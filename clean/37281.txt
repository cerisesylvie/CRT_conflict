Classificazione
ASSISTENZA SOCIALE
Associazionismo - volontariato
MINORANZE ETNICHE E MOVIMENTI MIGRATORI
Movimenti migratori



Oggetto del Consiglio n. 1100 del 25 marzo 2015 - Resoconto
OGGETTO N. 1100/XIV - Interpellanza: "Istituzione di un
tavolo di coordinamento permanente per un confronto tra gli enti
gestori dei servizi a favore dei profughi".
Presidente
- Per l'illustrazione, la parola al
Consigliere Guichardaz.
Guichardaz (PD-SIN.VDA)
- Grazie Presidente.
Non ci siamo messi d'accordo con la collega Morelli, ma
evidentemente l'articolo riportato sulle pagine locali de
La
Stampa
di Asti è uscito prepotentemente dalla provincia
astigiana ed è arrivato anche qui da noi altrettanto
prepotentemente. Io ho letto su internet questo dossier curato
dalla giornalista Laura Secci e devo dire che mi è dispiaciuto
vedere che fa riferimento ad una Cooperativa valdostana: la Leone
Rosso, per raccontare di situazioni direi non proprio edificanti.
Non essendomi recato direttamente sul posto, poi non posso che
prendere atto di quanto viene scritto nell'articolo in questione,
che, per chi non l'avesse letto, è diventato quasi virale su
Facebook
: descrive le condizioni di vita di un gruppo di
profughi pachistani ospitati in una frazione appunto della
provincia di Asti e affidati alle cure della Cooperativa aostana
Leone Rosso. Non è questa la sede per stigmatizzare comportamenti o
atteggiamenti che dice il giornale siano stati posti in essere
dalla citata Cooperativa in un'altra regione, anche per una
questione di rispetto dei livelli istituzionali e delle competenze
territoriali, ma riteniamo che sia questa la giusta sede per
verificare se le presunte - ripeto: presunte - anomalie nella
conduzione di questo centro di accoglienza ubicato nel borgo di
Robella d'Asti, anomalie che vengono imputate a Leone Rosso, sono
replicate anche qui in Valle d'Aosta. Infatti, come già è stato
spiegato questa mattina, la Cooperativa valdostana, insieme alla
Caritas Diocesana e alla Cooperativa La Sorgente, gestisce uno dei
tre servizi di accoglienza profughi esistenti in Valle, per
l'esattezza quello di Verres. Per chi ci ascolta stiamo parlando
dei servizi di accoglienza profughi affidati dal Ministero
dell'interno alle varie prefetture italiane, interamente pagati -
questo è bene ribadirlo - con denaro di provenienza statale e
comunitario, cioè questi 35 euro
pro die
stanziati per
ciascun profugo accolto in Valle d'Aosta, o presunto profugo,
pesano in alcun modo sulle finanze regionali. Per doverosa
informazione, anche per sdrammatizzare certe idee, al singolo
richiedente asilo dovrebbe essere data, come previsto dalla
convenzione, una carta acquisti caricata ogni giorno con 2 ero e
mezzo e utilizzabili solo ed esclusivamente nei negozi
convenzionati. Questi 2 ero e mezzo al giorno quando vengono dati,
è tutto ciò che finisce in tasca, se si può dire, di queste persone
e questi 2 euro e mezzo sono utilizzati per l'acquisto di generi
voluttuari; in teoria il cibo, i generi per l'igiene personale e il
vestiario dovrebbero essere forniti dall'ente o dall'associazione
che gestisce il servizio.
Brevemente cerco di spiegare qual è lo scopo di questi centri,
giusto perché si faccia chiarezza intorno ad un tema generalmente
poco conosciuto e di cui si parla spesso per sentito dire. Qua non
stiamo parlando dei Centri di Primo Soccorso e Assistenza (i CSPA),
quelli cioè in cui transitano gli immigrati che arrivano magari sui
barconi, quelli di cui leggiamo le tragiche cronache ormai
quotidianamente, parliamo invece di centri di accoglienza per i
richiedenti asilo, cioè di quelle strutture in cui sostano appunto
le persone richiedenti asilo in attesa che venga definito il loro
status
dalle autorità competenti. Ad ogni prefettura viene
assegnata dal Ministero dell'interno una quota di profughi, le
prefetture poi si occupano della loro sistemazione presso questi
centri convenzionati, in attesa appunto che si definisca l'iter
amministrativo che dovrà dire se si tratta o meno di persone aventi
diritto all'asilo (io parlo di asilo per semplificare, anche se
oggi si usano altre diciture). Come ho già cercato di spiegare, le
prefetture emettono un bando e, sulla base delle offerte pervenute,
assegnano l'appalto. A dire la verità, in Valle d'Aosta non è stato
fatto un appalto vero e proprio per l'identificazione dei soggetti
affidatari, ma una sorta di indagine conoscitiva tra gli enti
pubblici e di mercato tra quelli privati e ricorre di nuovo
quest'indagine di mercato a cui hanno appunto aderito, come già è
stato detto stamattina, Fondazione Opere Caritas per 20 posti
letto, la Cooperativa La Sorgente per 18 posti letto e la Leone
Rosso per 24 posti letto. Che cosa stabilisce il disciplinare di
affidamento del servizio a questi tre soggetti? Diciamo che esiste
uno schema fisso uguale un po' per tutte le prefetture, che in gran
sintesi prevede almeno un servizio di gestione amministrativa, uno
di assistenza generica alla persona, tra cui il servizio di
lavanderia, per esempio, i vari servizi di pulizia e di igiene
ambientale, tra cui la pulizia giornaliera - ribadisco:
"giornaliera" - e periodica dei locali e degli arredi, la raccolta
e lo smaltimento dei rifiuti, un servizio di erogazione dei pasti
che deve essere svolto per sette giorni alla settimana
"con
somministrazione
- dice il disciplinare -
di colazione,
pranzo e cena"
; poi un servizio di fornitura beni: lenzuola,
coperte, prodotti per l'igiene personale e poi la famosa erogazione
di 2 euro e mezzo al giorno a testa sotto forma di buoni spendibili
presso strutture convenzionate...che ne so? per l'acquisto di
schede telefoniche, di snack, di giornali, di sigarette, di
biglietti per il trasporto pubblico. Con questi 2 euro e mezzo che
gli vengono dati queste persone devono un po' arrabattarsi, devono
cercare, diciamo, di acquistare le cose che servono loro. Infine,
il gestore è tenuto ad assicurare una serie di servizi che
favoriscano l'integrazione, cioè servizi di assistenza linguistica
e culturale, di informazione giuridico-normativa relativamente alle
norme sull'immigrazione e ai diritti e doveri dell'immigrato, un
servizio di sostegno psicologico, tenete conto che molte di queste
persone arrivano da scenari di guerra, di abusi, di violenze e
pertanto tante sono provati da un punto di vista anche psicologico,
oltre che fisico, e poi il servizio sanitario, di orientamento al
territorio, e via dicendo. Insomma, l'affidatario di questo
delicatissimo servizio deve garantire una presenza costante presso
la struttura, deve garantire una seria presa in carico di queste
persone.
Per dare un'idea ai colleghi di come dovrebbero essere questi
servizi, bisognerebbe leggere lo schema di capitolato d'appalto
approvato con decreto ministeriale del 21 novembre 2008. Non
abbiamo tempo di sviscerarlo bene, ma è interessante rilevare
alcune indicazioni che danno il senso di come dovrebbe essere
espletata la convenzione. Intanto è ben specificato il ruolo dei
servizi di prefettura in questo schema di capitolato
nell'acquisizione di informazioni da parte dei gestori dei servizi.
Questi ultimi, i gestori dei servizi, cosa devono fare? Devono
inviare all'Ufficio di prefettura con cadenza settimanale un
rendiconto dei pasti consumati: questo è stabilito dal capitolato;
devono comunicare ogni due mesi alla Prefettura un
report
sui servizi effettivamente erogati, quantità delle prestazioni
sanitarie, una tabella riassuntiva delle prestazioni di assistenza
generica alla persona, con addirittura l'indicazione, colleghi,
delle ore di lavoro utilizzate per tali prestazioni, cioè non è una
roba che ogni due mesi facciamo un
report
dicendo: "tutto
bene, è andato tutto bene". In più devono indicare il numero delle
presenze effettive del personale destinato ai suddetti compiti,
l'analisi dei costi del personale, la qualità dei beni acquistati e
via dicendo. La Prefettura, colleghi, è obbligata ad effettuare
controlli periodici in loco, non solo su segnalazione, dovrebbe
pianificarli e fare opportune analisi dei
report
inviati dai
gestori per vedere se vi è rispondenza fra quanto dichiarato e la
situazione reale. Tutto questo determina un giudizio complessivo
sulla capacità dell'ente, o dell'impresa, o dell'associazione di
gestire il servizio affidato anche al fine di un'eventuale proroga
o dell'erogazione di sanzioni come previsto dallo schema di
capitolato.
Non voglio prendere altro tempo, perché il tempo è poco, ma per
questioni...diciamo che voglio parlare un attimo dell'interpellanza
che cita il famoso articolo di cui abbiamo detto oggi, quello
intitolato:
"i pachistani sulla cima di Robella: "ci hanno
abbandonati qui". La Cooperativa valdostana Leone Rosso: "è tutto
in regola", ma in Paese monta la protesta"
. Questo è un po'
l'articolo, non sto a riassumerlo, vi invito a leggerlo. Dicevo che
l'interpellanza chiede sostanzialmente se qui in Valle d'Aosta si è
accertato una situazione diversa da quella presentata su
La
Stampa
di Asti, se cioè la Leone Rosso gestisce il servizio di
accoglienza con il dovuto scrupolo secondo quanto previsto dal
disciplinare della convenzione. Ricordo che la Leone Rosso qui da
noi è affidataria di 24 profughi, che mi risulta essere ospitati in
alcuni appartamenti di Verres, profughi per i quali la Cooperativa
aostana, colleghi, percepisce dalla Prefettura circa 25 mila euro
al mese, cioè 305 mila euro all'anno...metteteli tutti insieme...25
mila euro, una cifra che sicuramente permette una degna presa in
carico dei nostri ospiti, ai quali dobbiamo, anche solo per un
dovere di ospitalità, assicurare accoglienza, attenzione e
rispetto. Grazie.
Presidente
- Per la risposta, la parola al Presidente
Rollandin.
Rollandin (UV)
- Sì, grazie Presidente.
Già questa mattina la collega Morelli aveva chiesto più o meno
le stesse cose e in più aveva inserito quest'ultima nota, che
adesso lei ha voluto riprendere, del Piemonte, di cos'è successo
vicino ad Asti. Allora, correttamente lei ha detto che fino adesso
la nostra giurisdizione finisce a Pont-Saint-Martin, per adesso non
dobbiamo occuparci anche di Asti, non so se poi succederà che Asti
si occuperà di Aosta, ma per il momento non è così. Diciamo che,
per quanto è nella situazione attuale, abbiamo...come ho già
risposto, io riprendo tutti i dati che ho già...ripeto: questa
mattina...che lei ha già ricordato, perché lei mi chiede:
"se
sono state verificate le condizioni di abitabilità e idoneità d'uso
delle strutture, quante persone..."
, allora, i cittadini
stranieri richiedenti la protezione internazionale assegnati alla
Valle d'Aosta nell'ambito del piano di accoglienza dei profughi
sbarcati sulle coste italiane sono ospitati presso le strutture di
accoglienza che lei ha ricordato, i tre riferimenti: 17 cittadini
stranieri presso la struttura Piccolo Albergo di Comunità, 20
presso l'Abri Monsieur Vincent sita ad Aosta e 24, come ha detto,
presso l'immobile situato a Verrès gestito dalla Cooperativa Leone
Rosso
Per quanto riguarda l'idoneità delle strutture, si evidenzia che
tutte risultano rispettare le caratteristiche previste dal manuale
operativo per l'attuazione della gestione dei servizi di
accoglienza e integrazione per i richiedenti asilo, rifugiati
beneficiari di protezione umanitaria, quello che lei ha detto
appunto, che non si poteva leggere tutto, ma comunque dove c'è di
fatto un'elencazione di criteri che sono da applicare nelle
strutture che vogliono accogliere questi profughi, redatto dal
Ministero dell'interno, in ordine alla collocazione fisica delle
strutture, alle caratteristiche igienico-sanitarie e alla
suddivisione e alla grandezza degli spazi. In relazione al
personale impiegato presso le strutture, possiamo dire che presso
la struttura Piccolo Albergo di Comunità è in servizio un'unità di
personale a tempo pieno che si occupa, oltre che dell'assistenza,
anche del coordinamento delle attività; inoltre la struttura
dispone di un custode per le ore notturne. Presso la struttura Abri
Monsieur Vincent è in servizio un'unità di personale a tempo pieno
presente anche nelle ore notturne, che si occupa dell'assistenza ai
profughi; è inoltre prevista una figura di coordinatore delle
attività, ricoperta da un volontario. Presso l'immobile di Verrès
sono in servizio due unità di personale dipendente dalla
cooperativa con funzioni di assistenza degli ospiti,
quotidianamente presenti in struttura, reperibili H24, oltre che
due coordinatori delle attività. Tutti i gestori delle strutture
inoltre garantiscono in caso di necessità l'intervento di personale
specializzato: mediatori culturali, psicologi, personale sanitario,
eccetera. In relazione alle attività offerte alle persone ospitate,
oltre al vitto e alloggio, si comunica quanto segue: l'avviso
pubblico predisposto dalla struttura Affari di prefettura per
l'affidamento del servizio di accoglienza prevedeva, fermi restando
i servizi obbligatori previsti dalla convenzione quadro
ministeriale: servizi di assistenza generica alla persona, servizi
di pulizia, servizi di integrazione, la possibilità per i soggetti
interessati all'affidamento di prevedere attività utili ad
impegnare i soggetti ospitati, tenendo conto che per i primi sei
mesi - quindi i sei mesi successivi alla richiesta di protezione
internazionale - i richiedenti la protezione non possono svolgere
alcuna attività lavorativa, quindi è un fatto volontario se
vogliono partecipare ad alcune attività organizzate. Tutti i
soggetti che hanno manifestato l'interesse all'affidamento hanno
previsto la realizzazione di diverse iniziative di tal genere, in
particolare sin dall'avvio dell'accoglienza, nel mese di luglio
2014, hanno posto in essere una serie di attività, tra le quali si
possono citare a titolo esemplificativo: corsi di alfabetizzazione
in lingua italiana tenuti presso la struttura, tutti gli ospiti
sono inoltre iscritti a corsi di italiano organizzati dal centro
territoriale permanente per l'educazione degli adulti, attività
ludico-sportive, corsi di nuoto, iscrizione degli interessati a
società sportive, in particolare di atletica leggera, alcuni
ragazzi sono stati inseriti in squadre di calcio locali,
coinvolgimento di alcuni ospiti in corsi di percussione, canti e
balli tradizionali africani, svolgimento di tirocini formativi
vari, partecipazione ad iniziative di sensibilizzazione sul tema
dei migranti.
Seconda domanda:
"se gli enti rispettano quanto previsto
dalla convenzione stipulata con la Prefettura, con quale cadenza
vengono effettuati i controlli..."
, la convenzione è
sottoscritta con i soggetti gestori delle strutture e redatta
secondo uno schema predisposto dal Ministero al fine di uniformare
tutto il territorio ai servizi erogati, prevede una serie di
strumenti per verificare la regolarità dei servizi prestati dalle
convenzioni stesse, in particolare è previsto che la struttura
organizzativa Affari di prefettura della Presidenza della Regione
possa in qualsiasi momento disporre, a mezzo dei propri incaricati,
verifiche dirette ad accertare l'esatto adempimento delle
prestazioni previste dalla convenzione. È inoltre previsto l'invio
settimanale o mensile, come lei ha ricordato, non sto a ripeterlo,
dell'elenco degli ospiti alla struttura Affari di prefettura, la
struttura ha tuttavia concordato con i gestori l'invio giornaliero
delle presenze, quindi giornalmente vengono mandati dalle
strutture, anche al fine di comunicare quotidianamente al Ministero
dell'interno le stesse presenze, l'invio mensile alle strutture
Affari di prefettura di una relazione sullo stato di attuazione dei
servizi previsti in convenzione, nonché dei progetti presentati dai
gestori delle strutture al momento della presentazione della
manifestazione di interesse di affidamento dei servizi. In
relazione alla possibilità di disporre controlli, sin dall'avvio
del piano di accoglienza sono state interessate le reti di soggetti
istituzionali presenti sul territorio: assistenti sociali, forze
dell'ordine, il Comune, al fine di segnalare eventuali situazioni
di non conformità...che quindi dopo che fanno questi
controlli...nello svolgimento del servizio. Non è quindi stata
prevista l'effettuazione di controlli con una cadenza prestabilita,
ma vanno ogni tanto proprio per non immaginare che, sapendo che
vanno, magari si danno da fare quel giorno. Ad oggi le reti
territoriali non hanno effettuato segnalazioni di sorta in merito a
situazioni di particolare allarme. Si comunica in ogni caso che è
stato effettuato un sopralluogo a sorpresa presso la struttura
gestita a Verrès dalla Cooperativa Leone Rosso, al quale hanno
preso parte, oltre al Dirigente della struttura Affari di
prefettura, il Sindaco di Verrès, un'assistente sociale e due
rappresentanti della stazione dei carabinieri di Verrès. Nel corso
del sopralluogo è stata verificata la regolarità della
somministrazione dei servizi obbligatori previsti dalla
convenzione, oltre alle situazioni igienico-sanitarie dei locali.
Sono stati sentiti anche alcuni ospiti della struttura, i quali
hanno confermato la regolarità dei servizi, sono stati poi eseguiti
dei controlli anche per le altre due strutture con esiti ugualmente
positivi.
Siamo infine stati informati che il 23 marzo scorso la
Prefettura di Asti ha effettuato una visita al centro di
accoglienza di Robella constatando che tutti i punti della
convenzione sono rispettati e che la struttura è consona
all'accoglienza. Poi ci sono altri...non voglio dire di più su
Robella, perché sennò...insomma andiamo a sforare su una
questione...comunque poi le darò gli articoli di stampa che hanno
ripreso...in cui confermano la soddisfazione di quelli che sono gli
ospiti.
"Se vi sono state segnalazioni di situazioni simili a quelle
segnalate nel dossier..."
: la risposta è negativa, non c'è
stata alcuna segnalazione nei confronti di alcuni dei soggetti
gestori del servizio di accoglienza.
Per quanto riguarda la domanda:
"se vi è l'intenzione di
istituire un tavolo di coordinamento permanente costituito almeno
dai rappresentanti degli enti gestori e della Prefettura..."
,
un tavolo di coordinamento di natura prefettizia è già istituito:
si tratta del tavolo di coordinamento regionale per il superamento
di situazioni di criticità legate alla presenza temporanea in Valle
di cittadini stranieri, istituito con decreto del Presidente della
Regione nell'esercizio delle attribuzioni prefettizie n. 260 dell'8
luglio 2014, la cui composizione è stata prevista dal Ministero
dell'interno. Il decreto istitutivo del tavolo di coordinamento
prevede che, in relazione agli argomenti trattati, possono essere
convocati tra gli altri anche gli enti gestori delle strutture di
accoglienza, effettivamente in più occasioni i soggetti gestori
hanno preso parte alle riunioni del tavolo soprattutto durante le
fasi di avvio dei servizi.
Spero di aver risposto, non forse...poi le darò copia su quella
che è la comunità di Asti, comunque credo che ad oggi ci sia la
possibilità di dire che c'è la regolarità per tutti gli altri.
Grazie.
Presidente -
Per la replica, la parola al Consigliere
Guichardaz.
Guichardaz (PD-SIN.VDA)
- Grazie Presidente.
Io di sicuro non pretendo che lei approfondisca la questione di
Asti, io le ho citato l'articolo di Asti - forse, a differenza
della collega Morelli, che è stata un po' più
soft
, io sono
andato direttamente nel punto della questione - perché, siccome lo
stesso servizio di accoglienza profughi viene fatto dalla
Cooperativa Leone Rosso anche qui in Valle d'Aosta, la mia
preoccupazione era che le cose segnalate in quest'articolo, in
questo dossier fossero replicate in Valle d'Aosta. Lei ci ha
confortato, ha detto che qui va tutto bene, che ci sono dei
controlli costanti, mi fa piacere. Lei ha dichiarato che ci sono
persone costantemente presenti in loco, che c'è un coordinamento,
bene, vuol dire che i prossimi sopralluoghi senza preavviso, che
spero vengano pianificati...tra l'altro, penso che non ci sia, da
quello che so io, questa sovrabbondanza di personale in Prefettura
da permettere dei controlli regolari. Sarebbe anche opportuno,
siccome è un servizio che costa tanto...ripeto: 25 mila euro al
mese non sono proprio noccioline per 24 profughi...è bene che ci
sia un controllo costante e soprattutto, come ribadiva lei, non
pianificato delle condizioni di queste persone. Io, Presidente, mi
sono recato a Verrès, ho visto dove sono ospitati, non è proprio un
albergo a quattro stelle, non so se lei c'è stato, sono delle case
popolari...35 euro vuol dire mille euro al giorno, vuol dire 25
mila euro al mese, che probabilmente, se fossero spesi per fare
corsi di italiano, avere un medico, avere un coordinatore, un
cuoco... Non so se poi lei sa se sono loro a cucinare o se
forniscono loro i pasti, a me risulta che abbiano una certa
autonomia nel prepararsi da mangiare, nel farsi le pulizie. La
convenzione è molto chiara: parla di somministrazione di pranzo,
colazione e cena, di pulizia giornaliera e di pulizie periodiche,
non vuol dire: io do la farina, o do le materie prime e poi lascio
che magari qualche profugo un po' più abile a preparare da mangiare
si metta lì a tirare il pane, a tirare la focaccia. Queste sono
persone che arrivano dai punti di smistamento di cui noi non
sappiamo assolutamente né le competenze, né le capacità, né se sono
in grado di sovrintendere una cucina, di sovrintendere... I
coordinatori non sono all'interno degli appartamenti dei singoli
profughi ai quali viene affidato un servizio di coordinamento,
diciamo: "facciamoli diventare i capi camera", no, i coordinamenti
sono altre cose. Deve essere la cooperativa che in questi 25 mila
euro e ribadisco: 25 mila euro al mese...ecco, in questi 25 mila
euro mettono tutto il personale adatto, il personale di assistenza,
cuochi e via dicendo. Io ho visto quello della Cooperativa La
Sorgente, per esempio, beh, questi ragazzi vengono accolti
all'interno, lei ha detto, di questa struttura...preparano da
mangiare, glielo portano, la mattina partono e vanno a fare i loro
corsi e le loro cose, anche perché a brevissimo queste persone
verranno chiamate dalla commissione di Torino e dovrebbero essere
assolutamente preparate sia da un punto di vista linguistico, sia
da un punto di vista normativo per affrontare l'audizione davanti
alla commissione, perché, Presidente, la differenza tra il sapersi
spiegare, il saper dire, il saper raccontare la propria situazione
e il non saperlo potrebbe essere che queste persone non
acquisiscono lo
status
di rifugiati, con tutte le
conseguenze del caso, cioè queste persone potrebbero diventare poi
nel frattempo clandestini, quindi immigrati clandestini, persone
per le quali è previsto magari un respingimento. Bisogna quindi
essere il più possibile scrupolosi per metterli nella condizione e
per dar loro gli strumenti per poter andare davanti a queste
commissioni e spiegare bene le proprie situazioni. Queste sono
persone, Presidente, che arrivano da scenari di guerra, da
posti...ieri su
Presa Diretta
...l'altro ieri io ho visto, ho
visto tutta la puntata, c'erano persone che raccontavano di aver
assistito alla decapitazione e alla tortura magari di familiari, di
propri cari, di amici, cioè qua non parliamo di persone che vengono
a fare un viaggio di piacere in Italia: sono persone che scappano
da scenari di guerra, da scenari magari di abusi, di sevizie e di
violenze. Devono essere messe nella condizione di poter esercitare
questo diritto e noi siamo coloro che li ospitano e quindi noi
abbiamo, credo, un obbligo di accoglienza che non può essere in
nessun modo, diciamo, non esplicato.
Riguardo poi al tavolo di coordinamento - e qua concludo -, lo
so che esiste un tavolo di coordinamento, ma io intendevo un tavolo
che mettesse i gestori insieme per pianificare magari le attività.
Ad Asti, per esempio, hanno un servizio, il servizio di
approfondimento linguistico, che è un servizio coordinato da più
soggetti, cioè le persone vanno tutte magari in questo servizio, lo
seguono nella medesima maniera, fanno lo stesso percorso, senza che
ci sia l'affidamento al singolo gestore...e così è un po' la
definizione di percorsi e di corsi di studio che siano poi non
uniformati tra tutti quanti. Grazie.
Presidente -
Punto 20 all'ordine del giorno.
