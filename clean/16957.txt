Classificazione
ASSISTENZA SOCIALE
Disabili


Resoconto integrale del dibattito dell'aula
Oggetto del Consiglio n. 285 del 2 dicembre 1998 - Resoconto
OGGETTO N. 285/XI Disegno di legge: "Norme per favorire la
vita di relazione delle persone disabili".
CAPO I DISPOSIZIONI GENERALI
Articolo 1 (Finalità)
1. La Regione Valle d'Aosta promuove iniziative ed interventi
atti a garantire l'accessibilità, l'adattabilità e la visitabilità
degli edifici pubblici e privati, e dei luoghi aperti al pubblico,
quali condizioni essenziali per favorire la vita di relazione e la
partecipazione alle attività sociali da parte delle persone
disabili.
Articolo 2 (Interventi)
1. Le finalità di cui all'articolo 1 sono perseguite, in
particolare, attraverso:
a) la promozione di attività di sensibilizzazione ed
informazione mirate alla rimozione degli ostacoli di ordine
culturale che impediscano l'integrazione sociale delle persone
disabili;
b) la disciplina edilizia delle nuove costruzioni, delle
ristrutturazioni dei luoghi aperti al pubblico e di ogni altro
intervento di edilizia;
c) gli interventi finanziari per l'eliminazione delle barriere
architettoniche dagli edifici pubblici e privati aperti al pubblico
esistenti, nonché dai luoghi aperti al pubblico, intendendosi per
tali quelli in cui l'accesso, anche se subordinato a determinate
condizioni, è consentito ad un numero indeterminato di persone,
senza bisogno di invito o permesso;
d) gli interventi finanziari per l'eliminazione delle barriere
architettoniche dagli edifici privati esistenti;
e) gli interventi finanziari per l'acquisto di ausili,
attrezzature e mezzi necessari per la locomozione ad uso
privato.
Articolo 3 (Beneficiari)
1. Beneficiano delle agevolazioni previste dalla presente
legge:
a) gli enti pubblici;
b) gli enti privati e le imprese individuali aventi sede legale
in Valle d'Aosta;
c) le persone portatrici di handicap consistente in una
menomazione e una disabilità funzionale permanente dalle quali
discendono obiettive difficoltà alla mobilità o alla vita di
relazione, certificate dalle commissioni mediche di cui alla legge
regionale 7 luglio 1995, n. 22 (Norme in materia di invalidi
civili, ciechi civili e sordomuti) ovvero da un medico di sanità
pubblica per le persone ultrasessantacinquenni e per le persone
appartenenti alle seguenti categorie protette: invalidi del lavoro,
invalidi per servizio, invalidi di guerra, invalidi civili di
guerra.
Articolo 4 (Competenze)
1. I Comuni, singolarmente o in forma associata, sono titolari
delle funzioni amministrative relative agli interventi finanziari
previsti dalla presente legge a favore dei beneficiari di cui
all'articolo 3, comma 1, lettere b) e c).
2. La Giunta regionale esercita le funzioni amministrative
relative agli interventi finanziari previsti dalla presente legge a
favore degli enti pubblici.
Articolo 5 (Struttura responsabile)
1. L'attuazione delle disposizioni previste dalla presente legge
è affidata alla struttura regionale competente in materia di
politiche sociali.
CAPO II DISPOSIZIONI EDILIZIE
Articolo 6 (Coordinamento con le norme edilizie)
1. Le norme della presente legge, nonché quelle di cui al
decreto del Presidente della Repubblica 24 luglio 1996, n. 503
(Regolamento recante norme per l'eliminazione delle barriere
architettoniche negli edifici, spazi e servizi pubblici), emanate
in attuazione dell'articolo 27 della legge 30 marzo 1971, n. 118
(Conversione in legge del D.L. 30 gennaio 1971, n. 5, e nuove norme
in favore dei mutilati ed invalidi civili) per gli edifici
pubblici, e le prescrizioni tecniche del decreto del Ministro dei
Lavori Pubblici 14 giugno 1989, n. 236 (Prescrizioni tecniche
necessarie a garantire l'accessibilità, l'adattabilità e la
visitabilità degli edifici privati e di edilizia residenziale
pubblica, sovvenzionata e agevolata ai fini del superamento e
dell'eliminazione delle barriere architettoniche), emanate ai sensi
dell'articolo 1, comma 2, della legge 9 gennaio 1989, n. 13
(Disposizioni per favorire il superamento e l'eliminazione delle
barriere architettoniche negli edifici privati) per gli edifici
privati, come pure le disposizioni tecniche da emanarsi ai sensi
dell'articolo 7, comma 2, prevalgono sulle disposizioni contenute
nei regolamenti comunali e sulle norme tecniche dei piani programmi
urbanistici contrastanti con esse.
2. Alle comunicazioni al Comune dei progetti di esecuzione dei
lavori riguardanti edifici pubblici e privati aperti al pubblico,
rese ai sensi dell'articolo 15, comma 3, e dell'articolo 26, comma
2, della legge 28 febbraio 1985, n. 47 (Norme in materia di
controllo dell'attività urbanistico edilizia, sanzioni, recupero e
sanatoria delle opere edilizie), e successive modificazioni, sono
allegate una documentazione grafica e una dichiarazione di
conformità alla normativa vigente in materia di accessibilità e di
superamento delle barriere architettoniche sottoscritta dal
progettista previo rilascio di nulla osta ai sensi dell'articolo
16, comma 1, lettera e).
3. Il Sindaco, nel rilasciare il certificato di agibilità o di
abitabilità per le opere riguardanti edifici pubblici e privati
aperti al pubblico, deve accertare che le stesse siano state
realizzate nel rispetto delle disposizioni vigenti in materia di
eliminazione delle barriere architettoniche. A tal fine, il Sindaco
può richiedere al proprietario dell'immobile o all'intestatario
della concessione una dichiarazione resa sotto forma di perizia
giurata redatta da un tecnico abilitato.
4. Nel caso di opere pubbliche, fermo restando il divieto di
finanziamento di cui all'articolo 32, comma 20, della legge 28
febbraio 1986, n. 41 (Disposizioni per la formazione del bilancio
annuale e pluriennale dello Stato (legge finanziaria 1986)), e
l'obbligo della dichiarazione del progettista, l'accertamento di
conformità alla normativa vigente in materia di eliminazione delle
barriere architettoniche spetta all'amministrazione competente, che
ne dà atto in sede di approvazione del progetto.
5. La richiesta di modifica di destinazione d'uso da edifici
privati a luoghi pubblici o aperti al pubblico è accompagnata dalla
dichiarazione di cui al comma 2. Il rilascio del certificato di
agibilità o abitabilità è condizionato alla verifica tecnica della
conformità della dichiarazione allo stato dell'immobile.
6. L'esecuzione di interventi di nuova costruzione e di recupero
globale in edifici pubblici e privati aperti al pubblico,
realizzati in difformità dalle disposizioni vigenti in materia di
accessibilità e di eliminazione delle barriere architettoniche, nei
quali le difformità siano tali da rendere impossibile
l'utilizzazione dell'opera da parte delle persone disabili,
comporta la dichiarazione di inabitabilità o inagibilità parziale o
totale dell'edificio. Il progettista, il direttore dei lavori, il
responsabile tecnico degli accertamenti per l'agibilità o
l'abitabilità ed il collaudatore, ciascuno per la propria
competenza, sono direttamente responsabili ai sensi dell'articolo
24, comma 7, della legge 5 febbraio 1992, n. 104 (Legge-quadro per
l'assistenza, l'integrazione sociale e i diritti delle persone
handicappate).
7. I piani di eliminazione delle barriere architettoniche di cui
all'articolo 32, comma 21, della legge 41/1986 sono modificati con
integrazioni relative all'accessibilità degli spazi urbani, con
particolare riferimento all'individuazione e alla realizzazione di
percorsi accessibili, all'installazione di semafori acustici per
non vedenti ed alla rimozione della segnaletica installata che
risulti di ostacolo alla circolazione delle persone disabili.
8. I Comuni adeguano i propri regolamenti edilizi alle
disposizioni di cui all'articolo 27 della legge 118/1971, al d.p.r.
503/1996, alla legge 13/1989, e successive modificazioni, e al d.m.
lavori pubblici 236/1989, entro centottanta giorni dalla data di
entrata in vigore della presente legge. Scaduto tale termine, le
norme dei regolamenti edilizi comunali contrastanti con le
disposizioni del presente articolo perdono efficacia.
Articolo 7 (Progetti relativi alla costruzione di nuovi edifici
ovvero alla ristrutturazione di edifici esistenti)
1. I progetti relativi alla costruzione di nuovi edifici ovvero
alla ristrutturazione di interi edifici esistenti sono redatti in
osservanza delle prescrizioni tecniche stabilite dal d.p.r.
503/1996 per gli edifici pubblici, e delle prescrizioni tecniche
emanate con d.m. lavori pubblici 236/1989 per gli edifici privati,
ivi compresi quelli aperti al pubblico, per i luoghi privati aperti
al pubblico e per gli edifici di edilizia residenziale pubblica e
agevolata.
2. Al fine di garantire l'accessibilità e la visitabilità degli
edifici pubblici e privati esistenti e di ogni luogo aperto al
pubblico, la Giunta regionale può deliberare ulteriori prescrizioni
tecniche ad integrazione e specificazione di quelle di cui al comma
1.
3. Le disposizioni di cui ai commi 1 e 2 si applicano anche per
gli interventi di ristrutturazione parziale di edifici pubblici, di
edifici di edilizia residenziale pubblica ed agevolata e di edifici
privati, ivi compresi quelli aperti al pubblico, limitatamente allo
specifico intervento progettato.
4. Per gli edifici pubblici esistenti, non assoggettati ad
interventi di ristrutturazione, ai quali sono apportate, ai sensi
dell'articolo 1 del d.p.r. 503/1996, le possibili e conformi
varianti, possono essere adottati criteri di progettazione, volti a
conseguire livelli di accessibilità non inferiori a quelli previsti
dal d.m. lavori pubblici 236/1989.
5. Le prescrizioni tecniche di cui ai commi 1 e 2 non si
applicano a singole parti di edifici che, nel rispetto di normative
tecniche specifiche, non possono essere realizzate senza barriere
architettoniche, o a singoli volumi tecnici il cui accesso è
riservato esclusivamente ad addetti a lavorazioni specialistiche
che per la loro natura sono del tutto precluse a persone
disabili.
Articolo 8 (Edifici soggetti ai vincoli di cui alla legge 1°
giugno 1939, n. 1089, e successive modificazioni, e 29 giugno 1939,
n. 1497, e successive modificazioni)
1. Per gli edifici pubblici e privati aperti al pubblico
soggetti a vincoli di cui alle leggi 1° giugno 1939, n. 1089
(Tutela delle cose d'interesse artistico e storico), e successive
modificazioni, e 29 giugno 1939, n. 1497 (Protezione delle bellezze
naturali), e successive modificazioni, nonché ai vincoli previsti
da leggi speciali e regionali aventi le medesime finalità, qualora
le autorizzazioni previste dagli articoli 4 e 5 della l. 13/1989
non possano essere concesse per il mancato rilascio del nulla osta
da parte delle autorità competenti alla tutela del vincolo, la
conformità alle norme vigenti in materia di accessibilità e di
superamento delle barriere architettoniche può essere realizzata,
d'intesa con l'organo competente alla tutela del vincolo, con
apparecchiature rispondenti alle specifiche di cui al punto 8.1.13.
del d.m. lavori pubblici 236/1989 ovvero con opere provvisionali,
come definite dall'articolo 7 del decreto del Presidente della
Repubblica 7 gennaio 1956, n. 164 (Norme per la prevenzione degli
infortuni sul lavoro nelle costruzioni), nei limiti della
compatibilità suggerita dai vincoli stessi; laddove per la natura
dei luoghi e delle opere non fossero possibili gli accorgimenti
sopra descritti, il gerente provvede a renderli accessibili
mediante personale all'uopo addetto.
CAPO III INTERVENTI FINANZIARI PER L'ELIMINAZIONE ED IL
SUPERAMENTO DELLE BARRIERE ARCHITETTONICHE DAGLI EDIFICI PUBBLICI E
PRIVATI E DAI LUOGHI APERTI AL PUBBLICO
Articolo 9 (Edifici e luoghi pubblici)
1. Per la realizzazione di opere direttamente finalizzate al
superamento e all'eliminazione delle barriere architettoniche in
edifici e luoghi pubblici, ivi compresi gli edifici di edilizia
residenziale pubblica, possono essere concessi contributi agli enti
pubblici in misura non superiore al novanta per cento della spesa
effettivamente sostenuta, comprensiva dei costi di progettazione,
appalto, esecuzione e direzione lavori, e comunque per un importo
non superiore a lire 300 milioni per ogni singolo immobile.
2. I contributi di cui al comma 1 non sono cumulabili con quelli
concessi in base ad altre leggi regionali per interventi, sullo
stesso immobile, relativi alla tipologia di opere finanziate con la
presente legge.
Articolo 10 (Edifici e luoghi privati aperti al pubblico)
1. Per la realizzazione di opere direttamente finalizzate al
superamento e all'eliminazione delle barriere architettoniche in
edifici e luoghi privati aperti al pubblico, possono essere
concessi contributi ai soggetti di cui all'articolo 3, comma 1,
lettera b), in misura non superiore al settantacinque per cento
della spesa effettivamente sostenuta e comunque per un importo non
superiore a lire 100 milioni per ogni singola unità
immobiliare.
2. I contributi di cui al comma 1 non sono cumulabili con quelli
concessi in base ad altre leggi regionali per interventi, sulla
stessa unità immobiliare, relativi alla tipologia di opere
finanziate con la presente legge.
Articolo 11 (Edifici privati)
1. Per la realizzazione di opere, direttamente finalizzate al
superamento e all'eliminazione di barriere architettoniche in
edifici privati, ivi compresi gli edifici adibiti a luogo di lavoro
e gli edifici di edilizia residenziale pubblica, possono essere
concessi contributi alle persone di cui all'articolo 3, comma 1,
lettera c), nella misura percentuale indicata all'articolo 21 e
comunque per un importo non superiore a lire 20 milioni per ogni
singolo intervento, ovvero non superiore a 50 milioni per la
realizzazione di ascensori.
2. Dai contributi di cui al comma 1 sono escluse le abitazioni
secondarie.
Articolo 12 (Ausili e attrezzature)
1. Per ausili ed attrezzature si intendono:
a) beni mobili idonei al miglioramento della vita di
relazione;
b) beni mobili idonei al superamento delle barriere
architettoniche e a favorire la mobilità interna ed esterna agli
edifici;
c) strumenti di adattamento degli autoveicoli e motoveicoli
anche se prodotti in serie.
2. Per l'acquisto e la installazione degli ausili e delle
attrezzature di cui al comma 1 possono essere concessi
contributi:
a) ai soggetti di cui all'articolo 3, comma 1, lettere a) e b),
in misura non superiore al novanta per cento della spesa
effettivamente sostenuta e comunque per un importo non superiore a
50 milioni per ogni singolo intervento;
b) alle persone di cui all'articolo 3, comma 1, lettera c),
nella misura percentuale indicata all'articolo 21, dedotto
l'eventuale finanziamento concesso dal Servizio sanitario
nazionale.
Articolo 13 (Concessione di interessi su mutui sulla spesa
globale dell'acquisto)
1. I comuni sono autorizzati a concedere il settantacinque per
cento della spesa per il pagamento degli interessi su mutui o
prestiti contratti per l'acquisto di mezzi necessari per la
locomozione ad uso privato a favore di cittadini di cui
all'articolo 3, comma 1, lettera c), ovvero di coloro i quali
abbiano in carico i beneficiari ai sensi dell'articolo 12 del
decreto del Presidente della Repubblica 22 dicembre 1986, n. 917
(Approvazione del testo unico delle imposte sui redditi).
2. Gli interessati per essere ammessi a beneficiare degli
interventi di cui al comma 1, riferiti ad un solo veicolo, non
devono aver usufruito del beneficio nel quadriennio precedente, a
meno che non documentino che la sostituzione dell'autoveicolo sia
dovuta a cause di forza maggiore quali la distruzione, il furto, il
danneggiamento grave, la radiazione dalla circolazione o
l'intervenuta mutazione delle condizioni fisiche degli
interessati.
Articolo 14 (Acquisto di veicoli privati da parte di persone non
titolari di patente)
1. I comuni possono concedere contributi fino al quindici per
cento della spesa sostenuta e riferita ad un solo veicolo per
l'acquisto di mezzi necessari per la locomozione ad uso privato di
cittadini di cui all'articolo 3, comma 1, lettera c), non in
possesso di patente di guida e per il cui trasporto si rendono
necessarie particolari tipologie di veicoli.
CAPO IV FUNZIONI REGIONALI
Articolo 15 (Piano annuale di intervento)
1. La Giunta regionale adotta il piano annuale di intervento con
il quale:
a) ripartisce i fondi regionali tra gli enti pubblici ed i
comuni sulla base del fabbisogno presunto segnalato, da ripartire
fra i soggetti privati e gli enti privati aventi diritto;
b) stabilisce i criteri e le modalità per la definizione delle
graduatorie degli aventi diritto;
c) approva l'ammissibilità ai contributi delle domande
presentate dagli enti pubblici ed impegna la relativa spesa
presunta;
d) anticipa agli enti pubblici che ne abbiano fatto richiesta
fino al cinquanta per cento del contributo impegnato.
Articolo 16 (Informazione e accessibilità)
1. La struttura regionale competente provvede in merito agli
aspetti tecnici e sociali relativi alla disabilità fisica, psichica
e sensoriale; esso attende, mediante i propri uffici, ai seguenti
compiti:
a) consulenza gratuita riguardante gli ausili, gli adattamenti,
l'accessibilità, l'integrazione sociale e lo sviluppo della vita di
relazione in generale delle persone disabili;
b) raccolta delle soluzioni edilizie e tecniche, adottate o
adottabili, volte a migliorare l'accessibilità e la visitabilità,
da parte delle persone con ridotta o impedita capacità motoria o
sensoriale, degli edifici pubblici e privati;
c) catalogazione ed archiviazione della documentazione e dei
dati di cui alle lettere a) e b) mediante tecnologie informatiche
che ne consentano l'accesso, la consultazione, anche in rete
telematica, a enti, istituzioni, associazioni pubbliche e private,
agli operatori e ad ogni persona interessata;
d) rilascio dell'attestato di congruità relativo alle opere ed
ai beni ammessi ai contributi;
e) rilascio di nulla osta preventivo in materia di accessibilità
a tutti gli edifici da realizzarsi con parziale o totale
finanziamento pubblico;
f) promozione di iniziative di formazione, aggiornamento e
addestramento finalizzate al raggiungimento degli obiettivi della
presente legge;
g) promozione di iniziative di sensibilizzazione dei cittadini e
di informazione dei soggetti interessati, finalizzate al
raggiungimento degli obiettivi della presente legge.
2. Nello svolgimento dei compiti di cui al comma 1, la struttura
regionale competente si avvale della collaborazione dell'Unità
sanitaria locale della Valle d'Aosta, nonché di ogni altro ente,
istituzione, associazione di natura sia pubblica che privata,
competente in materia.
CAPO V MODALITÀ DI CONCESSIONE ED EROGAZIONE DEI CONTRIBUTI E
COMPETENZE DEI COMUNI
Articolo 17 (Domande di contributo degli enti pubblici)
1. Per ottenere i contributi di cui all'articolo 9 gli enti
pubblici presentano domanda alla struttura regionale competente
secondo i tempi e le modalità stabiliti con deliberazione della
Giunta regionale.
Articolo 18 (Domande di contributo dei soggetti privati)
1. Per ottenere i contributi di cui agli articoli 10, 11, 12, 13
e 14 i soggetti privati presentano domanda al Sindaco del Comune di
residenza, con l'indicazione delle opere da realizzare e dei beni
da acquistare nonché della relativa spesa.
2. Qualora la realizzazione di opere direttamente finalizzate al
superamento e all'eliminazione delle barriere architettoniche
insista su immobili detenuti a titolo di locazione dai soggetti di
cui al comma 1, alla domanda deve essere allegato un atto di
assenso del proprietario.
3. Le domande di cui al comma 1 devono essere corredate dalla
documentazione stabilita con deliberazione della Giunta
regionale.
4. Il Comune di residenza è tenuto ad anticipare su richiesta, i
contributi di cui al comma 1, alle persone che dispongano di un
reddito famigliare non superiore a 20 milioni oltre il minimo
vitale, ai sensi della legge regionale 27 maggio 1994, n. 19 (Norme
in materia di assistenza economica) articolo 3, comma 1, come
annualmente rivalutato con deliberazione della Giunta
regionale.
5. Il reddito di cui al comma 5 è determinato ai sensi della
l.r. 19/1994, articolo 3, comma 2.
6. Le persone di cui all'articolo 3, comma 1, lettera c), al
fine di poter accedere ai contributi di cui all'articolo 11, devono
presentare la domanda, relativa allo stesso immobile, per accedere
al fondo speciale di cui all'articolo 10 della l. 13/1989, secondo
le modalità previste dall'articolo 11 della legge stessa.
Articolo 19 (Assegnazione dei fondi regionali ai comuni)
1. Entro il termine perentorio stabilito con deliberazione della
Giunta regionale, i comuni comunicano alla Regione il loro
fabbisogno presunto per l'anno successivo, da ripartire fra i
soggetti privati e gli enti privati aventi diritto.
2. I comuni sulla base dei fondi regionali loro assegnati,
eventualmente integrati con fondi propri, concedono i contributi ai
soggetti e agli enti che ne fanno richiesta e ne hanno titolo.
Articolo 20 (Modalità di erogazione dei contributi)
1. La Regione o il Comune, entro trenta giorni dalla
presentazione della documentazione attestante le spese sostenute
per l'esecuzione delle opere o l'acquisto dei beni, predispongono
l'erogazione del contributo.
2. Qualora la spesa effettivamente sostenuta risulti inferiore a
quella preventivata, il contributo è conseguentemente ridotto,
fermo restando il rispetto dei limiti percentuali di cui agli
articoli 9, 10, 11, 12, 13 e 14.
3. Qualora le opere realizzate e i beni acquistati non risultino
conformi alla documentazione presentata con le domande di cui agli
articoli 17 e 18, è disposta la revoca del contributo concesso da
parte della Regione o del Comune.
4. Le somme eventualmente recuperate dai comuni, per effetto dei
provvedimenti di cui ai commi 2 e 3, possono essere reimpiegate
fino all'esaurimento delle graduatorie degli aventi diritto ed al
raggiungimento dei limiti di cui agli articoli 9, 10, 11, 12, 13 e
14.
5. I comuni trasmettono alla Regione il rendiconto dei
contributi erogati entro un anno dalla approvazione del piano di
cui all'articolo 15. La Regione eroga il saldo delle somme
assegnate agli enti pubblici. I comuni restituiscono le somme
eventualmente inutilizzate.
Articolo 21 (Determinazioni percentuali di intervento)
1. La seguente tabella si applica per la determinazione delle
percentuali di intervento di cui all'articolo 11 e all'articolo 12,
comma 2, lettera b) in relazione al reddito del richiedente:
a) fino al minimo vitale ai sensi della l.r. 19/1994: 100%
b) fino a lire 20.000.000 oltre il minimo vitale: 90%
c) da lire 20.000.001 a lire 30.000.000 oltre il minimo vitale:
80%
d) da lire 30.000.001 a lire 40.000.000 oltre il minimo vitale:
70%
e) da lire 40.000.001 a lire 50.000.000 oltre il minimo vitale:
60%
f) da lire 50.000.001 a lire 60.000.000 oltre il minimo vitale:
50%
g) da lire 60.000.001 a lire 70.000.000 oltre il minimo vitale:
40%
h) da lire 70.000.001 a lire 150.000.000 oltre il minimo vitale:
30%.
CAPO VI DISPOSIZIONI TRANSITORIE FINALI
Articolo 22 (Abrogazione di norme)
1. Sono abrogate le seguenti disposizioni:
a) legge regionale 4 settembre 1995, n. 42;
b) legge regionale 17 aprile 1998, n. 16.
Articolo 23 (Norme transitorie)
1. Per l'anno 1998 le domande presentate ai sensi della l. r.
42/1995, e della l. r. 16/1998, sono riesaminate d'ufficio ai sensi
della presente legge.
2. Le domande presentate a decorrere dalla data di entrata in
vigore della l.r. 42/1995 da persone aventi i requisiti soggettivi
previsti dall'articolo 3, comma 1, lettera c) e respinte per
inosservanza dei termini temporali di cui agli articoli 15 e 16
della l.r. 42/1995 sono riesaminate d'ufficio ai sensi della
presente legge.
Articolo 24 (Dichiarazione d'urgenza)
1. La presente legge è dichiarata urgente ai sensi dell'articolo
31, comma 3, dello Statuto speciale per la Valle d'Aosta ed entrerà
in vigore il giorno successivo a quello della sua pubblicazione nel
Bollettino ufficiale della Regione.
Président
Je vous rappelle que le projet de loi n° 8 a
reçu l'avis favorable de la part de la III
ème
Commission
et que nous discutons sur le nouveau texte prédisposé par la
III
ème
Commission elle-même. La parole au rapporteur
Conseiller Borre.
Borre (UV)
La rigida applicazione della legge regionale n.
42/95, "Norme per l'eliminazione delle barriere architettoniche per
favorire la vita di relazione delle persone disabili", ha
comportato negli ultimi tre anni il non accoglimento di un buon
numero di domande di contributo da parte di privati portatori di
gravi handicap poiché le stesse non erano corredate nei tempi
indicati dalla legge di tutti i documenti necessari.
L'inadempienza deriva dal sommarsi di incombenze burocratiche e
dal sovrapporsi di competenze da parte degli uffici regionali e
comunali.
Per tentare di risolvere questo problema con legge regionale in
data 7 aprile 1998 n. 16 sono state apportate delle modificazioni
alla n. 42/95, purtroppo il risultato non è stato soddisfacente e
si è anzi aggiunto problema a problema. È apparsa chiara la
necessità di riscrivere in toto la legge tenendo conto delle
esperienze positive maturate negli ultimi anni nel settore.
Il disegno di legge, pertanto, comprende tutti gli interventi
economici per il settore e snellisce tutto l'iter per l'erogazione
dei contributi, tenta di semplificare al massimo la documentazione
da allegare alla domanda. A titolo esemplificativo, oggi il
cittadino può inoltrare la domanda in ogni momento dell'anno e
ottenere il contributo dovuto in ogni momento dell'anno fatti salvi
i tempi tecnici per le liquidazioni.
Con la legge n. 42 il cittadino poteva presentare la domanda
solo entro il 31 marzo di ogni anno e riceveva il contributo con un
tempo medio fra l'acquisto dell'ausilio e la liquidazione del
contributo variabile fra gli 8 e i 18 mesi.
Per ciò che concerne gli enti pubblici, si è tentato di
razionalizzare e snellire le procedure. Entro la data di scadenza
che viene determinata dalla Giunta regionale, gli enti pubblici
fanno presente alla Regione il fabbisogno per l'anno entrante e la
Regione quanto prima concede agli enti il denaro necessario a far
fronte ai contributi nell'anno in corso.
Tutto ciò premesso credo opportuno sottolineare alcune
sostanziali modifiche attuate con i seguenti articoli: articolo 2,
comma e): include nei benefici del contributo i mezzi necessari per
la locomozione ad uso privato; articolo 3, comma c): estende
l'agevolazione alle persone ultra sessantacinquenni con problemi
che causano obiettive difficoltà alla mobilità o alla vita di
relazione e alle categorie protette, invalidi del lavoro, invalidi
per servizio, invalidi di guerra, invalidi civili di guerra;
articolo 4, commi 1 e 2: suddivide le competenze fra comune ed
Amministrazione regionale; articolo 11, comma 1: semplifica il
contenuto dell'articolo 10 della precedente legge regionale n. 48
ed aumenta da 30 a 50 milioni il tetto massimo per gli ascensori;
articolo 12, comma 1: chiarisce meglio cosa si intende per ausili
ed attrezzature e ricomprende nei contributi gli strumenti di
adattamento degli autoveicoli e dei motoveicoli, anche se prodotti
in serie, cosa che eviterà equivoci e conseguenti disguidi agli
utenti, infatti con la legge regionale n. 16/98 il beneficio per
queste attrezzature era sottinteso e quindi bisognoso di buon
senso; articolo 21, con l'emendamento delle commissioni, in accordo
con l'Assessorato, modifica la tabella per la determinazione delle
percentuali di contributo per interventi direttamente finalizzati
all'eliminazione delle barriere di cui agli articoli 11 e 12, comma
2, lett. b), in relazione al reddito del richiedente; articolo 23,
comma 1: prevede la disamina d'ufficio di tutte le domande
presentate nel corso del 1998 che non sono state esaminate per
l'applicazione sovrapposta, incompleta o non chiara delle
precedenti leggi n. 42 e n. 16; il comma 1 bis prevede la disamina
di tutte le domande presentate dalla data di entrata in vigore
della legge da persone aventi diritto, ma respinte per inosservanza
dei termini temporali.
Sono questi alcuni degli elementi, come ho già detto all'inizio,
della relazione che hanno suggerito la necessità di un testo unico
rivisto ed aggiornato e che richiedono l'urgente approvazione dello
stesso.
Ringrazio anche il Consigliere Rini che ha collaborato alla
stesura della relazione.
Président
Je voudrais annoncer que nous avons reçu deux
amendements au projet de loi en question; il s'agit d'un amendement
à l'article 16 qui remplace le 1
er
alinéa et d'un
amendement qui introduit un article 21 bis concernant les
dispositions financières à la loi dont à l'objet.
Je n'ai toujours pas de conseillers inscrits à parler. Je ferme
la discussion générale. Est-ce que l'Assesseur souhaite prendre la
parole?
Nous mettons en discussion l'article 1
er
de la loi en
question. Il s'agit du texte de la III
ème
Commission.
Le texte contient déjà l'amendement que vous trouvez n° 1
contenant le remplacement de l'article 21 ainsi que l'amendement n°
2.
Si personne demande la parole, la votation est ouverte sur
l'article 1
er
, les conseillers sont invités à voter:
Conseillers présents et votants: 32
Pour: 32
Le Conseil approuve à l'unanimité.
Article 2:
Conseillers présents et votants: 33
Pour: 33
Le Conseil approuve à l'unanimité.
Article 3:
Conseillers présents et votants: 33
Pour: 33
Le Conseil approuve à l'unanimité.
Article 4:
Conseillers présents et votants: 33
Pour: 33
Le Conseil approuve à l'unanimité.
Article 5:
Conseillers présents et votants: 33
Pour: 33
Le Conseil approuve à l'unanimité.
Article 6:
Conseillers présents et votants: 33
Pour: 33
Le Conseil approuve à l'unanimité.
Article 7:
Conseillers présents et votants: 33
Pour: 33
Le Conseil approuve à l'unanimité.
Article 8:
Conseillers présents et votants: 33
Pour: 33
Le Conseil approuve à l'unanimité.
Article 9:
Conseillers présents et votants: 33
Pour: 33
Le Conseil approuve à l'unanimité.
Article 10:
Conseillers présents et votants: 33
Pour: 33
Le Conseil approuve à l'unanimité.
Article 11:
Conseillers présents et votants: 33
Pour: 33
Le Conseil approuve à l'unanimité.
Article 12:
Conseillers présents et votants: 33
Pour: 33
Le Conseil approuve à l'unanimité.
Article 13:
Conseillers présents et votants: 33
Pour: 33
Le Conseil approuve à l'unanimité.
Article 14:
Conseillers présents et votants: 33
Pour: 33
Le Conseil approuve à l'unanimité.
Article 15:
Conseillers présents et votants: 33
Pour: 33
Le Conseil approuve à l'unanimité.
A l'article 16 nous avons un amendement présenté par l'Assesseur
Vicquéry, dont je donne la lecture:
Emendamento Il comma 1 dell'art. 16 è sostituito dal
seguente:
"1. La struttura regionale competente di cui all'art. 5 provvede
in merito agli aspetti tecnici e sociali relativi alla disabilità
fisica, psichica e sensoriale, e a compiti comunque connessi
all'applicazione della presente legge ed individuati dalla Giunta
regionale con i provvedimenti previsti dall'art. 8 della legge
regionale 23 ottobre 1995, n. 45 (Riforma dell'organizzazione
dell'Amministrazione regionale della Valle d'Aosta e revisione
della disciplina del personale)".
Est-ce que je peux soumettre au vote l'article tel qu'il est
amendé par l'Assesseur Vicquéry?
Articolo 16 (Informazione e accessibilità)
1. La struttura regionale competente di cui all'articolo 5
provvede in merito agli aspetti tecnici e sociali relativi alla
disabilità fisica, psichica e sensoriale, e a compiti comunque
connessi all'applicazione della presente legge ed individuati dalla
Giunta regionale con i provvedimenti previsti dall'articolo 8 della
legge regionale 23 ottobre 1995, n. 45 (Riforma dell'organizzazione
dell'Amministrazione regionale della Valle d'Aosta e revisione
della disciplina del personale).
2. Nello svolgimento dei compiti di cui al comma 1, la struttura
regionale competente si avvale della collaborazione dell'Unità
sanitaria locale della Valle d'Aosta, nonché di ogni altro ente,
istituzione, associazione di natura sia pubblica che privata,
competente in materia.
Conseillers présents et votants: 33
Pour: 33
Le Conseil approuve à l'unanimité.
Article 17:
Conseillers présents et votants: 33
Pour: 33
Le Conseil approuve à l'unanimité.
Article 18:
Conseillers présents et votants: 33
Pour: 33
Le Conseil approuve à l'unanimité.
Article 19:
Conseillers présents et votants: 33
Pour: 33
Le Conseil approuve à l'unanimité.
Article 20:
Conseillers présents et votants: 33
Pour: 33
Le Conseil approuve à l'unanimité.
Article 21:
Conseillers présents et votants: 33
Pour: 33
Le Conseil approuve à l'unanimité.
L'article 21 bis est introduit par l'amendement de l'Assesseur
Vicquéry, dont je donne la lecture:
Emendamento Dopo l'articolo 21 è inserito il
seguente:
"Art. 21bis
(Disposizioni finanziarie)
1. Per l'applicazione della presente legge è autorizzata la
spesa di lire 1,5 miliardi per l'anno 1999 e di lire 2 miliardi per
l'anno 2000 che graverà sugli stanziamenti iscritti al capitolo
58700 del bilancio triennale della Regione 1998/2000.
2. A decorrere dall'anno 2001 la spesa di cui alla presente
legge sarà determinata con legge finanziaria ai sensi dell'articolo
19 della legge regionale 27 dicembre 1989, n. 90 (Norme in materia
di bilancio e di contabilità generale della Regione Autonoma Valle
d'Aosta).
Je le soumets au vote:
Conseillers présents et votants: 33
Pour: 33
Article 22:
Conseillers présents et votants: 33
Pour: 33
Le Conseil approuve à l'unanimité.
Article 23:
Conseillers présents et votants: 33
Pour: 33
Le Conseil approuve à l'unanimité.
Article 24:
Conseillers présents et votants: 33
Pour: 33
Le Conseil approuve à l'unanimité.
Y a-t-il des déclarations d'intention? La parole au Conseiller
Marguerettaz.
Marguerettaz (Aut)
Molto brevemente per dire che il nostro
voto a favore di questa legge non è pienamente convinto, è comunque
un'apertura di credito nei confronti del Governo perché il tema è
delicato, importante e significativo. Rimangono alcune perplessità
anche su questo disegno di legge che abbiamo potuto esprimere in
Commissione e che non sto qui a ripetere anche per non tediare i
colleghi. Annuncio il voto favorevole degli Autonomisti con
l'auspicio che questa legge, così come è stata formulata, funzioni
e non ci ritroviamo più a dover riaffrontare quest'argomento visto
che - come i consiglieri sanno - con questa legge andiamo ad
abrogare due leggi partorite nella passata legislatura.
È quanto meno strano che la Giunta, che probabilmente aveva
difeso la legge a suo tempo portata in votazione al Consiglio, a
distanza di tre anni per l'una e pochi mesi per l'altra, presenti
un nuovo disegno di legge ammettendo che, così come era stata
impostata la normativa, non funzionava.
Ci auguriamo che così non sia e votiamo favorevolmente più per
un'apertura di credito, come dicevo, che per vero
convincimento.
Président
Je soumets au vote la loi dans sa globalité:
Conseillers présents et votants: 33
Pour: 33
Le Conseil approuve à l'unanimité.
Nous avons terminé les travaux de la séance d'aujourd'hui, le
Conseil est convoqué pour les 16 et 17 décembre.
La séance est levée.
