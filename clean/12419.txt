Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3335 del 24 aprile 1992 - Resoconto
OGGETTO N. 3335/IX Disegno di legge: "Autorizzazione alla
sottoscrizione di quote dell'aumento di capitale sociale della Air
Vallée S.p.A.".
Presidente
I relatori sono Ricco e Chenuil. Vi
sono richieste di intervento? Il relatore Chenuil intende
intervenire? La relazione è comunque allegata.
I consiglieri intendono intervenire?Non vi sono richieste di
intervento.
Ha chiesto di parlare il Consigliere Rollandin, ne ha
facoltà.
Rollandin (UV)
Au moment où on avait discuté de ce
projet de loi dans la Commission compétente j'avais posé une série
de questions que malheureusement n'avaient pas eu de réponses. En
est bon témoin le relateur.
Je crois que déjà avec l'approbation de la convention avec Air
Vallée on avait demandé une série d'éclaircissements sur la
convention existante, sur les différentes activités, sur les
travaux et surtout sur ce qui est des possibilités, pour le futur,
d'exploiter, de la façon la meilleure, la présence d'un aéroport
régional.
Je crois que, d'une façon spécifique, on avait demandé d'avoir
l'expertise qu'a été faite de la part de la société pour ce qui est
de l'HôtelAlp, car ici on accepte l'évaluation qu'a été faite de la
part de la société et on suscrit la partie qui est de compétence
possible de l'Administration régionale sans se poser d'autres
questions et d'autres problèmes. Le fait qu'il y ait une
modification et un changement d'adresse et qui dans le cas
spécifique n'aille prévoir, d'un côté l'achat d'un nouveau avion et
d'autre part l'achat d'un motel, peut s'insérer dans un discours
qui a des perspectives si il y a le minimum d'un programme et si
surtout va être finalisé comme intérêt à niveau régional. Sur cette
série de discours malheureusement nous étions là à attendre des
réponses.
Je crois que le problème est encore ouvert et par conséquent
j'attends, comme première intervention, d'avoir aujourd'hui les
réponses qu'on avait prévu d'avoir dans la Commission
compétente.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Già in passato, quando avevamo discusso
su un disegno di legge che prevedeva dei finanziamenti per
strutture connesse all'aeroporto, avevo chiesto di avere in visione
il programma generale di intervento sull'aeroporto e sulle
strutture che opereranno all'interno di questo aeroporto.
Mi era stato più volte promesso dalla Giunta questa
documentazione che, fra l'altro se ho capito bene, risale a
parecchi anni fa. Non sono mai riuscito a prendere visione di
questi progetti, di questi programmi, di queste previsioni di
intervento per trasformare l'aeroporto di Aosta in un aeroporto di
tipo commerciale, in coerenza con quello che si sta affermando da
anni.
La sensazione nostra è che qui si continui ad investire denaro,
si continui a concedere finanziamenti a favore dell'Air Vallée
senza però sostanziare il passo in avanti rispetto
all'utilizzazione e la qualificazione dell'aeroporto. Abbiamo pochi
dati fra l'altro anche sull'attività dell'Air Vallée, gli stessi
obblighi previsti dalla convenzione, per quanto riguarda la
comunicazione di dati alla Presidenza del Consiglio, non vengono
sistematicamente rispettati dall'Air Vallée, il rapporto fra
Amministrazione regionale e questa società continua essere secondo
noi un rapporto che è positivo soltanto per la società ma
scarsamente interessante per l'Amministrazione e di scarsa
coincidenza sul potenziamento complessivo dell'infrastruttura
aeroportuale.
In questa linea già definita in passato, e su cui noi avevamo
espresso delle valutazioni molto critiche, si inserisce
quest'ulteriore disegno di legge con ulteriore aumento della
sottoscrizione del capitale sociale dell'Air Vallée da parte della
Regione, motivati in questo caso anche dall'acquisto del terreno
dell'immobile dell'HôtelAlp. Rispetto a questo acquisto noi
vorremmo sapere chi erano, chi sono i proprietari di questo
immobile e dei relativi terreni, e quale è stata la valutazione di
questo immobile, di questi terreni in modo da capire, anche, come
si inserisce la Regione all'interno di questa operazione.
Ripeto, la nostra valutazione sull'intero modo con cui è
impostata questa vicenda, è una valutazione critica, e siamo sempre
in attesa di poter avere in visione questa documentazione che
presenti il piano complessivo di intervento da parte della Regione
sulla struttura dell'aeroporto.
Presidente
Ha chiesto di parlare l'Assessore delle
Finanze Lavoyer.
Lavoyer (ADP)
Lasciando eventualmente al collega
Limonet l'impegno di far pervenire una relazione più dettagliata
sui futuri programmi di sviluppo della società, io mi limiterò a
rispondere alle domande che sono state poste dal Consigliere
Rollandin e dal Consigliere Riccarand per quanto attiene al disegno
di legge proposto all'esame del Consiglio.
E' vero che il Consigliere Rollandin, mi pare, avesse chiesto
copia della relazione estimativa e gliene farò pervenire una copia
della relazione di stima per la valutazione dei terreni,
sottolineando che l'aumento di capitale per quanto attiene
all'importo relativo all'acquisto dei terreni va a coprire la
percentuale del 35 per cento della Regione su una parte minima del
valore complessivo del terreno, circa 700.000.000 su un valore di
3.700.000.000, le altre disponibilità vengono, per 1.400.000.000
coperte con disponibilità finanziaria della società, 1.050.000.000
tramite finanziamento regionale e 550.000.000 con finanziamenti
bancari. Comunque produrrò questi dati in dettaglio, eventualmente
al Consigliere Riccarand.
Per quanto attiene alla valutazione più specifica, vi è una
relazione di stima asseverata, a firma dell'architetto Francesca
Pizzini, che propone una serie di ipotesi di valutazione, partendo
dall'ipotesi di valutazione sulla permuta, quindi valore globale di
lire 800.000 al mq tenuto conto della superficie dell'area, facendo
riferimento all'indice di fabbricabilità dell'area, ipotizzando una
completa fabbricabilità sull'indice dello 0,75 si otterrebbe un
volume edificabile presunto di 20.000 m3, valutando lo stesso per
un prezzo medio di lire 800.000 al mq, si arriverebbe ad un valore
di lire 16.400.000.000. Facendo il ragionamento, che normalmente la
permuta incide per circa un quarto, un 25 per cento, si può portare
il tutto ad un valore di 4.000.000.000 circa.
Vi è poi un'altra ipotesi, che fa una valutazione differenziata
sull'immobile esistente scorporando questa volumetria e calcolando
la volumetria che ancora si potrebbe costruire, questa valutazione
porta a 1.936.000.000 il fabbricato e a 2.700.000.000 l'area
rimanente, per un importo di 4.600.000.000.
Vi è poi un'altra valutazione basata sul valore medio al metro
quadro che porta ad una valutazione di 4.900.000.000. Vi è ancora
un'altra valutazione, che fa sempre il ragionamento del valore al
metro quadro, scomputando la parte vincolata, cioè tenendo conto
solo della zona che ricade urbanisticamente nell'area omogenea CT.
Scomputando quella parte, che è vincolata dal piano regolatore che
teoricamente potrebbe essere o non essere ceduta gratuitamente al
comune oppure utilizzata per una piantumazione a parco o a zona
sportiva o a verde che valorizzerebbe il terreno stesso, si
arriverebbe ad un valore di 3.100.000.000.
Questi dati relativi alla perizia potrò farli pervenire sia al
Consigliere Rollandin che al Consigliere Riccarand.
Con questi dati il Consiglio di Amministrazione aveva
praticamente deliberato di incaricare i responsabili ad una
acquisizione che fosse consona ad una cifra media di circa
4.000.000.000. In seguito alla trattativa si è arrivati ad un
accordo pari a 3.700.000.000. Su questi 3.700.000.000 come ho detto
prima, l'aumento di capitale che andiamo ad approvare, al di là
dell'aumento relativo all'acquisto del nuovo automezzo, è relativo
ad un impegno di 700.000.000, perché 1.600.000.000 utilizzo di
mezzi propri, 1.050.000.000 accesso ad un mutuo regionale con le
previdenze previste dalla legge n.33, 350.000.000 ricorso al
sistema bancario. Quindi noi andiamo a coprire 245.000.000, pari al
35 per cento di 700.000.000, su una spesa complessiva di
3.700.000.000.
Non andiamo con questo disegno di legge a finanziare il 35 per
cento di lire 3.700.000.000, bensì soltanto una minima quota per
poter arrivare a questo acquisto che la società ha voluto integrare
con un aumento di capitale.
Rimane ancora il quesito sulla proprietà dell'area. L'area, gli
immobili ed il terreno erano di proprietà della società Lufra
S.r.l. di Bergamo.
Presidente
Ha chiesto la parola il Consigliere
Rolllandin, ne ha facoltà
Rollandin (UV)
Je crois que, qui a écouté, qui avait
envie de suivre ces données, qui ne sont pas tellement
intéressantes, compte tenu que c'est une relation plutôt difficile
à suivre même du point de vue de la lecture, ne peut que, au moins,
soulever le problème que au début j'avais rappelé.
Si cette relation, cette expertise, on pouvait la lire et la
voire au sein de la Commission, on pourrait au moins faire une
évaluation conséquente, car aujourd'hui je me demande qui est à
même de dire si l'expertise de Mme Pizzini, pour ce qui est de
l'Administration régionale est correcte ou non.
Je demanderais de pouvoir examiner le tout au niveau de la
commission. Au delà du programme qui avait été annoncé à son temps
et dont on n'a plus su quel a été l'iter conséquent, les
autorisations ministérielles, les différentes procédures, la
question qui revient est de savoir si toute cette série de données,
ce mécanisme qui a été prévu de la part de la société pour arriver
à obtenir de la Région 700.000.000 de lires est correct ou non.
Après, peut-être que l'analyse puisse nous tranquilliser, il y a
des experts de la
"Patrimoniale regionale"
, il y a, de façon
particulière, un expert qui est chargé régulièrement de suivre les
différents achats. J'aimerais savoir quel est son avis au sujet de
cet achat. Peut-être il nous dira que tout va très bien. Mais, par
exemple, une seule donnée parmi les autres, tous les calculs qui
ont été faits pour prévoir encore une nouvelle construction, si
j'ai bien compris, de 20.000 mètres cubes, je voudrais comprendre
quel est l'avis de la commune concernée
On a parfois une difficulté extrême pour suivre certains
problèmes, simplement parce que on n'a pas eu la possibilité de
voir les données. Je demanderais de renvoyer cette question à la
Commission et d'avoir au moins l'avis de l'expert régional. Après
sur la validité ou non de l'intervention, ce sera un autre
discours.
Sur le fait de partager certaines interventions sur le
développement de l'aéroport on avait déjà fait des programmes, ce
n'est pas là le thème principal, mais je crois, que le moindre
c'est de pouvoir suivre cette démarche d'une façon un peu plus
sérieuse, par conséquent je demanderais de renvoyer à la Commission
la question, avec les données.
Presidente
Ha chiesto di parlare il Consigliere Riccarand,
ne ha facoltà.
Riccarand (VA)
Sono chiaramente favorevole alla
proposta di rinvio in Commissione di questo disegno di legge,
perché credo che qui bisogna riuscire ad avere un quadro completo
del modo con cui la Regione si rapporta rispetto agli interventi
sull'aeroporto e dei rapporti fra Amministrazione regionale e
società Air Vallée.
Non possiamo continuare ad avere un ruolo subordinato da parte
dell'Amministrazione regionale rispetto alle scelte che vengono
fatte dalla società Air Vallée, che é una società in cui c'è una
componente minoritaria della Regione, ma che evidentemente fa delle
scelte in base alle volontà degli azionisti di maggioranza ed in
cui la possibilità di valutazione da parte del Consiglio regionale
mi sembra molto limitata.
Sicuramente da parte nostra chiediamo di avere questa
documentazione più volte sollecitata, più volte abbiamo chiesta,
che non siamo mai riusciti ad avere rispetto ai programmi
complessivi di intervento, in modo da capire dove si vuole arrivare
e che possibilità ci sono di arrivarci concretamente. Rispetto
all'aumento di capitale, sicuramente è da capire la pertinenza di
queste cifre.
Quando sento parlare di 20.000 metri cubi di possibile
edificazione, e quindi di una stima rispetto a questi 20.000 metri
cubi, mi chiedo come sia possibile questo in un'area che sappiamo è
vincolata proprio dal fatto di essere di pertinenza dell'aeroporto
e che quindi ha dei limiti oggettivi rispetto ai tipi di interventi
che si possono fare e quindi credo sia necessario acquisire tutta
una serie di elementi per una valutazione più approfondita da parte
del Consiglio.
Presidente
Ha chiesto di parlare il Consigliere Bich,
ne ha facoltà
Bich (Ind)
Sempre per dei forti dubbi sulla
collocazione di questo terreno nell'ambito dell'area aeroportuale e
sulle indicazioni di massima sulle infrastrutture.
Si diceva che su questa area doveva gravare la nuova palazzina
dei servizi dell'aeroporto, reso poi di terzo livello, adeguato
quindi al traffico commerciale. Se si fa questa scelta,
evidentemente l'acquisizione del terreno, da parte di Air Vallée,
mette in soggezione l'Amministrazione pubblica, in quanto la
creazione di nuove infrastrutture deve fare i conti con questa area
e quindi dovrebbe essere acquisita dalla pubblica Amministrazione,
a meno che sia Air Vallée a gestire ed a essere proprietaria delle
nuove infrastrutture e dell'espansione dell'aeroporto.
Quindi, mi pare indispensabile e necessario un chiarimento su
questo punto almeno per capire dove si vuole andare, cosa si vuole
raggiungere, la tipologia di nuovo aeroporto, quale ente deve
essere proprietario degli impianti e delle infrastrutture.
Presidente
Ha chiesto di parlare il Presidente della
Giunta, ne ha facoltà.
Bondaz (DC)
Dopo l'acquisizione da parte della
Regione, dopo lunghe trattative che partivano da molto lontano, dei
terreni del comune di Saint-Christophe, oggi la Regione sta
definendo, manca solo l'accordo con il comune di Quart,
l'acquisizione dell'ultima piccola parte dei terreni che dovrebbero
incidere sull'area aeroportuale. Ma quello che era importante era
l'acquisizione dei terreni del comune di Saint- Christophe, perché
era uno degli elementi chiave che il Ministero dell'Aviazione
Civile aveva dato come possibilità per ottenere eventualmente il
terzo livello, in quanto doveva incidere su terreni di proprietà
dell'ente pubblico, quindi Regione.
Successivamente all'acquisizione c'è stato un incontro a Roma
con il Direttore Generale dell'Aviazione Civile, di cui mi sfugge
il nome, e con il suo staff dirigenziale e sulla base di questa
acquisizione, valutate tutte le opportunità tecniche che dovrebbero
venire, perché come sapete, erano già state inserite a bilancio lo
scorso annole possibilità di creare tutte le infrastrutture
necessarie relative al volo, la direzione Centrale dell'Aviazione
Civile si è detta disponibile ad esaminare con la Regione, in tempi
sufficientemente rapidi, una definizione dell'area aeroportuale,
con la creazione, quindi delle infrastrutture necessarie, oltre a
quelle tecniche vere e proprie del volo, anche le infrastrutture
che necessitano per i passeggeri e per le merci.
Il progetto dell'Amministrazione regionale non è pronto ancora,
deve essere definito. La Direzione Generale dell'Aviazione Civile
si è detta molto disponibile, noi stessi abbiamo sollecitato un
loro apporto per evitare di fare delle progettazioni che andavano
in contrasto con delle leggi che magari noi non conoscevamo o delle
necessità che hanno gli aeroporti in modo particolare.
Attraverso la loro consulenza gratuita si deve andare avanti in
questo discorso. C'è quindi la possibilità concreta oggi di
arrivare ad avere un terzo livello, tenuto conto anche del fatto
che, da una indagine fatta dall'aeroporto di Caselle, è emerso che
i Valdostani che utilizzano l'aereo a Torino per voli su Roma o
anche esteri rappresentano un quantitativo di persone annue di
circa 60.000.
Si tratta di uno studio che è stato fatto dall'aeroporto di
Caselle, quindi non è uno studio nostro. Questo fatto ha invogliato
sempre più anche il Ministero, che era a conoscenza di questo
studio particolare, a dare il suo benestare di massima ad una
impostazione di questo genere.
Nel frattempo è avvenuto che la società Air Vallée ha avuto la
possibilità di acquisire queste aree, il MotelAlp, che sicuramente
interesseranno quelle che sono le zone aeroportuali, come ha detto
il Consigliere Bich.
Su quello che saranno poi successivamente lo sviluppo e la
gestione di questo complesso di cose non è stata ancora presa
alcuna decisione, che sia la Regione che lo gestisca o che sia la
Air Vallée è ancora
"sub judice",
perché l'Air Vallée
comunque non avrebbe la possibilità di procedere alla progettazione
e alla costruzione di tutte quelle infrastrutture che sono
indispensabili ad un aeroporto di terzo livello, che è visto a
livello di direzione generale dell'Aviazione Civile come un
aeroporto quasi pilota e che, dal punto di vista della politica
europea, viene ad inserirsi in una località assolutamente
efficiente per la possibilità di poter fare atterrare, in base ai
dati forniti dall'Aviazione Civile e in base ai dati che vengono
dallo studio fatto dall'aeroporto di Caselle, non soltanto aerotaxi
come avviene oggi, ma aerei di linea giornalieri.
Una delle linee che è stata individuata sarebbe quella di fare
di Aosta il centro propulsivo, per esempio verso Strasburgo, che è
una delle località che è peggio servita nell'ottica europea e che
viceversa ha delle necessità di trasporto di viaggiatori molto
rilevanti.
Ci sarebbe quindi la possibilità di avere una linea Aosta-Roma e
Aosta-Strasburgo come inizio di avviamento di una linea aerea che
entrerebbe nel circolo delle linee aeree nazionali e delle linee
aeree internazionali.
Per far questo, il passo indispensabile, che era già stato visto
dalla precedente Amministrazione, era quello di definire l'acquisto
delle aree di Saint-Christophe. Di questo passo, che è stato
definito anche con atto notarile, ora è ben contento l'amico
Auguste Bionaz, sindaco di Saint-Christophe, perché ha ottenuto
lavori, soldi ed ha avuto la possibilità di incrementare il
patrimonio comunale, tutto giusto, tutto bene, ma dall'altra parte
la Regione ha la possibilità di portare avanti in tutta serenità un
discorso di questo genere e credo che le cose sono già avviate,
attraverso la direzione Generale dei Trasporti Civili che ha visto
nell'aeroporto della Valle d'Aosta, come verrà congeniato, uno
degli aeroporti pilota rispetto al terzo livello che è già stato
attuato in vari posti d'Italia e anche in Francia e in
Svizzera.
Io credo che una cosa di questo genere non debba essere persa
come opportunità da parte della Valle d'Aosta, perché un aeroporto
dove potrebbero atterrare aerei con capacità di trasporto di 60, 70
persone ha una grossa valenza da un punto di vista commerciale, da
un punto di vista turistico, da un punto di vista industriale e
quindi potrebbe inserire la Valle d'Aosta in un circuito
internazionale.
Vi faccio un esempio, Courchevel, che è un aeroporto di
montagna, ha la linea diretta Courchevel-New York, tanto per
illustrare le soluzioni che si stanno avviando e le possibilità
tecniche che stanno nascendo. Non dico che questa sia una
possibilità per Aosta, ma sicuramente una volta che avremo
acquistato i terreni, posto in esecuzione tutte le cose, essendo la
Direzione favorevole a questo discorso, credo che le cose si
avvieranno in modo abbastanza facile, purché si trovino i
finanziamenti che già erano stati inseriti nel bilancio dello
scorso anno ed in quello di quest'anno per trovare una soluzione
tecnica ai problemi.
Per esempio l'aeroporto di Sion, che è molto simile a quello di
Aosta, sappiamo che è stato bloccato dalle autorità svizzere,
solitamente molto attente a quelle che sono le necessità di volo,
per una scelta sbagliata della società di gestione, ma anche delle
stesse autorità elvetiche, perché hanno inserito, in una zona, dei
congegni per l'atterraggio che non erano sufficienti ed idonei alle
necessità dell'aeroporto. Anche questa è stata una esperienza
negativa che servirà alla Valle d'Aosta per evitare di fare un
errore di questo genere, perché sbagliare la metodologia con cui si
atterra, in una regione di montagna, o si decolla, attraverso una
regione di montagna, è estremamente delicato.
Oggi credo che ci siano tutte le opportunità, determinate sia
dall'acquisto dei terreni, sia per quanto è stato fatto dalla Air
Vallée per la costruzione di queste cose, di poter avviare con
tranquillità un discorso valido per il futuro del nostro
aeroporto.
Ecco perché riteniamo sufficientemente suffragata la decisione.
Siamo in una fase in cui un ritardo può essere anche colposo da
parte dell'Amministrazione regionale se si vuole arrivare ad avere
un aeroporto degno di questo nome.
Presidente
Ha chiesto di parlare l'Assessore alle
Finanze Lavoyer, ne ha facoltà.
Lavoyer (ADP)
In merito alla richiesta del consigliere
Rollandin, se è stato interpellato il comune di Saint-Christophe.
Teniamo conto del fatto che per poter redigere la perizia il
tecnico ha dovuto forzatamente verificare presso il comune le
restrizioni alla destinazione dell'area. Le valutazioni ed i
parametri presi alla base della perizia non sono parametri
inventati.
Per rispondere alle richieste del Consigliere Riccarand non è
che si vogliano costruire forzatamente 20.000 metri cubi, sono dei
parametri di base per poter espletare una perizia che come ho detto
è stata articolata in una possibilità di cinque, sei ipotesi di
valutazione.
Per entrare maggiormente nel dettaglio, i metri quadrati sono
25.000 di cui 17.000 sono inseriti nella zona CT che ha un indice
di tipo volumetrico, 2.750 sono inseriti nella zona F5 del piano
regolatore, destinata a vincolo fieristico e 6.900 metri sono
inseriti in una zona a destinazione parco. Come si arriva
considerando i 17.000 metri quadrati della zona CT alla volumetria
dei 27.000 metri cubi presi come parametro di base per la perizia?
Si arriva facendo la superficie per l'indice del 0,50 che può
essere incrementato del 50 per cento essendo questa zona inserita
in un zona C, per le costruzioni alberghiere. Per le costruzioni
alberghiere vi è una deroga nelle norme tecniche di attuazione
articolo 16 punto 4, che dà la possibilità di incrementare l'indice
del 50 per cento, quindi si arriva ad un indice pari a 0,75 per
cento che, applicato ai 17.000 metri quadrati, dà l'ipotesi di
costruibilità di 20.000 metri cubi..
Questi sono dei parametri che stanno alla base di qualsiasi
perizia che viene depositata da un tecnico.
Per quanto concerne la validità della perizia, sottolinendo
sempre che sono 700.000.000 di intervento, il 35 per cento della
Regione su una spesa prevista di 3.700.000.000, si tratta di
perizia asseverata, depositata presso il tribunale di Aosta.
Per quanto concerne le procedure, quando applichiamo la legge
n.27, dell'acquisizione del patrimonio immobiliare dei comuni, la
procedura è: la firma del proprietario che è disponibile alla
vendita su presentazione di perizia asseverata fatta da un tecnico,
e l'accettazione del proprietario ad acquistare.
Queste sono le documentazioni su cui si basa normalmente
l'Amministrazione regionale, a maggior ragione su questo tipo di
intervento che è stato approvato da un verbale dell'assemblea dei
soci dell'Air Vallée, l'Amministrazione regionale dispone di un
documento significativo che è la perizia asseverata.
Presidente Ha chiesto di parlare il Consigliere Rollandin, ne
ha facoltà.
Rollandin (UV)
Je voudrais reprendre deux
discours. Un discours qui a été fait à propos de l'utilité de
l'aéroport et de son possible fonctionnement. Ce discours a été
fait depuis longtemps comme on l'a rappelé. Ce sont des aspects
qu'on connaissait, des démarches connues.
Aujourd'hui on avait demandé de résoudre un aspect que je
voudrais souligner, avait été déjà posé dans la Commission
compétente, on n'a pas voulu remettre une copie de l'expertise qui
avait été demandée.
Aujourd'hui on vient de nous dire que, pour arriver à
l'évaluation de 4.000.000.000 de lire, que par la suite a été
baissée à 3.700.000.000 de lires on a fait six hypothèses
d'évaluation, ce qui signifie tout de même que ce n'est pas si
normal le fait qu'il y ait une certaine attitude, une certaine
évaluation. Il y a différents degrés d'évaluation qui peuvent mener
à des différences. On avait demandé uniquement cela.
On n'a pas mis en discussion l'aéroport, bien loin, au
contraire, on a sollicité la signature du fameux accord avec la
Commune de Saint-Christophe qui aujourd'hui j'entends finalement a
été faite après deux ans. En effet il y a quinze, vingt jours on
avait approuvé la convention avec l'Air Vallée et on avait dit:
"In attesa della firma con il Comune di
Saint-Christophe".
Et alors? Je crois que ici on est en train de parler sans doute
d'une question importante, de reprendre tous les thèmes de
l'aéroport, mais ce qui nous intéressait et que les membres de la
commission avaient sollicité, était un point seul: savoir si on
était tranquille en acceptant l'évaluation faite de la part d'une
société ou non. L'Assesseur nous dit que l'on fait la même démarche
pour les communes, non, avant tout les communes en tant que
"Ente pubblico"
ont une certaine responsabilité au moment où
envoyent une certaine expertise à l'Administration régionale et
alors là on décide d'allouer le 90 pour cent d'une certaine
évaluation que la commune nous transmet et qui a déjà été acceptée
par la commune même.
Ce qui est entièrement différent par rapport à ce que nous
sommes en train de faire. Ici on accepte l'évaluation d'une
expertise que une société a évalué, a fait des pourparlers, est
arrivé à faire baisser le prix de 4.000.000.000 à 3.700.000.000 et
sur cette base on nous demande d'intervenir. Je crois qu'il y a
quelques différences, Monsieur l'Assesseur, tout en respectant
l'idée de développer l'aéroport. Il n'est pas vrai que cette zone
intéresse directement l'aéroport, elle pourra l'intéresser d'ici
quelque temps. Le développement de l'aéroport est tout autre
chose.
Il existe une expertise qui a été donnée à l'Air Vallée, je
voudrais savoir par l'Assesseur compétent à quel point elle est,
quelles sont les résultats de cette étude, là où devait y être un
compte rendu sur les différents pas qu'il fallait encore franchir
pour obtenir le troisième niveau pour l'aéroport.
Si on ne veut pas répondre aujourd'hui on y reviendra, ce n'est
pas l'argument spécifique. J'insiste sur le fait que
malheureusement aujourd'hui nous regrettons de ne pas avoir les
données pour comprendre si cette expertise est valable ou non.
Il ne s'agît pas d'être contraire, on a fait l'impossible pour
arriver à une définition avec la commune de Saint-Christophe pour
l'achat des terrains ..Ici il s'agît de changer un avion et de
faire une participation régionale, avec une augmentation de capital
pour l'achat d'un motel et d'un terrain, entre autre la société a
demandé pour la même raison un financement à la Finaosta d'un
milliard.
Ou on nous donne la possibilité d'évaluer cela ou bien nous
regrettons de ne pas être à même de dire la notre sur ce point.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Credo che gli interventi della Giunta
regionale non abbiano assolutamente chiarito il quadro in cui si
colloca questo disegno di legge.
I punti che sono stati affrontati sono diversi, ma non sono tali
da dare un quadro preciso. C'è sicuramente un problema che riguarda
quello che ha detto il Presidente della Giunta, cioè il programma
degli interventi complessivi sull'aeroporto, come si vuole arrivare
a questo terzo livello, se è possibile arrivarci ecc. e su questo
avevo chiesto in passato la documentazione e sono sempre in attesa
di veder qual'è questo programma di interventi, in che cosa
consiste, in quali tempi si può realizzare, con quale tipo di
costi.
C'è il problema della gestione dell'aeroporto, per cui c'è una
situazione di provvisorietà con una convenzione provvisoria che
viene di volta in volta prorogata fra la Regione e la società Air
Vallée e poi c'è il tipo di utilizzazione che si vuol fare
dell'aeroporto con costi e benefici che non sono mai stati
quantificati e non sappiamo bene che tipo di attività si potrà
fare. Infine c'è l'ultimo punto, che è quello più strettamente
collegato a questo disegno di legge, che è quello dell'acquisizione
delle aree e del loro valore.
La domanda che giustamente il Consigliere Bich faceva, era per
quale motivo l'Amministrazione regionale non acquisisce
direttamente queste aree, questo fabbricato, per quale motivo
sostanzialmente finanzia questa operazione di acquisizione
attraverso la società Air Vallée, perché noi diamo i soldi alla Air
Vallée attraverso questo disegno di legge, attraverso l'aumento di
capitali, attraverso la Finaosta, attraverso i vari finanziamenti,
grazie a tutte le convenzione che ha la Air Vallée con
l'Amministrazione regionale, però con la conseguenza che poi
l'Amministrazione regionale non sarà proprietaria di quell'area che
è importante rispetto ad un discorso di riorganizzazione
complessiva dell'aeroporto.
Qui stanno i punti interrogativi su questo disegno di legge, che
mi sembra affronti il problema in modo molto settoriale, senza
tener presente il quadro complessivo, senza convincere
assolutamente sulla giustezza della direzione in cui si sta
andando.
Presidente
Ha chiesto di parlare il Consigliere Bich,
ne ha facoltà
Bich (Ind)
In effetti io non entro nell'aspetto
dell'acquisizione dell'area, che ha la sua valenza, ma non riesco a
capire perché si vuole fare un programma di ristrutturazione, di
allargamento di elevazione dei requisiti di questo importantissimo
impianto, non acquisendo nel cuore dell'impianto aeroportuale
un'area che diventa baricentrica e fondamentale per la costruzione
delle strutture.
Io ero relatore al disegno di legge per l'acquisto delle
apparecchiature di avvicinamento per il volo automatico, per il
volo guidato, ILS ed Vor. Ebbi modo di parlare con dei dirigenti
aeroportuali e mi dissero che la palazzina servizi doveva nascere
proprio dove attualmente è posizionato il MotelAlp, se la palazzina
servizi che è il cuore dell'aeroporto, il punto di convergenza di
tutti i servizi e anche del rapporto pubblico-sistema di trasporto
aereo viene acquisita dalla Air Vallée ,si capisce benissimo che la
scelta è obbligata, poi la trattativa per l'allargamento
dell'aeroporto dovrà comunque essere condotta tra Amministrazione
regionale ed Air Vallée.
Mi pare che finora questo punto non sia stato chiarito.
Non solo ma gli stessi dirigenti, da me interpellati proprio nel
momento in cui si intendeva relazionare sull'acquisto delle
apparecchiature, mi dissero che una parte di terreni attualmente di
privati, posti a nord-est della pista di atterraggio dovevano
essere acquisiti per zone ricovero, manutenzione dei vettori e per
il posizionamento poi dei Vigili del fuoco e di una serie di
servizi che sono indispensabili e che vanno localizzati ed
individuati in zone precise della pista di atterraggio, perché le
norme prevedono proprio il posizionamento in quel modo.
Se noi in tutta l'area aeroportuale non acquisiamo quello che è
il centro, che si pone sull'asse ortogonale alla lunghezza della
pista direttamente alla Amministrazione pubblica, avremo la
disponibilità di tutto il patrimonio aeroportuale, salvo il punto
nodale in cui verranno collocate queste strutture di servizio, gli
edifici e via discorrendo. Ecco perché c'è una incongruenza in
questo disegno di legge, oltre agli aspetti a cui accennava il
Consigliere Rollandin, che io peraltro non voglio approfondire.
Il punto centrale è chi gestirà l'allargamento dell'aeroporto e
chi gestirà in seguito l'aeroporto con tutti i servizi e la sua
previsione di collocamento nel piano aeroportuale italiano ed
europeo.
Presidente
Ha chiesto di parlare il Presidente della
Giunta, ne ha facoltà.
Bondaz (DC)
Posso anche capire le perplessità che sono
nate, ma non prendiamoci in giro, l'Air Vallée non avrà mai la
possibilità di gestire l'aeroporto né di costruire l'aeroporto.
Quindi diciamoci le cose come stanno, l'acquisto che è stato fatto
dall'Air Vallée è stato fatto probabilmente a condizioni
decisamente migliori rispetto a quelle che sarebbero state fatte
dalla Amministrazione regionale. Non giriamo intorno alla cosa,
l'Air Vallée se la Regione non provvederà e non darà la
disponibilità, l'Air Vallée o chi per essa dovrà gestire
l'aeroporto, non andrà molto lontano.
Non so chi siano i dirigenti aeroportuali con cui il Consigliere
Bich ha parlato, ma si vede che hanno già in mano un progetto, cosa
che avranno loro nella loro testa o perché si son messi a tracciare
delle righe rosse da qualche parte, perché un progetto di questo
tipo che sia stato approvato e definito in accordo tra
l'Amministrazione regionale e la direzione dei Trasporti Civili non
esiste. Che i servizi debbano essere fatti in una certa parte può
essere vero, a me, per esempio, hanno detto che i servizi dei
pompieri dovranno venire lungo la pista, che è di proprietà nostra,
non è di proprietà loro, dalla parte dove ci sono gli hangars. Però
sono solo parole, domani il progetto potrà esser fatto in modo
diverso.
Dire oggi quello che dovrà esser fatto, solo perché un dirigente
ha detto quelle parole, significa andare al di là di quelle che
sono le vere intenzioni, perché non esiste nulla in questo momento,
non c'è un progetto, si deve ancora individuare tutto quanto.
Vogliamo allargare l'aeroporto? Si è avuta attraverso la Air
Vallée la possibilità di acquisire questa area che evidentemente
non era stata nella possibilità della Regione Signori miei,
cerchiamo di fare il fuoco con la legna che abbiamo dopo di ché nei
confronti dell'Air Vallée, che è del tutto dipendente e non è
autonoma nella sua gestione soprattutto di un aeroporto, come ci
auguriamo tutti che avvenga, ci penseremo.
L'amministrazione regionale che ci sia io o qualcun altro, e
chiun-que ci sia in Consiglio regionale, lo gestirà in modo
diverso, non è che si possa dire che, perché quelli hanno comprato
l'area, dovran-no gestire loro la cosa, mi pare un assioma un po'
esagerato.
Che poi qualcuno abbia voluto già farsi un programma, la cosa è
lecita, ma che ci sia un progetto, previsto, definito questo è
falso.
Presidente
Ha chiesto di parlare il Consigliere Bich, ne
ha facoltà.
Bich (Ind)
Non ci siamo intesi nei termini. Se la
palazzina servizi, che è il volume maggiore che viene installato in
questi impianti, non è localizzata in quell'area lì, non si capisce
dove possa essere, a meno che non si acquisiscano altri terreni al
di là dell'autostrada. E' materialmente, fisicamente,
strutturalmente impossibile localizzarla altrove. Quella è una area
strategica, delicatissima, fondamentale per lo sviluppo
dell'aeroporto, se non c'è quell'area lì, resta una pianta
topografica con un grosso buco in mezzo e questo buco è di
proprietà di terzi, non è di proprietà dell'Amministrazione
regionale.
Quindi sarebbe stato più conseguente secondo me, che
l'Amministrazione regionale acquisisse direttamente con le stime
dovute quest'area, se non lo si vuol fare, dico solo che, a mio
giudizio, è un fatto incongruente e contraddittorio.
Presidente
Ha chiesto di parlare il Consigliere
Rollandin, ne ha facoltà
Rollandin (UV)
C'était pour une motion
d'ordre.
J'avais posé une question au préalable à la quelle on n'a pas
répondu. J'avais demandé de pouvoir examiner cette expertise et si
j'avais insisté sur l'expertise c'était justement pour le fait que
c'est un peu incompréhensible que, surtout pour ce qui est du
terrain, s'il y avait la possibilité d'acheter, l'Administration
régionale n'ait pas acheté si c'était un prix convenable, compte
tenu que si demain l'Administration Régionale doit utiliser ce
terrain, à quel prix l'Air Vallée pourra vendre ce terrain. C'est
une question qui n'est pas de deuxième ordre par rapport à ce qui
est l'intérêt de l'Administration régionale.
C'est dans ce sens que j'avais insisté pour renvoyer la
question. On ne veut pas. On en prend acte.
Presidente
Dichiaro chiusa la discussione
generale.
Si passa all'esame dell'articolato. Do lettura dell'articolo
1:
Articolo 1 (Oggetto)
1. La Giunta regionale è autorizzata, ai sensi della legge
regionale 28 febbraio 1990 n. 11 (Acquisto di partecipazione
azionaria della Air Vallée S .p. A. con sede in Saint-Christophe,
Aosta), a sottoscrivere quote dell'aumento del capitale sociale
della "Air Vallée S.p.A." per un importo di spesa massimo di lire
600 milioni.
Presidente
Ha chiesto di parlare il consigliere
Riccarand, ne ha facoltà.
Riccarand (VA)
Per dichiarazione di voto. Il nostro
gruppo voterà contro l'articolo 1 e contro questo disegno di legge,
perché dalla discussione che si è svolta, è emersa chiaramente la
mancanza di chiarezza del modo con cui si interviene su questo
aeroporto. Ho sentito il Presidente della Giunta affermare che non
esiste neppure un progetto generale di intervento, non si sa dove
verranno collocati i principali impianti per trasformare questo
aeroporto in terzo livello. Questo è esattamente il contrario di
quanto era stato detto tempo fa, quando si era discusso il disegno
di legge sul finanziamento della struttura per l'avvicinamento e
l'atterraggio degli aerei. Allora era stato detto che c'era un
programma generale di utilizzazione, di intervento, di
riqualificazione, di rilancio e di caratterizzazione
dell'aeroporto.
Tutto questo progetto complessivo non si è mai visto, non si è
visto in che modo si vuole organizzare, quali sono le esigenze per
trasformare l'aeroporto in aeroporto di terzo livello. Si continua
ad andare avanti con dei provvedimenti settoriali e quindi il
nostro giudizio non può che essere negativo ed il voto
contrario.
Presidente
Ha chiesto di parlare il Consigliere Bich, ne
ha facoltà.
Bich (Ind)
Per una dichiarazione di voto un po'
anomala. Volevo votare contro l'articolo 1, mi asterrò per puro
atto di simpatia verso gli amministratori dell'Air Vallée, che
ponendosi come nuovi fratelli De Rege della nostra politica del
trasporto aereo meritano questo momento di liberalità, con tutte le
riserve che ho detto.
Secondo me stiamo facendo una grossa fesseria perché lasciamo
acquistare ad una società, che sarà a partecipazione pubblica, ma
minimale, un terreno che è strategico all'ampliamento
dell'aeroporto, dovremo poi fare i conti, forse non saremo le
stesse persone, saranno altri, chi lo sa, chi sa quando e come,
però certamente non sarà fatta la convenienza strategica
dell'Amministrazione, perché non acquisiamo al patrimonio pubblico
una parte importante dell'area aeroportuale.
Spero che ci potremo sentire in seguito per capire quanto sia
incongruente questa scelta. Pertanto mi asterrò.
Presidente
Ha chiesto la parola il Consigliere Lanivi, ne
ha facoltà.
Lanivi (AI)
Sarò brevissimo. Condivido appieno
quanto ha detto il Consigliere Bich. Farei solo una considerazione
generale, mi pare che potrebbe essere una scelta qualificante
quella di un Ente pubblico quale è la Regione, che ha mezzi e
risorse finanziarie sufficienti, quello di essere proprietario e di
utilizzare l'iniziativa privata per la gestione.
Mi pare che questa sia, da un punto di vista politico in
generale, non solo una incongruenza, ma il segno di una mancanza di
una linea di intervento nel campo della politica economica.
E' vero che ci possono essere dei vantaggi finanziari, magari
passando attraverso un privato, che siano possibili delle cose che
l'Ente pubblico non può avere, ma qui non si tratta di un risparmio
o di un guadagno di tipo finanziario, si tratta di linee di
politica economica.
Per la Regione si tratta di rinunciare ad uno strumento di
programmazione del territorio e di esprimere la propria volontà
nell'utilizzo e nelle possibilità di sviluppo di questa
infrastruttura, quale è quella aeroportuale. Condivido appieno
quanto ha detto il Consigliere Bich, che su questo punto è stato
chiaro, non voglio aggiungere cose inutili. Con lui condivido la
decisione di astenerci su questa legge.
Presidente
Ha chiesto la parola il Consigliere
Rollandin, ne ha facoltà
Rollandin (UV)
Même s'il peut y être la sympathie que
d'autres ont déclarée dans cette salle pour l'Air Vallée ou pour ce
qui est l'activité de l'Air Vallée, je dois avouer que on a fait
tous les efforts possibles pour essayer de comprendre quelle était
la logique de présentation de ce projet de loi. On l'avait demandé
dans la Commission compétente, preuve que on ne voulait pas arriver
dans cette salle pour ouvrir un débat trop long, malheureusement on
n'a pas eu les données alors, on vient d'apprendre certaines
données, qu'on n'est pas à même de saisir et, surtout le problème
le plus important, que en n'ayant pas cette possibilité on n'arrive
pas à comprendre sur quels thèmes et avec quelles conséquences on a
insisté pendant des années, avec les communes pour avoir la
disponibilité des terrains et face à la possibilité d'acheter les
terrains d'une société on va reculer et l'on dit à l'Air Vallée
d'acheter en leur donnant l'argent.
Si quelqu'un est à même de me donner une réponse on pourrait
changer d'avis.
D'après ce que je viens d'apprendre et d'après les réponses qui
ont été données dans cette salle, pas seulement les doutes ont
augmenté, mais vraiment comme politique elle est
incompréhensible.
Le moment où on voudra donner une conséquence aux programmes que
l'Air Vallée est en train d'étudier et au moment où, par
conséquent, il faudra demander de finaliser certaines structures,
on sera dans l'impossibilité de le faire.
Il y avait une situation analogue qui s'est vérifiée pour
l'hangar existant de propriété régionale; on n'a pas pu faire des
travaux pour la simple raison qu'on n'avait pas la propriété des
terrains qui étaient encore de la Commune de Saint-Christophe. On a
traîné pendant deux ans. On va se remettre dans une situation
analogue. Ce sont là des raisons suffisantes pour justifier un vote
contraire à ce projet.
Presidente
Ha chiesto di parlare il Presidente
della Giunta, ne ha facoltà.
Bondaz (DC)
Io posso rendermi conto di quanto è stato
detto qui. Si è dimenticata una cosa, anche se l'ho detta non è
stata recepita, forse perché io l'ho detta male o forse perché
qualcuno non vuole sentire. Torno a ripetere che questo fatto non
avrà a mio giudizio, mi auguro di non sbagliare, nessuna rilevanza
nei confronti di quella che è la gestione futura dell'aeroporto,
anche perché l'Air Vallée che ha avuto la possibilità di comprare,
a differenza della Regione, questi terreni, non potrà assolutamente
gestire un aeroporto se la Regione non fa con essa una convenzione
e certi tipi di valutazioni. Altrimenti questo non sarà
possibile.
L'Air Vallée non ha assolutamente la possibilità, anche se è
proprietaria di questa piccola area rispetto al complesso della
struttura, di gestire la cosa, non avendo né la capacità
progettuale, né finanziaria, né imprenditoriale. Non potrà che
essere la Regione a fare queste cose. Io credo in questa soluzione.
I risultati si vedranno. Voi non ci credete, ognuno è libero di
pensare quello che vuole.
Presidente
Ha chiesto di parlare il Consigliere
Rollandin, ne ha facoltà.
Rollandin (UV)
J'attendais un éclaircissement sur une
raison très secondaire. L'intervention, d'après la relation est de
350.000.000 de lires et de 145.000.000 de lires qui ne donnent pas
600.000.000 de lires. Je ne sais pas s'il veut y être une
correction formelle. C'est tout de même secondaire par rapport à ce
que on a dit.
Presidente
Ha chiesto di parlare l'Assessore alle
Finanze Lavoyer, ne ha facoltà.
Lavoyer (ADP)
E' fino ad un massimo di 600.000.000,
applichiamo il 35 per cento sugli aumenti di capitale e arriveremo
a 595.000.000.
Presidente
Pongo in votazione l'articolo 1.
Esito della votazione:
Presenti: 32
Votanti: 32
Favorevoli: 18
Contrari: 11
Astenuti: 3 (Lanivi, Bich e Stévenin)
Il Consiglio approva.
Presidente
Do lettura dell'articolo 2:
Articolo 2 (Disposizioni finanziarie)
1. L'onere derivante dalla presente legge, valutato in lire 600
milioni, grava sul capitolo 35440 del bilancio di previsione della
Regione per l'anno 1992.
2. Alla copertura dell'onere di cui al comma 1 si provvede
mediante utilizzo, per pari importo,
dello stanziamento iscritto al capitolo 69020 a valere
sull'apposito accantonamento previsto all'allegato n. 8 del
bilancio per l'anno in corso cod. B . 9 .
Presidente
Pongo in votazione l'articolo 2.
Esito della votazione:
Presenti: 32
Votanti: 32
Favorevoli: 18
Contrari: 11
Astenuti: 3 (Lanivi, Bich e Stévenin )
Il Consiglio approva.
Presidente
Do lettura dell'articolo 3:
Articolo 3 (Variazioni di bilancio)
1. Alla parte spesa del bilancio di previsione della Regione per
l'anno 1992 sono apportate le seguenti variazioni sia in termini di
competenza che di cassa:
in diminuzione
Cap. 69020 "Fondo globale per il finanziamento di spese di
investimento"
lire 600.000.000
in aumento
Cap. 35440 "Spese per la sottoscrizione di titoli azionari della
Air Vallée S .p. A. con sede in Saint- Christophe, Aosta legge
regionale 28 febbraio 1990, n. 11"
lire 600.000.000
Presidente
Pongo in votazione l'articolo 3.
Esito della votazione:
Presenti: 32
Votanti: 32
Favorevoli: 18
Contrari: 11
Astenuti: 3 (Lanivi, Bich e Stévenin)
Il Consiglio approva.
Presidente
Do lettura dell'articolo 4:
Articolo 4 (Dichiarazione d'urgenza)
1. La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
Presidente
Pongo in votazione l'articolo 4.
Esito della votazione:
Presenti: 32
Votanti: 32
Favorevoli: 18
Contrari: 11
Astenuti: 3 (Lanivi, Bich e Stévenin )
Il Consiglio approva.
PresidentePongo in votazione la legge nel suo complesso.
Esito della votazione:
Presenti: 31
Votanti: 29
Favorevoli: 18
Contrari: 11
Astenuti: 2 (Bich e Stévenin)
Il Consiglio approva.
Presidente
Ha chiesto la parola il Presidente della
Giunta, ne ha facoltà.
Bondaz (DC)
Proporrei, se non ci sono soverchie
discussioni, di passare all'approvazione dei punti all'ordine del
giorno n. 79, 80 e 81.
Il Consiglio prende atto.
