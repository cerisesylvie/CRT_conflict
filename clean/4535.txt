Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 210 del 29 aprile 1982 - Resoconto
OGGETTO N. 210/VII - UTILIZZO DELL'AREA, IN COMUNE DI
BRISSOGNE, ADIBITA A DISCARICA PUBBLICA - (Interrogazione con
risposta scritta).
PRESIDENTE
: Do lettura dell'interrogazione presentata dal
Consigliere Minuzzo:
CONSTATATO che l'area adibita a discarica adiacente allo
svincolo dell'autostrada Aosta - Torino viene sempre più
ampliata;
VISTO che vengono praticati degli scavi, dai quali vengono
estratti degli inerti, di notevole profondità che vanno al
di sotto del livello della Dora;
PREOCCUPATO che tale stato di cose, oltre che a provocare
danni ecologici di rilevante portata, sia dovuto al mancato
rispetto delle attuali normative legislative in materia e della
convenzione stipulata fra l'impresa appaltatrice per la raccolta
rifiuti e il Comune di Brissogne;
NEL RICHIEDERE copia della (o delle) convenzione che
regolamenta i rapporti fra il Comune di Brissogne e la ditta Rossi
& Maddalena e l'utilizzo dell'area adibita a discarica in
oggetto;
INTERROGA
il Presidente della Giunta regionale per essere messo a
conoscenza se l'utilizzo e l'attuale stato dell'area in oggetto
rientra nelle norme previste dalla vigente legislazione in materia
e rispetta la convenzione che regolamenta i rapporti fra il Comune
di Brissogne e l'impresa Rossi & Maddalena.
PRESIDENTE
: E' stata data risposta scritta.
