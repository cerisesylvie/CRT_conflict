Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2200 del 23 maggio 1991 - Resoconto
OGGETTO N. 2200/IX Disegno di legge: "Tutela e censimento del
patrimonio storico di architettura minore in Valle
d'Aosta".
PresidenteColleghi Consiglieri, il testo che vi è stato
distribuito questa mattina riguarda l'ultima versione di questo
provvedimento, ed è l'articolato su cui il Consiglio è chiamato a
discutere e pronunciarsi.
Il nuovo testo è accompagnato anche dal parere della
Commissione, che vi è stato distribuito questa mattina.
I relatori sono i Consiglieri Lanivi e Ricco.
Ha chiesto di parlare, quale primo relatore, il Consigliere
Lanivi, ne ha facoltà.
Lanivi (AI)
Il testo che è stato distribuito
questa mattina è un testo che tiene conto delle discussioni
avvenute in Commissione e delle proposte di emendamento che
provenivano e dall'Assessore e dalla Commissione stessa, per cui
c'è un testo riorganizzato sul tema "Tutela e censimento del
patrimonio storico di architettura minore in Valle d'Aosta".
Nella prima parte viene indicata la volontà dell'Amministrazione
regionale di procedere alla tutela dell'architettura minore, intesa
prevalentemente come testimonianze storiche. In questa definizione
rientrano non solo gli edifici, ma anche strade, ponti, opere
idrauliche, terrazzamenti.
La legge però punta la sua attenzione su un lavoro che è quello
di censimento e catalogazione dell'architettura minore, intesa come
edificio, porzione di edificio o più edifici. Verrà previsto un
elenco di questi edifici che, attraverso una metodologia già
collaudata, individui le caratteristiche di questi edifici stessi
perché questa documentazione, messa a disposizione di enti locali e
privati, possa, attraverso l'azione pubblica e l'attività privata
di progettazione e di costruzione, valorizzare o conservare
documenti che hanno segnato la storia di questa comunità.
E' prevista la costituzione di un comitato per il coordinamento
del censimento dell'architettura storica minore con il compito di
predisporre il piano generale di rilevamento, che ha una previsione
decennale - attualmente mi pare censiti siano circa tredici comuni
fra censiti e in fase di censimento -, di approvare i programmi
annuali, di nominare una commissione (di cui parlerò brevemente),
di curare eventualmente la pubblicazione dei risultati e di
promuovere il coordinamento di azioni interessanti il patrimonio
storico dell'architettura minore.
Per l'attuazione del censimento è prevista l'organizzazione di
corsi di formazione professionale rivolti alla formazione di
rilevatori, che abbiano una qualificazione professionale
sufficiente ed adeguata. Quindi a cura della Regione saranno, come
sono stati, organizzati dei corsi, al termine dei quali è previsto
il rilascio di attestati di qualifica in base alla legge n. 28, che
è la legge quadro sulla formazione professionale.
Presidente
Ha chiesto di parlare, quale secondo
relatore, il Consigliere Ricco, ne ha facoltà.
Ricco (DC)
Il progetto di legge 270 è strettamente
legato alla tutela del paesaggio e ne garantisce la sua totale
attuazione. Inoltre, ne favorisce il rispetto storico.
L'articolo 1 contempla le finalità di questo disegno di legge e
con esso la Regione, nel riconoscere il patrimonio storico di
architettura minore come parte integrante del paesaggio e
testimonianza della propria storia, vuole promuovere un'azione
coordinata di conoscenza e tutela, e vuole favorirne il recupero
nel rispetto dei valori storici.
Sono oggetto dell'architettura minore gli edifici, manufatti di
ogni tipo come strade, ponti, opere idrauliche, colture, che
rivestono importante interesse dal punto di vista della
documentazione sul passato storico della Valle d'Aosta.
Per tutelare il patrimonio storico di architettura minore, con
questo disegno di legge è istituita la categoria regionale degli
immobili da considerare documento storico. Gli immobili catalogati
vengono iscritti in appositi elenchi redatti e trasmessi dalla
Soprintendenza ai comuni, favorendo la possibilità di
valorizzazione degli stessi, sempre tenendo presente che si tratta
di rispetto storico e che rispettando il manufatto si viene a
rispettare ed a documentare il passato storico della Valle
d'Aosta.
L'articolo 3 prevede che il comune, prima di rilasciare
l'autorizzazione o concessione edilizia, è tenuto ad acquisire il
parere consultivo della Soprintendenza regionale per i beni
culturali ed ambientali per ogni tipo di intervento di carattere
straordinario che si intende realizzare sugli immobili, compresi
negli elenchi di cui al comma 2 dell'articolo 2, che non sono
soggetti a parere vincolante della Soprintendenza.
Con l'articolo 4 si riconoscono potenzialmente di interesse
storico gli edifici costruiti prima del 1945, e allo scopo di
conservarne la memoria, la richiesta di concessione edilizia, volta
alla demolizione o alla ristrutturazione degli stessi, deve essere
corredata da documentazione fotografica illustrante tutti i
prospetti in vista.
Sono previsti anche contributi analoghi a quelli concessi per il
consolidamento di edifici notificati o tutelati ai sensi della
legge 1 giugno 1939, n. 1089, per gli interventi di manutenzione
straordinaria.
Inoltre, per tutelare il patrimonio storico di architettura
minore, è previsto il censimento di villaggi rurali e insediamenti
minori da attuarsi in dieci anni, seguendo la metodologia elaborata
dal servizio documentazione e catalogo della Soprintendenza
regionale per i beni culturali ed ambientali.
Il censimento consiste nella redazione di schede, che
documentano i singoli edifici, e di cartografie storiche di
insieme.
Le suddette schede vengono messe a disposizione dei comuni quale
strumento per la redazione di piani urbanistici di dettaglio e dei
privati proprietari degli immobili, al fine di una maggiore
salvaguardia di valori storici nel caso di interventi di recupero
edilizio.
Per coordinare il suddetto censimento viene istituito un
comitato con compiti specifici. Sono previsti anche corsi
professionali di formazione per rilevatori di architettura storica
o minore, in quanto solo personale qualificato e specializzato può
favorire e svi-luppare in modo qualificato la continuità con la
locale tradizione.
Per l'anno finanziario è prevista una somma di 300 milioni con
prelevamento dal fondo globale per spese correnti.
Vorrei pregare l'Assessore al Turismo, nel censimento di
villaggi rurali ed insediamenti minori, di non dimenticare una
delle testimonianze tipiche della nostra Valle. Mi riferisco ai
vecchi forni presenti in quasi tutti i villaggi; pochissimi sono
tuttora funzionanti, la maggior parte si sono ridotti a dei ruderi.
Come leggevo, è un patrimonio di architettura rurale che rischia di
scomparire perché la sua funzione non è più vitale.
Quindi pregherei, con i dovuti emendamenti, di approvare questo
disegno di legge.
Presidente
E'aperta la discussione generale.
Ha chiesto di parlare il Consigliere Rollandin, ne ha
facoltà.
Rollandin (UV)
Je crois que ce projet de loi
s'insère dans une politique qui, depuis des années, a été menée
avec les communes pour essayer de mettre en relief ce qui, au
niveau du territoire, existe et peut être protégé.
Je remercie les relations qui ont été faites de la part de MM.
Lanivi et Ricco, qui ont été à même de nous faire saisir mieux le
contenu de cette loi, et en même temps je voudrais demander à M.
Ricco s'il a déjà prévu qu'il y ait par la suite la présentation
d'un projet qui aille mettre à la disposition des communes une
possibilité financière de dépense. Autrement on risque d'avoir sans
doute un instrument valable, car il est important qu'il y ait des
documents qui font mieux comprendre l'importance de certains
immeubles, mais ce qui est plus difficile, ce sera par la suite de
mettre à la disposition ou des communes, ou de l'Assessorat
compétent le financement pour intervenir. Déjà aujourd'hui nous
avons toute une série de tours, de châteaux, là où il est difficile
de prévoir à chaque année les interventions qui devraient être
prévues.
Alors ici je crois qu'il est très bien d'avoir des documents; on
pouvait peut-être prévoir qu'un certain travail soit fait de la
part des communes, sur la base d'une fiche étudiée de la part de la
Surintendance. Ce qui n'empêchera pas que le personnel qui fera le
cours, puisse être partagé sur le territoire et au moins de
décentraliser le plus possible une activité qui pourrait être
intéressante.
Je me demande s'il était nécessaire, par exemple, de prévoir
dans la loi la question de l'article 7, compte tenu du fait que
pour les autres cours de formation, on ne les met pas dans les
lois, car c'est un institut à terme. Il faut aussi tenir compte
qu'il y a déjà la loi sur la formation professionnelle, et en effet
on dit à l'article 7:
"Le prove finali attestanti il superamento
della fase pratica sono condotte da una commissione esaminatrice
costituita dal decreto come previsto dall'articolo 23 della legge
28",
qui est la loi sur la formation professionnelle. Je
n'arrive pas à comprendre quel est le sens de prévoir dans un
article spécifique un thème qui a déjà été l'objet d'un projet de
loi.
Au delà de ça, on ne peut que partager dans son ensemble
l'esprit de cette loi, en souhaitant qu'il y ait le programme
d'intervention concrète.
A propos des centres historiques et des centres qui seront
insérés à juste titre, surtout pour ce qui est des hameaux, je
voudrais souhaiter qu'il y ait une attention spécifique, pour
éviter la répétition de ce qui s'est passé pour les toits en
lauzes. Il y a eu là l'exigence de se mettre d'accord avec les
communes, pour savoir quel était le périmètre des centres
historiques. Quatre ans se sont écoulés sans avoir encore une idée
claire quelle est la détermination des centres qui étaient obligés
de faire un certain travail plutôt qu'un autre. Ici on risque
vraiment de faire la même chose.
J'espère que l'Assesseur pourra étudier un système qui évite
d'arriver à certaines situations absurdes. Je veux rappeler que,
par exemple, les propriétaires auront justement l'exigence de
savoir quelles seront les interventions financières pour intervenir
dans certains immeubles, et là c'est un point important que
l'Assesseur pourra étudier, mais il faut arriver à donner des
réponses sérieuses aux attentes que cette loi prévoit.
J'attends les réponses de M. Ricco.
Presidente
Ha chiesto di parlare, quale primo
relatore, il Consigliere Lanivi, ne ha facoltà.
Lanivi (AI)
Il Consigliere Ricco potrà integrare certe
cose che cercherò di dire.
Questo disegno di legge ha in sè un limite, intanto perché i
pareri espressi sono pareri consultivi, cioè questi pareri che la
Sovrintendenza è tenuta a dare non sono vincolanti per il rilascio
di licenze o concessioni edilizie. Quindi la finalità di questa
legge va più nel senso di sensibilizzare pubblico e privato attorno
a testimonianze storiche, rappresentate non solo da edifici, ma
anche da tutto quell'elenco che è sottolineato al secondo comma
dell'articolo 1.
Le obiezioni legittime e giuste del Consigliere Rollandin, si
riferiscono a contributi per formazione professionale; in effetti
nel testo della Giunta esaminato dalla Commissione, erano previsti
contributi per interventi che fossero allineati sulle indicazioni
di questa legge. La Commissione ha ritenuto di stralciare, in
effetti non appare nel testo che viene sottoposto all'attenzione
del Consiglio, proprio perché in materia di restauro, conservazione
e ristrutturazione agiscono più di un Assessorato e c'è il rischio
di avere una sorta non solo di sovrapposizione e confusione, ma
anche una sorta di concorrenza attraverso lo strumento più
conveniente da utilizzare per queste operazioni.
Quindi dai fondi di rotazione ad interventi particolari
dell'Assessorato all'Agricoltura, la legge stessa per l'edilizia
popolare, interventi previsti per l'Assessorato al Turismo, sono
una serie di interventi, per cui la giustificazione
dell'atteggiamento della Commissione in sintesi costituisce una
sorta di raccomandazione alla Giunta regionale di arrivare ad una
razionalizzazione degli interventi regionali in questo settore, per
evitare che si attuino degli abusi.
Sul punto della formazione professionale il discorso è da
condurre su due piani, uno limitato ed uno più generale. Sul primo,
di fronte ad un piano che ha un limite nel tempo, che sono i dieci
anni per arrivare a censire la totalità dei comuni, i costi di
formazione vogliono dire avere il personale necessario e
sufficiente per fare questo lavoro e preparato; sulla seconda
osservazione del Consigliere Rollandin, che mi trova completamente
d'accordo, sarebbe auspicabile una gestione unitaria delle attività
formative, altrimenti si corre il rischio di avere un'etichetta di
politica di formazione professionale, e poi in definitiva ogni
Assessorato si crea delle strutture, organizza delle iniziative che
non hanno collegamento fra di loro.
Presidente
Ha chiesto di parlare il Consigliere
Ricco, ne ha facoltà.
Ricco (DC)
Ritengo di aver esaudito con la mia
relazione quanto era insito nel provvedimento di legge. Per altre
considerazioni che possono cambiare lo spirito della legge, prego
di rivolgersi all'Assessore competente.
Cari colleghi, e mi rivolgo in particolare al fratellino minore
di età Rollandin, ho il dovere di relazionare spesso su alcuni
disegni di legge; le eventuali richieste di approfondimento di
notizie e di chiarimenti fatele agli Assessori, che hanno sentito
la necessità di presentare i loro disegni di legge. Quindi non
rompete!
Presidente
Ha chiesto di parlare l'Assessore al
Turismo, Urbanistica e Beni Culturali Pascale, ne ha facoltà.
Pascale (PSI)
Credo di aver pochissimo da dire.
Ringrazio sia il Consigliere Ricco che il Consigliere Lanivi, in
modo particolare il Consigliere Lanivi che, oltre alla relazione ha
dato anche le risposte che avrei voluto dare io al Consigliere
Rollandin.
In effetti in Commissione avevo accettato la soppressione
dell'articolo 5 del vecchio disegno di legge, proprio perché come
Giunta regionale dovremo andare ad una revisione e ad una
razionalizzazione di tutti gli interventi finanziari previsti in
questo settore.
Presidente
Si passa all'esame dell'articolato. Do
lettura dell'articolo 1:
Capo I Tutela del patrimonio storico di architettura
minore
Articolo I (Finalità)
1. La Regione Valle d'Aosta, riconoscendo il patrimonio storico
di architettura minore come parte integrante del paesaggio e
testimonianza materiale della propria storia, ne promuove un'azione
coordinata di conoscenza e tutela e ne favorisce il recupero nel
rispetto dei valori storici.
2. Con la definizione di architettura minore si intendono sia
edifici, o complessi di edifici, sia manufatti di qualsivoglia tipo
quali strade, ponti, opere idrauliche, colture, terrazzamenti,
edifici per la produzione e simili, che rivestano importante
interesse dal punto di vista della documentazione sul passato
storico della Valle d'Aosta.
Presidente
Pongo in votazione l'articolo 1:
Esito della votazione
Presenti, votanti e favorevoli: 33
Il Consiglio approva all'unanimità
Presidente
Do lettura dell'articolo 2:
Articolo 2 (Istituzione di categoria di immobili da considerare
documento storico)
l. Ai fini della tutela del patrimonio storico di architettura
minore, è istituita la categoria regionale degli immobili da
considerare documento storico.
2. Gli immobili da considerare documento storico sono indicati
in appositi elenchi redatti a cura della Soprintendenza regionale
per i beni culturali ed ambientali in base al censimento di cui al
Capo II della presente legge ed in base alle segnalazioni di
Comuni, di Comunità montane e di proprietari di immobili e di
manufatti. Gli elenchi, corredati di planimetrie catastali, previo
parere favorevole della Commissione regionale per i beni culturali
ed ambientali di cui all'articolo 2 della legge regionale 10 giugno
1983, n. 56, concernente "Misure urgenti per la tutela dei beni
culturali", sono inviati ai Comuni competenti per territorio,
affinché questi ne tengano conto per la valorizzazione degli
immobili stessi e ne diano notizia al pubblico mediante affissione
nell'albo pretorio per la durata di sessanta giorni.
3. I Comuni sono tenuti a conservare una copia degli elenchi di
cui al comma due presso gli uffici comunali e chiunque può
prenderne visione.
PresidenteHa chiesto di parlare il Consigliere Rollandin, ne ha
facoltà.
Rollandin (UV)Seulement pour une recommandation: à propos
toujours de l'article 2, là où on dit au deuxième alinéa: "...sono
inviati ai Comuni competenti per territorio, affinchè questi ne
tengano conto per la valorizzazione degli immobili stessi e ne
diano notizia al pubblico mediante affissione nell'albo pretorio
per la durata di sessanta giorni", il est évident que la
valorisation des immeubles au niveau des Communes ne peut qu'être
faite avec le support de l'Assessorat compétent, qui par la suite
ait la courtoisie de mettre les fonds disponibles.
Il existe déjà toute une série de problèmes; avec ce nouveau pas
on donne l'idée aux Communes de dire que finalement on va faire
quelque chose, et au contraire on n'a pas l'argent. Les Communes
n'ont pas la possibilité, avec le système actuel, prévoir une
intervention directe avec les fonds propres.
Je crois que dans le même sens on est déjà allé avec le Piano
Paesistico e Urbanistico. Les techniciens qui sont en train de
visiter les hameaux de toutes les Communes ont classé, selon le
schéma existant, même des "beni minori". Alors, là aussi, j'espère
qu'il n'y ait plus à nouveau trente personnes qui vont voir les
mêmes immeubles pour dire la même chose, car il existe déjà un plan
qui parle de ces problèmes.
Le mieux, ce serait que l'Assessorat compétent, qui prend en
charge ce thème, puisse coordonner l'activité afin d'arriver au
plus tôt à des faits concrets.
Presidente
Ha chiesto di parlare l'Assessore al
Turismo, Urbanistica e Beni Culturali Pascale, ne ha facoltà.
Pascale (PSI)Volevo solo precisare che l'intento della Giunta
era proprio di andare in quella direzione; infatti era previsto nel
vecchio disegno di legge, almeno quello approvato dalla Giunta,
l'articolo 5 che equiparava gli immobili previsti in questi elenchi
a quelli dei beni tutelati dalla legge 94, quindi si prevedeva in
quel caso un intervento finanziario.
Giustamente in Commissione è stato fatto osservare che ci sono
varie disposizioni finanziarie che intervengono in questo settore,
che vanno coordinate fra di loro, perché c'è l'agricoltura che ha
la sua legge per i fabbricati rurali, ci sono i lavori pubblici che
intervengono nei centri con la legge sulla prima casa, quindi
occorre una razionalizzazione che deve essere fatta a livello
coordinato dalla Giunta regionale. Però l'intento era proprio
quello che indicava il Consigliere Rollandin.
PresidentePongo in votazione l'articolo 2:
Esito della votazione
Presenti, votanti e favorevoli: 35
Il Consiglio approva all'unanimità
PresidenteDo lettura dell'articolo 3:
Articolo 3 (Parere della Soprintendenza regionale per i beni
culturali ed ambientali)
1. Per qualsiasi tipo di intervento, ad esclusione delle opere
di ordinaria manutenzione, che si intenda realizzare sugli immobili
compresi negli elenchi di cui al comma due dell'articolo 2 e che
non siano soggetti, per effetto della normativa vigente, a parere
vincolante della Soprintendenza regionale per i beni culturali ed
ambientali, il Comune è tenuto ad acquisire, prima del rilascio di
autorizzazione o concessione edilizia, il parere consultivo della
Soprintendenza regionale per i beni culturali ed ambientali.
Il parere consultivo di cui al comma uno deve essere espresso
dalla Soprintendenza regionale per i beni culturali ed ambientali
entro sessanta giorni dal ricevimento della relativa richiesta;
superato tale termine il parere si intende espresso in senso
favorevole.
PresidentePongo in votazione l'articolo 3:
Esito della votazione
Presenti, votanti e favorevoli: 35
Il Consiglio approva all'unanimità
PresidenteDo lettura dell'articolo 4:
Articolo 4 (Richiesta di valorizzazione o concessione
edilizia per interventi su fabbricati costruiti anteriormente al
1945)
1. Riconoscendo potenzialmente di interesse storico gli edifici
costruiti anteriormente al 1945, e al fine di conservarne la
memoria, la richiesta di autorizzazione o concessione edilizia
volta alla demolizione o ristrutturazione degli stessi, deve essere
corredata da documentazione fotografica illustrante tutti i
prospetti in vista. Copia di tale documentazione deve essere
trasmessa, insieme alla relativa individuazione catastale, al
Servizio catalogo e documentazione della Soprintendenza regionale
per i beni culturali ed ambientali.
Presidente Pongo in votazione l'articolo 4:
Esito della votazione
Presenti, votanti e favorevoli: 35
Il Consiglio approva all'unanimità
Presidente Do lettura dell'articolo 5:
Capo II Censimento e catalogazione
Articolo 5 (Censimento del patrimonio storico di architettura
minore)
1. Allo scopo di tutelare il patrimonio storico di architettura
minore, la presente legge disciplina il censimento di villaggi
rurali e insediamenti minori da attuarsi in un arco di tempo della
durata di dieci anni, a decorrere dalla data di entrata in vigore
della presente legge, sulla base di una metodologia elaborata a
cura del Servizio documentazione e catalogo della Soprintendenza
regionale per i beni culturali ed ambientali.
2. L'attività di censimento è attuata a cura del Servizio
documentazione e catalogo della Soprintendenza regionale per i beni
culturali ed ambientali. Essa consiste nella redazione di schede
che documentano i singoli edifici e di cartografie storiche
d'insieme.
3. Le schede prodotte tramite l'attività di censimento sono
messe a disposizione dei Comuni, quale strumento per la redazione
di piani urbanistici di dettaglio, e dei privati, proprietari degli
immobili stessi, per una più accurata salvaguardia dei valori
storici nel caso di interventi di recupero edilizio.
4. Per lo svolgimento dell'attività di censimento di cui ai
comma due, possono essere affidati incarichi professionali, in
relazione al Piano Generale di rilevamento e ai programmi annuali
dei corsi professionali di cui all'articolo 7, a coloro che hanno
conseguito l'attestato di cui all'articolo 8.
Presidente
Pongo in votazione l'articolo 5:
Esito della votazione
Presenti, votanti e favorevoli: 35
Il Consiglio approva all'unanimità
Presidente
Do lettura dell'articolo 6:
Articolo 6 (Istituzione e compiti del Comitato per il
coordinamento del censimento dell'architettura storica minore)
1 E' istituito un Comitato per il coordinamento del censimento
dell'architettura storica minore composto da:
a) il Soprintendente per i beni culturali ed ambientali o suo
delegato;
b) il direttore dei corsi professionali di cui all'articolo
7;
c) il responsabile del Servizio documentazione e catalogo della
Soprintendenza regionale per i beni culturali ed ambientali;
d) un rappresentante del B.R.E.L. (Bureau régional pour
l'ethnologie et la linguistique) nominato dall'Assessore alla
pubblica istruzione;
e) un rappresentante dell'A.H.R. (Archives historiques
régionales) nominato dall'Assessore alla pubblica istruzione;
f) un rappresentante dell'Assessorato dell'agricoltura, foreste
ed ambiente naturale nominato dall'Assessore all'agricoltura,
foreste ed ambiente naturale.
2. Il Comitato elegge, tra i suoi membri, un presidente.
3 Il Comitato ha i seguenti compiti:
a) predisporre il piano generale di rilevamento;
b) approvare i programmi annuali dei corsi professionali di cui
all'articolo 7;
c) nominare la commissione esaminatrice per la prova di
ammissione ai corsi professionali di cui all'articolo 7 e per
l'ammissione alla fase pratica dei corsi stessi;
d) curare la pubblicazione dei risultati inerenti all'attività
di censimento;
e) promuovere il coordinamento delle azioni interessanti il
patrimonio storico dell'architettura minore svolte dai diversi
Assessorati della Regione, in particolare proporre alla Commissione
regionale per i beni culturali ed ambientali, di cui all'articolo 2
della legge regionale 10 giugno 1983, n. 56, gli elenchi degli
immobili o di complessi di immobili da considerare documento
storico.
4. Il Comitato si riunisce almeno due volle l'anno, su
convocazione del Presidente.
Presidente
Pongo in votazione l'articolo 6:
Esito della votazione
Presenti, votanti e favorevoli: 35
Il Consiglio approva all'unanimità
PresidenteDo lettura dell'articolo 7:
Articolo 7 (Corsi professionali di formazione per rilevatori
dell'architettura storica minore )
1. L'attività di censimento è affiancata dallo svolgimento di
appositi corsi professionali di formazione per rilevatori
dell'architettura storica minore proposti dall'Assessorato del
turismo, urbanistica e beni culturali.
2. Il direttore dei corsi è nominato dall'Assessore al turismo,
urbanistica e beni culturali, su proposta del Comitato di cui
all'articolo 6.
3. Il programma dei corsi professionali di cui al comma uno,
nonché i requisiti per l'ammissione ai corsi stessi sono stabiliti
dal Comitato di cui all'articolo 6 in sede di approvazione dei
programmi annuali dei corsi.
4. I corsi professionali hanno durata annuale e sono suddivisi
in una fase teorica ed in una fase pratica. Al termine della fase
teorica, i partecipanti ritenuti idonei a seguito del superamento
di una prova d'esame, condotta da una commissione esaminatrice
nominata dal Comitato di cui all'articolo 6, sono ammessi alla fase
pratica.
5. Le prove finali attestanti il superamento della fase pratica
sono condotte da una commissione esaminatrice costituita con
decreto del Presidente della Giunta regionale come previsto
dall'articolo 23 della legge regionale 5 maggio 1983, n. 28,
concernente "Disciplina della formazione professionale in Valle
d'Aosta".
Presidente
Pongo in votazione l'articolo 7:
Esito della votazione
Presenti, votanti e favorevoli: 35
Il Consiglio approva all'unanimità
Presidente
Do lettura dell'articolo 8:
Articolo 8 (Attestato di qualifica)
1. Al termine dei corsi di cui all'articolo 7, ai partecipanti
ritenuti idonei a seguito del superamento delle prove finali, la
Regione rilascia un attestato di qualifica come previsto
dall'articolo 22 della legge regionale 5 maggio 1983, n. 28.
Presidente
Pongo in votazione l'articolo 8:
Esito della votazione
Presenti, votanti e favorevoli: 35
Il Consiglio approva all'unanimità
Presidente
Do lettura dell'articolo 9:
Articolo 9 (Finanziamento)
1. La spesa per la campagna di censimento, prevista in annue
lire 300.000.000 per l'anno 1991 graverà sul cap. 66100 del
bilancio di previsione della Regione per l'esercizio 1991 e sui
corrispettivi capitoli dei futuri bilanci; il capitolo 66100 assume
la seguente denominazione: "Spese per censimento e tutela
dell'architettura storica minore in Valle d'Aosta".
2. Alla copertura dell'onere di cui al comma uno si provvede per
l'anno 199l mediante prelievo della somma di lire 300.000.000 dal
cap. 67000 "Fondo globale per il finanziamento di spese correnti" a
valere sull'accantonamento definito "Architettura rurale (Area di
intervento settoriale - Settore della cultura E. 4.9.)" previsto
all'allegato n. 8 del bilancio di previsione della Regione per
l'esercizio 1991.
3. A decorrere dal 1992 gli oneri necessari saranno iscritti con
la legge di approvazione dei relativi bilanci ai sensi
dell'articolo 15 della legge regionale 27 dicembre 1989, n. 90
concernente "Norme in materia di bilancio e di contabilità generale
della Regione autonoma Valle d'Aosta".
Presidente
Pongo in votazione l'articolo 9:
Esito della votazione
Presenti, votanti e favorevoli: 35
Il Consiglio approva all'unanimità
Presidente
Do lettura dell'articolo 10:
Articolo 10 (Variazioni di bilancio)
1. Al bilancio di previsione della Regione per l'anno
finanziario 1991 sono apportate, in termini di competenza e di
cassa, le seguenti variazioni:
Parte spesa:
In diminuzione
Cap. 67000 "Fondo globale per il finanziamento delle spese
correnti (E. 4.9. Architettura rurale)":
Lire 300.000.000
In aumento
Cap. 66100 "Spese per censimento e tutela dell'architettura
storica minore"
Lire 300.000.000
Presidente
Pongo in votazione l'articolo 10:
Esito della votazione
Presenti, votanti e favorevoli: 35
Il Consiglio approva all'unanimità
PresidentePongo in votazione la legge nel suo complesso:
Esito della votazione
Presenti, votanti e favorevoli: 35
Il Consiglio approva all'unanimità
