Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 279 del 30 ottobre 1972 - Resoconto
OGGETTO N. 279/72 - Fideiussione e concessione di contributi
alla Cooperativa Produttori Latte e Fontina della Valle d'Aosta.
(Discussione generale)
Montesano (P.S.D.I.)
- Oggetto n. 18, a proposito di
questo io ho avuto una proposta dall'Assessore all'Agricoltura di
fare un'unica discussione sull'oggetto 18 e sull'oggetto 22 che
tratta della Cooperativa Produttori Latte e Fontina della Valle,
quindi se il Consiglio è d'accordo possiamo discutere tutte e due
gli argomenti assieme, facendo naturalmente due votazioni
separate.
Sul primo disegno di legge, è relatore l'Assessore alle Finanze.
La parola all'Assessore Chantel.
Chantel
(P.S.I.)
- Premetto che la Commissione
Affari Generali ha dato parere favorevole all'unanimità, questo è
un provvedimento che noi abbiamo preso tutti gli anni da quando è
stata fondata la Cooperativa Produttori Latte e Fontina della Valle
d'Aosta, sono solo variate le cifre per la semplicissima ragione
che sono aumentati i prezzi del valore della Fontina ed è logico
che essendo variati i prezzi la fideiussione deve aumentare anche
lei proporzionalmente, deve versare gli anticipi ecc., ecc., qui
voi avete dei dati sui titoli conferiti per farvi un'idea della
giustificazione di un aumento a 800 milioni. Io non ho altro da
aggiungere la discussione è aperta.
Montesano (P.S.D.I.)
- Diamo la parola all'Assessore
Maquignaz per quanto riguarda l'oggetto n. 22.
Maquignaz (D.P.)
- Ma neanche qui non ho molto da
aggiungere a quanto è già indicato nella relazione, si tratta della
proposta di contributo di 40 milioni alla Cooperativa Produttori
Latte e Fontina di cui 20 milioni per un programma pubblicitario e
20 milioni per gli interessi passivi sostenuti dalla Cooperativa
per le anticipazioni ai Produttori conferenti.
Sono provvedimenti che direi hanno assunto proprio il carattere
ordinario perché li portiamo ogni anno e vorrei solo aggiungere
questo che noi abbiamo presentata una proposta agli Organi
comunitari per quanto concerne quella legge sulle spese di gestione
che già avevamo approvato in Consiglio e che ha avuto un parere non
favorevole dalla Comunità in quanto ché si era riservato di
esprimersi sui provvedimenti applicativi della legge.
Noi abbiamo inviato questo provvedimento a Bruxelles, dove si
prevede il contributo sulle spese di gestione per le varie
Cooperative esistenti in Valle, Cooperativa Produttori di Latte e
Fontina 68 milioni, Cooperativa di Donnaz 12 milioni, Cofruits de
St. Pierre 12 milioni, solo che il provvedimento non è ancora
approvato. Pertanto riteniamo che in attesa dell'approvazione di
questi provvedimenti sia opportuno intervenire con i provvedimenti
soliti e abituali.
Non avrei altro da aggiungere perché qui nell'allegato è
indicato molto bene tutto quello che la Cooperativa intende fare
come programma pubblicitario e per quanto concerne il quantitativo
delle forme su cui è stata data la anticipazione.
Montesano (P.S.D.I.)
- Chi chiede la parola? Sono
provvedimenti ricorrenti, la parola al Consigliere Manganoni.
Manganoni (P.C.I.)
- Io vorrei innanzitutto fare una
premessa, non mi si faccia dire come un momento fa quando io ho
fatto delle obiezioni sul come si gestiscono certi impianti, allora
non sapendo rispondere su quell'argomento si tira in ballo la
solita storia: tu sei contro il turismo, va bene? Ora io non sono
né contro il turismo, né contro l'agricoltura però quando ho la
sensazione che qualcosa non funzioni, io penso che sia dovere di
tutti gli amministratori di farlo presente agli organi non
interessati cioè alla Giunta. Ora, e lo ripeterò nuovamente dopo
affinché certi Consiglieri se lo ricordino e non mi facciano dire
quello che io non dico, dunque sono 40 milioni, non so ma ho
l'impressione che quest'anno ho già dato altri 30 o 40 mi pare no,
nel '71, va bene. Noi alla Cooperativa - premetto ancora io,
d'altronde i verbali lo dimostrano no, non solo ho sempre approvato
le proposte in favore degli agricoltori, ma mi sono fatto a diverse
promotore, questo è sempre per mettere i puntini sugli "i", ora
cosa succede? Che praticamente noi siamo intervenuti per i
magazzini, per le attrezzature, che in buona parte sono stai pagati
a enti pubblici, se non è la Regione sono comunque enti pubblici,
ora mi risulta questo, io vorrei che l'Assessore mi correggesse se
per caso i miei dati che sono in mio possesso non corrispondono
alla verità. A me risulta che circa metà della produzione di questa
estate scorsa degli alpeggi, non parlo delle latterie, parlo degli
alpeggi è stata venduta ai privati perché la pagano di più, logico
no che il produttore lo vende al privato e non conferisce alla
Cooperativa... paga di più perché sennò lo porterebbe alla
Cooperativa no, questo è elementare. Allora la domanda che io mi
pongo è questa: come mai questo 50% di produzione degli alpeggi è
venduta ai privati e non viene portata alla cooperativa, se le mie
deduzioni cioè questione di prezzo sono esatte e allora io dico ma
come ce lo spieghiamo questo fatto?
Ora qui voglio fare un parallelo Consorzio delle mele di St.
Pierre, ne abbiamo discusso a suo tempo e lì ci si è detto siamo ai
primi anni, siamo al rodaggio, cose giuste, noi sappiamo di
qualsiasi Consorzio o Cooperativa il rodaggio, le ossa se le deve
fare, qui no, qui ormai, io penso che... su questo... e che il
rodaggio sia fatto, no.
Ora, anche qui, un momento fa, io facevo il confronto fra Valle
d'Aosta e Val d'Isère, no, molto simili, adesso, vi faccio un altro
confronto, Cooperativa Valle d'Aosta-Cooperativa in Emilia, sia
molto chiaro, lì non hanno i finanziamenti che abbiamo, che hanno
le Cooperative e i Consorzi in Valle d'Aosta, perché se quelli
avessero la fortuna di avere i finanziamenti, di cui si beneficia
in Valle d'Aosta io vorrei vedere, non si riconoscerebbe più
l'Emilia.
Ora, vi dicevo, dispongono di finanziamenti minimi, prima sul
piano verde, minimi, non solo, ma noi sappiamo che a Roma alle
Cooperative dell'Emilia, non è che ne diano molti, fanno tutti il
possibile per darne pochi.
Comunque, questi si costruiscono le Cooperative, si acquistano i
terreni, si costituiscono le Cooperative, si acquistano i terreni,
si costruiscono i capannoni, si acquistano tutta l'attrezzatura,
quasi in buona parte, cacciando fuori i soldi di tasca loro, perché
non hanno i contributi che abbiamo qui in Valle, non hanno dei
finanziamenti per la gestione; eppure in genere, non solo non sono
in deficit, si ammortizzano gli impianti, si ampliano gli edifici,
si acquistano delle attrezzature nuove e stanno in piedi.
Ora io mi domando, come mai lì si va avanti in questo modo, qui
la Regione paga tutto, ed è giusto che sia così, poi interviene con
delle cifre rilevantissime per pagarne i deficit di gestione?
Ora, io ho l'impressone che nel meccanismo, ci sia qualche
ingranaggio con i denti rotti, qualche ingranaggio che non gira,
quindi io inviterei l'Assessore all'Agricoltura di vedere, di
metterci un po' il naso dentro.
Io capisco che un Assessore non è che può andare a mettere il
naso in tutte le attività che concernono l'Assessorato, perché se
no, dovrebbe lavorare trenta ore ogni 24, comunque questa è
un'impressione mia, che mi arriva dai confronti che ho fatto.
Pertanto, io ribadendo che sono pienamente d'accordo su quanto
la Giunta ci propone, che sono pienamente d'accordo su tutto, tutte
le incentivazioni, su tutti i provvedimenti, i contributi per
l'agricoltura, perché non ripeto quanto ho avuto occasione di dire
diverse volte in Consiglio, cercherò, cerchiamo di salvare quello
che si può ancora salvare dall'agricoltura, però questi
interrogativi mi sorgono, e a me piacerebbe avere una risposta,
sapere il perché questo meccanismo non funziona.
Montesano (P.S.D.I.)
- Chi chiede la parola? Assessore
vediamo un po' se c'è qualche altro. Allora risponde l'Assessore
Maquignaz.
Maquignaz (D.P.)
- Non è che io sia completamente
d'accordo con quanto dice il Consigliere Manganoni, io sono invece
fermamente convinto che se la Cooperativa Fontine, dovesse cessare
la sua attività, nel giro di pochi anni, il prezzo della Fontina
calerebbe e i produttori avrebbero difficoltà a venderne.
È vero che la Cooperativa potrebbe forse anche migliorare la sua
gestione; del resto nessuno è perfetto, però io sono convinto che i
privati che oggi riescono a vendere la loro produzione a dei prezzi
più elevati di quelli della Cooperativa, lo fanno proprio grazie
alla presenza della Cooperativa stessa.
Siccome la Cooperativa Fontine raccoglie il 70% della
produzione, è chiaro che libera il mercato, perché lo vende
generalmente fuori dalla Valle, libera il mercato locale, la grossa
quantità di produzione e quindi automaticamente fa salire la
produzione che viene venduta in loco.
Quindi, direi che non è che noi seguiamo l'attività della
Cooperativa, però il problema, a mio avviso, non è tanto quello di
vedere come opera, quando di vedere, come mai la qualità della
produzione peggiora sempre più.
Ecco perché non si ottengono dei prezzi abbastanza remunerativi,
diciamo, per il conferitore, in proporzione, anche al contributo
che dà la Regione, per il fatto che la qualità del prodotto tende a
peggiorare, e di questo noi ce ne siamo preoccupati.
Il Presidente della Giunta ha indetto delle riunioni Consorzio e
Cooperative e Cooperativa, proprio per discutere i temi di questi
problemi qua, sentire anche da loro, quali sono le preoccupazioni,
come mai non è possibile arrivare a ridurre queste spese di
gestione, e lì naturalmente abbiamo sentito le loro difficoltà, i
loro problemi, abbiamo capito che forse il problema principale è
quello di cercare tutti insieme di aiutare a migliorare la qualità
del prodotto.
Noi abbiamo iniziato adesso uno studio, delle ricerche per il
siero fermento della Fontina, cosa di cui se ne parla da molto
tempo, e che però non è stato mai fatto, perché richiede un certo
tempo, riteniamo che se troveremo quel siero fermento, ma lavorato
sulla Fontina e non sugli altri formaggi, fuori Valle, noi avremo
certamente dato in mano, agli agricoltori, e ai produttori del
formaggio Fontina un valido elemento; però c'è tutto anche un
lavoro di educazione che è quello di cercare di curare di più la
pulizia, la sanità, anche dal punto di vista del latte, che certe
volte portano direttamente del latte mastitico, è chiaro che con
quel latte non si riesce a migliorare la produzione.
Quindi, direi che oltre al problema sollevato dal Consigliere
Manganoni, di cui noi non seguiamo, ma è chiaro che non è possibile
risolverlo, si tratta semplicemente di individuare gli
inconvenienti, per poter aiutare anche noi a proporre delle
soluzioni migliori.
Il problema invece che si pone all'atto di questo controllo, è
quello di migliorare la qualità.
A mio avviso, se noi riusciremo a fare questo, faremo un passo
avanti, e daremo naturalmente all'agricoltore un reddito un po'
superiore che lo compensa di quel lavoro che lui fa.
Quindi, a mio avviso, ritornando a quello che diceva il
Consigliere Manganoni, penso che noi non possiamo che essere
soddisfatti dell'iniziativa delle Cooperative, in genere, e anche
qui, a mio avviso, se cade la Cooperativa, automaticamente
l'agricoltore, si troverà in difficoltà.
Quindi, controllarla meglio, siamo tutti d'accordo, e accettiamo
la raccomandazione, però il fatto di dire che i privati che non
conferiscono e ricavano un prezzo superiore, proprio perché vivono
ai margini della Cooperativa, non ne sopportano le... e ne hanno
solo i vantaggi.
Quindi, io sono per il conferimento al cento per cento presso la
Cooperativa.
