Classificazione
AGRICOLTURA
Fabbricati rurali


Resoconto integrale del dibattito dell'aula
Oggetto del Consiglio n. 1958 del 29 maggio 1996 - Resoconto
SEDUTA ANTIMERIDIANA DEL 29 MAGGIO 1996
OGGETTO N. 1958/X Nuovi criteri generali e modalità di
applicazione della legge regionale 2 marzo 1979, n. 11 concernente
la funzionalità degli edifici rustici e revoca precedente
deliberazione del Consiglio regionale n. 633/X.
Deliberazione Il Consiglio
Ritenuto necessario apportare alcune modificazioni ai criteri
generali e modalità di applicazione della legge regionale 2 marzo
1979, n. 11, approvati dal Consiglio regionale con deliberazione n.
633/X del 20 aprile 1994;
Visto che tale esigenza è stata determinata a seguito
dell'adozione sia del Regolamento n. 7/94, di applicazione della
legge regionale 6 luglio 1984, n. 30, il quale ha introdotto
all'articolo 5, il principio di razionalità, sia della successiva
deliberazione di Giunta regionale n. 1764 del 19 aprile 1996 che
approvava gli standard costruttivi e gli elementi di riferimento
per il dimensionamento dei fabbricati rurali e degli annessi;
Rilevato che, sia per il rilascio dell'attestato di funzionalità
che per la valutazione della razionalità, si fa riferimento,
rispettivamente, ai criteri di cui alle deliberazioni di Consiglio
regionale n. 633/X del 20 aprile 1994 e di Giunta regionale n. 1764
del 19 aprile 1996, con l'obiettivo comune di dimensionare i
fabbricati rurali in relazione alla grandezza dell'azienda e alle
sue esigenze agricole;
Rilevato, infine, che le domande di funzionalità preludono,
oltretutto, alla richiesta del giudizio di razionalità da
intendersi quale elemento quantificante della successiva istanza di
finanziamento e aggiunge che durante l'esame delle pratiche si sono
riscontrate situazioni di inconciliabilità tra le norme che
intervengono nella valutazione della funzionalità e della
razionalità e al fine di evitare l'emissione di pareri discordanti
relativi all'esame di un unico oggetto;
Vista la legge regionale 2 marzo 1979, n. 11;
Vista la deliberazione del Consiglio regionale n. 633/X del 20
aprile 1994;
Visto il parere favorevole di legittimità rilasciato dal
Dirigente dei Servizi Agrari ed Affari Generali dell'Assessorato
dell'Agricoltura, Forestazione e Risorse Naturali, ai sensi
dell'articolo 72 della legge regionale n. 3/1956 e successive
rnodificazioni, e del combinato disposto degli articoli 13 - comma
1 - lett. e) e 59 - comma 2 - della legge regionale n. 45/1995,
sulla presente deliberazione;
Delibera
1) di approvare i seguenti criteri generali e norme procedurali
per il rilascio dell'attestato concernente la funzionalità degli
edifici rustici in applicazione dell'articolo 5 della legge
regionale 1979, n. 11:
1. Criteri generali di applicazione.
L'attestato della funzionalità è subordinato all'esistenza dei
seguenti requisiti:
a) esistenza di una vera e propria azienda agricola. L'azienda
deve possedere un minimo di organizzazione aziendale e una
sufficiente entità dei fattori produttivi organicamente
combinati;
b) rispondenza del fabbricato (superficie coperta, cubatura,
destinazione d'uso dei singoli locali) alle esigenze dell'azienda
al cui servizio è destinata, tenuto conto degli indirizzi
produttivi, dell'entità della produzione annua, dei capi di
bestiame mantenibili in rapporto alla produzione foraggera
aziendale;
c) la funzionalità degli edifici rustici da realizzare deve
essere valutata tenendo conto degli eventuali edifici rustici già
esistenti al servizio dell'azienda nonché del loro stato d'uso e
della loro idoneità a svolgere i servizi cui sono destinati. Ove
l'azienda fosse già servita totalmente o parzialmente da edifici
idonei già esistenti, la funzionalità degli edifici rustici da
realizzare può essere accordata fino alla concorrenza delle
esigenze aziendali non coperte dai fabbricati già esistenti;
d) gli edifici rustici sono considerati funzionali alla
conduzione del fondo solo in quanto necessari allo sviluppo e alla
razionalizzazione dell'attività dell'azienda agricola tenuto conto
della estensione del fondo e del tipo di coltura in esso
praticata;
e) essendo il fabbricato rurale finalizzato alla
razionalizzazione della gestione aziendale è necessario che lo
stesso sia localizzato nel centro aziendale. Eventuali superfici
agrarie ubicate in Comuni diversi rispetto alla sede dell'azienda
potranno essere prese in considerazione solamente se tali terreni
assolvano comunque la condizione di cui sopra. I terreni in
proprietà del nucleo famigliare verranno comunque presi in
considerazione indipendentemente dalla loro ubicazione;
f) per le aziende zootecniche il giudizio di funzionalità è in
funzione delle superfici foraggere coltivate e dei capi
mantenibili;
g) il fondo deve essere di proprietà del richiedente l'attestato
oppure questi deve poterne disporre in forza di un contratto
d'affitto almeno sessennale regolarmente registrato. Per quanto
riguarda la dimostrazione dei terreni di proprietà del richiedente
o di un componente del nucleo famigliare è necessario produrre i
certificati catastali relativi all'azienda o titoli equipollenti
(fotocopia autenticata degli atti notarili o titoli
equipollenti).
h) i progetti oggetto di domanda di funzionalità devono essere
dimensionati in base alla normativa tecnica approvata per il
rilascio del giudizio di razionalità;
i) per quanto non previsto nei seguenti punti, si fa riferimento
alle normative tecniche ed alle dimensioni aziendali previste per
il rilascio del giudizio di razionalità.
2. Funzionalità per stalle razionali.
Per stalle razionali si intendono i fabbricati rurali adibiti al
ricovero di bestiame realizzati in conformità alle seguenti
disposizioni.
Per la concessione della funzionalità di una stalla razionale
gli elementi principali di riferimento sono:
- capi adulti mantenibili
- superficie foraggera totale dell'azienda.
I capi adulti mantenibili per un minimo di sette mesi
consecutivi all'anno su ogni ettaro di superficie delle seguenti
colture sono riassunti nel seguente prospetto:
fino a 800
mt. s.l.m.
da 800 a 1200 mt. s.l.m.
oltre i 1200 mt. s.l.m.
Colture
capi n.
capi n.
capi n.
Prati irrigui e artificiali
4,0
3,0
2,0
Prati asciutti
1,5
1,0
0,5
Prati arb. irrigui
3,0
2,5
2,0
Seminativi a cereali e cerali da foraggio
4,0
2,5
2,0
Pascoli
-
1
1
In presenza di superfici foraggere che per giacitura,
esposizione o fertilità del terreno siano in grado di assicurare
maggiori carichi mantenibili, potranno essere presi in
considerazione parametri aggiuntivi.
3. Funzionalità per alpeggi.
Il rilascio della funzionalità per un alpeggio (durata media di
monticazione 100 giorni) dovrà tener conto dei seguenti
parametri:
1) carico mantenibile rapportato all'attuale superficie
pascolativa da accertare in sede di sopralluogo e confronto con il
carico mantenibile individuato storicamente dalla tradizione;
2) per la definizione del suddetto carico dovranno essere prese
in considerazione esclusivamente le superfici a pascolo di
proprietà del richiedente, oltre ad un massimo nella misura del 20
percento di terreni in affitto purché contigui a quelli di
proprietà;
3) in presenza di tramuti la concessione potrà essere
rilasciata, previo accertamento delle modalità di conduzione
dell'alpeggio;
4) da un punto di vista funzionale il fabbricato adibito ad
alpeggio dovrà possedere i locali annessi come da normativa tecnica
approvata per il rilascio della razionalità.
Gli uffici tecnici dell'Assessorato provvederanno in funzione
della dimensione dell'alpeggio e della sua tipologia gestionale a
definire le caratteristiche e i requisiti dei sopramenzionati
locali.
4. Funzionalità per Mayen.
Il mayen o azienda intermedia rappresenta l'anello di
collegamento tra l'azienda principale di fondo valle e l'alpeggio.
La durata media di monticazione nel mayen è stimato di 50
giorni.
Per il calcolo del carico mantenibile, in assenza del dato
storico tramandato dalla tradizione, si fa riferimento alla
normativa tecnica approvata per il rilascio del giudizio di
razionalità.
Dal punto di vista funzionale il fabbricato adibito a mayen
dovrà possedere i locali annessi come da normativa tecnica
approvata per il rilascio della razionalità.
Gli Uffici tecnici dell'Assessorato provvederanno in funzione
della dimensione del mayen e della sua tipologia gestionale a
valutare l'opportunità d'inserimento dei locali, specificandone le
caratteristiche e i requisiti.
5. Funzionalità per "depositi e ricovero macchine e
attrezzi".
La concessione della funzionalità può essere rilasciata per la
costruzione, ricostruzione, sistemazione o ampliamento di locali
adibiti a deposito e ricovero macchine e attrezzi agricoli al
servizio di aziende, dimensionati in base alla normativa tecnica
approvata per il rilascio del giudizio di razionalità.
6. Funzionalità per locali specifici al servizio di aziende
orto-viti-frutticole e zootecniche.
In presenza di richieste di funzionalità da parte di conduttori
di aziende vitivole, frutticole, orticole e zootecniche per
favorire il sorgere di strutture e impianti destinati alla
raccolta, lavorazione, trasformazione, commercializzazione e
vendita di prodotti agricoli sono ammessi i seguenti locali:
- deposito attrezzature specifiche
- locale di lavorazione e trasformazione prodotti
- tinaggio
- cantina d'invecchiamento
- magazzino di conservazione
- casera
- locale di stagionatura.
Il rilascio della funzionalità per i locali sopramenzionati è
riservata alle aziende che, in funzione del tipo di coltura
raggiungono i seguenti minimi:
- vigneto specializzato 0,5 ha
- frutteto specializzato 0,7 ha
- seminativi, orto 1,0 ha
- colture foraggere 2,5 ha
Il posizionamento e le dimensioni dei suddetti locali sarà
oggetto di valutazione da parte dell'ufficio responsabile in
funzione delle effettive necessità aziendali e delle normative
tecniche approvate per il rilascio del giudizio di razionalità.
7. Funzionalità per l'alloggio di conduzione.
Ai sensi dell'articolo 5 punto 2 della legge regionale 2 marzo
1979, n. 11 gli edifici con destinazione d'uso residenziale sono
considerati funzionali alle esigenze dell'imprenditore agricolo a
titolo principale solo in quanto diretti ad assicurare al nucleo
famigliare dell'imprenditore stesso, quale risulta dallo stato di
famiglia rilasciato dal comune di residenza nei tre mesi
antecedenti l'istanza di concessione, un numero di vani, esclusi
gli accessori pari a quello dei componenti il nucleo
famigliare.
L'alloggio di conduzione dovrà risultare di residenza del
richiedente e sito nell'ambito del complesso agricolo o nelle
immediate vicinanze.
Il dimensionamento dei locali ad uso abitativo in funzione dei
parametri di cui sopra sarà di competenza del funzionario
incaricato all'istruttoria della pratica.
8. Funzionalità per fienili.
a) azienda ad indirizzo foraggicolo. La concessione è
subordinata ad una superficie aziendale di almeno 25.000 metri
quadrati di prato (irriguo, asciutto, arborato);
b) azienda ad indirizzo zootecnico. La funzionalità è concessa
in funzione del numero di capi risultanti dalla scheda di stalla
nonché della superficie foraggera.
9. Funzionalità per concimaia.
La costruzione della concimaia è da prevedere per tutti gli
insediamenti ad indirizzo zootecnico.
10. Funzionalità per interventi di manutenzione ordinaria e
straordinaria di fabbricati rurali.
In presenza di richiesta di funzionalità per interventi di
manutenzione ordinaria e straordinaria riguardanti fabbricati
rurali, il tecnico incarico provvederà a istruire la pratica in
funzione della tipologia gestionale dell'azienda e delle sue
caratteristiche strutturali.
11. Funzionalità di locali agrituristici.
Il rilascio della funzionalità dei locali agrituristici è
subordinato alla dichiarazione dell'ufficio Agriturismo del
S.A.T.E.S.S.A., relativa alla funzionalità stessa di detti locali,
espressa ai sensi della normativa vigente.
2) di revocare la precedente deliberazione del Consiglio n.
633/X del 20 aprile 1994, in quanto la materia è disciplinata dal
presente atto;
3) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera a) del decreto legislativo 22
aprile 1994,
n. 320.
Presidente É aperta la discussione generale. Qualcuno chiede la
parola?
Se nessuno chiede la parola, pongo in votazione la delibera in
oggetto con gli emendamenti presentati dalla III Commissione:
Presenti, votanti e favorevoli: 24
Il Consiglio approva all'unanimità
