Classificazione
ASSISTENZA SOCIALE
Politiche giovanili


Resoconto integrale del dibattito dell'aula
Oggetto del Consiglio n. 610 del 12 maggio 1999 - Resoconto
SÉANCE DU 12 MAI 1999 (MATIN)
OGGETTO N. 610/XI Stato di applicazione della legge n. 8 del 21
marzo 1997 "Promozione di iniziative sociali, formative e culturali
a favore dei giovani". (Interpellanza)
Interpellanza Preso atto del Convegno nazionale "Le Politiche
per i giovani" svoltosi nel capoluogo regionale il 16 e 17 aprile
c.a.;
Rilevato che nel corso del convegno sono emerse, dagli
interventi di alcuni relatori, carenze oggettive delle Istituzioni
valdostane nei confronti delle esigenze culturali, sociali e
politiche dei giovani, riscontrabili, ad esempio, nella mancanza di
spazi ove svolgere le molteplici attività giovanili e nella
disinformazione aleggiante intorno alla legge regionale n. 8 del 21
marzo 1997, "Promozione di iniziative sociali, formative e
culturali a favore dei giovani";
Considerato che le Istituzioni hanno fatto alcuni passi avanti
per venire incontro alle esigenze dei giovani, ma che comunque
ancora molto rimane da fare;
i sottoscritti Consiglieri regionali
Interpellano
la Giunta regionale per sapere:
1) quanti e quali progetti sono stati finora finanziati in base
alla legge 8/97 e con quale impegno di spesa;
2) quante e quali sono state invece le domande respinte e con
quali motivazioni;
3) se le politiche giovanili che intende attuare
l'Amministrazione regionale sono limitate ai dettami della legge
regionale n° 8/97 o se invece intende adottare altre proposte.
F.to: Lanièce - Marguerettaz
Président La parole au Conseiller Lanièce.
Lanièce (Aut) Quest'interpellanza è nata a seguito della
partecipazione del sottoscritto al convegno nazionale che si è
svolto ad Aosta il mese scorso e che riguardava le politiche per i
giovani.
Credo che le richieste contenute in quest'interpellanza siano in
perfetto accordo con le esigenze di molti giovani valdostani, che
vogliono comprendere la realtà delle politiche giovanili messe in
atto nella nostra regione.
La pacifica e democratica contestazione studentesca contro la
nuova legge sulla maturità in lingua francese ha dimostrato
ampiamente che tantissimi giovani studenti sono pronti a
confrontarsi con le istituzioni e con l'apparato legislativo. Ci
siamo trovati di fronte, al di là delle diverse opinioni
sull'argomento, ad una dimostrazione di maturità non indifferente
da parte dei giovani, ad una voglia probabilmente mai sopita di
essere tra i protagonisti delle scelte che riguardano il loro
futuro.
Ma non dobbiamo attendere una nuova legislazione del mondo della
scuola per attirare l'attenzione dei giovani verso le istituzioni
politiche e legislative.
I giovani valdostani conoscono bene ormai la legge sulla
maturità bilingue, ma credo sappiano assai poco dei dettami e delle
iniziative contenute nella legge regionale n. 8/97, relativa alla
promozione d'iniziative sociali, formative e culturali in favore
dei giovani. Questo perché continua ad esserci una quasi totale
disinformazione sui contenuti di questa legge; non vorremmo veder
ripetere l'esperimento didattico, concedetemi il termine, messo in
atto qualche mese fa per quanto riguarda la legge sulla famiglia,
che tanto fece arrabbiare anche il Presidente del Consiglio. Allora
perché i giovani non sono messi a conoscenza di tutti i dettami di
questa legge?
Quest'opinione è stata fatta propria anche dagli operatori e
dagli esperti del mondo giovanile, che hanno partecipato a quel
convegno a cui accennavo poco fa e che in quella sede hanno
esposto, coralmente, le loro preoccupazioni.
I giovani hanno un grande bisogno di essere ascoltati e capiti,
ma negli adulti questa voglia di ascoltare manca, così come manca
la capacità di ascoltare; questa è forse la prima causa
dell'allontanamento dei giovani dalle istituzioni. Penso che
quest'analisi, sulla quale concordo, possa essere fatta da ciascuno
di noi e penso che porterebbe ciascuno a fare le stesse
conclusioni.
Crediamo di rispondere alle esigenze dei giovani chiedendone la
partecipazione e il parere, magari anche su temi di una certa
rilevanza, ma facendo in modo che il contributo portato dai giovani
resti nei limiti prestabiliti, senza poter modificare quello che
noi abbiamo già deciso essere la nostra scelta finale.
Continuando a rapportarci all'universo giovanile in questo modo,
non contribuiremo affatto alla sua crescita sociale e politica, ma
ne faremo uno stato che si allontana sempre più dalla nostra
realtà.
Non dimentichiamoci che molti dei giovani di oggi domani
dovranno assumere ruoli di responsabilità proprio in quelle
istituzioni nei confronti delle quali oggi verificano un certo
distacco, un certo allontanamento e una certa incomprensione. Ecco
perché credo che fin d'ora le istituzioni debbano cambiare il loro
atteggiamento di quasi chiusura e mancanza di fiducia nei giovani e
debbano lavorare per giungere a un momento in cui i giovani saranno
protagonisti delle scelte, e non solo i soggetti passivi di
decisioni prese da altri. Così ritengono necessario aprirsi a tutte
le possibilità e a tutte le iniziative che favoriscono tale
obiettivo.
Per questo noi abbiamo voluto presentare quest'interpellanza,
tenuto conto di quello che è emerso in questo convegno nazionale,
al quale, come dicevo prima, hanno partecipato diversi oratori e
diversi esperti del mondo giovanile, diversi responsabili di gruppi
di lavoro che hanno presentato delle relazioni nelle quali sono
emersi alcuni concetti del tipo: i giovani hanno un forte bisogno
di essere ascoltati e capiti, gli adulti credono di rispondere a
queste esigenze chiedendo la partecipazione e il parere dei giovani
anche su argomenti importanti, ma relegando tale contributo entro
confini precisi e limitati, senza che questo possa portare ad
azioni concrete; manca negli adulti la voglia, la disponibilità e
la capacità di ascoltare.
È stata messa in evidenza la mancanza di spazi dove i giovani
possano aggregarsi e svolgere le molteplici attività a loro più
congeniali e utili, e la disinformazione in merito alla legge
regionale che riguarda la promozione d'iniziative sociali,
formative e culturali a favore dei giovani.
Questo pur ribadendo che comunque la Regione qualcosa ha fatto;
sicuramente è stato fatto un primo passo, però visto quello che è
emerso in questo convegno, ci è parso opportuno chiedere anzitutto
una verifica di quanto è stato fatto dal punto di vista dei
finanziamenti previsti all'interno della legge regionale, e quindi
quanti e quali progetti sono stati finanziati; di quelli che non
sono stati finanziati vorremmo sapere le motivazioni, e poi,
sapendo che sono allo studio ulteriori iniziative nel settore,
vorremmo sapere a che punto sono queste iniziative e se le
politiche giovanili potranno ingrandirsi, cioè non basarsi solo su
questa legge regionale, ma verificare altre proposte che vadano
nella direzione di coinvolgere maggiormente i giovani, facendoli
diventare essi stessi partecipi delle decisioni e non soggetti
passivi di decisioni prese da altri.
Questo proprio perché penso sia il fine ultimo, voluto anche
dalla stessa amministrazione, quello di cercare di coinvolgere
pienamente l'operato dei giovani, e anche perché penso che questo
sia stato lo scopo per cui è stata creata la legge regionale.
Aspettiamo le risposte che l'Assessore ci vorrà dare in merito a
quanto è stato fatto finora e in merito a quello che s'intende
porre in essere per quanto riguarda le politiche giovanili in Valle
d'Aosta.
Président La parole à l'Assesseur à la santé, au bien-être et
aux politiques sociales, Vicquéry.
Vicquéry (UV) Les projets financiers aux termes de la loi
régionale n° 8/97 pour l'année 1998 ont été les suivantes: projet
présenté par la Commune d'Aoste en vue de la gestion du "Centro
Informa Giovani", engagement de dépense d'environ 49 millions;
projet présenté par la Commune d'Aoste en vue de la gestion du
"Progetto Giovani", engagement de dépense d'environ 145 millions;
"Progetto Giovani" présenté par la Commune de Hône, engagement de
dépense d'environ 69 millions; "Progetto Giovani" présenté par la
Communauté de montagne Grand Paradis, engagement de dépense
d'environ 162 millions; "Progetto Giovani" présenté par la Commune
de Nus, engagement de dépense d'environ 41 millions; "Progetto
Giovani" présenté par la Commune de Pont-Saint-Martin, engagement
de dépense de 150 millions.
Pour ce qui est de l'année 1999: "Progetto Giovani" présenté par
la Communauté de montagne Grand Combin, engagement de dépense de 67
millions; "Progetto Giovani" présenté par la Commune de
Pont-Saint-Martin, engagement de dépense de 135 millions; "Progetto
Giovani" présenté par la Commune de Hône, engagement de dépense de
71 millions; "Progetto Giovani" présenté par la Communauté de
montagne Grand Paradis, engagement de dépense de 243 millions;
"Progetto Giovani" présenté par la Commune de Nus, engagement de
dépense de 41 millions.
Pour ce qui est de l'année en cours, nous avons trois demandes
en cours d'instructions: "Progetto Giovani" présenté par la Commune
d'Aoste, "Centro Informa Giovani" présenté aussi par la Commune
d'Aoste, et "Projet" présenté par la Conférence régionale des
jeunes.
Pour ce qui concerne la deuxième question, a été rejetée une
seule demande de subvention présentée au titre de 1998 par la
Communauté de montagne Grand Combin, pour l'organisation du projet
triennal d'action adolescents et jeunes dans la Communauté de
montagne Grand Combin, et quant aux motivations, c'est parce qu'il
s'agissait d'une première phase de suivi pour laquelle la loi
régionale n° 8/97 ne prévoit aucun financement.
Pour ce qui est de la troisième question, l'Administration
régionale considère qu'elle doit se limiter à un rôle de
coordination des différentes initiatives, qui sont du ressort non
seulement des communautés locales, comme a bien dit le Conseiller
Lanièce, mais aussi des paroisses, des associations bénévoles, des
associations des familles, de la société tout entière, dans une
logique non de simple subvention, mais bien au contraire, dans le
but de responsabiliser les différents acteurs en scène.
Le Gouvernement, en prenant acte aussi des suggestions
intéressantes faites lors du congrès que le Conseiller Lanièce a
cité, a l'intention d'améliorer le système de coordination, sans
modifier la loi régionale n° 8/97, en tenant compte aussi des
financements que l'Etat dernièrement a alloués aux régions et aux
communautés locales.
Président La parole au Conseiller Marguerettaz.
Marguerettaz (Aut) Credo che a due anni di distanza dall'entrata
in vigore di questa legge sarebbe il caso di fare una riflessione
più approfondita, anche prendendo spunto dal convegno che si è
tenuto recentemente, sul significato delle politiche giovanili e su
ciò che si può ulteriormente porre in essere nella nostra
regione.
Il taglio dato dall'Assessore nella risposta tarpa un po' le ali
alla possibilità di fare un dibattito più ampio. È anche vero che
ha risposto a tutte le questioni poste dall'interpellanza, ma è
altrettanto vero che in particolare sulla terza domanda, là dove si
dava la possibilità di fare una riflessione più ampia sul fenomeno
delle politiche giovanili, sul fenomeno giovanile e
conseguentemente sulle politiche da attuarsi, direi che la risposta
non mi ha e credo non ci abbia soddisfatti appieno.
Una prima considerazione che va fatta è questa. I soggetti
interessati a questa legge corrispondono, geograficamente parlando,
ad una piccola porzione della nostra regione; tutti i progetti
finanziati che ci ha elencato l'Assessore comprendono nel corso del
biennio e dell'inizio del terzo anno due comunità montane e quattro
comuni. Comuni anche importanti e significativi, è vero, fra cui
Aosta, Pont-Saint-Martin e Nus, ma solo quattro comuni.
Quindi anche semplicemente su questi dati credo che una
riflessione sia opportuna.
Sono d'accordo sull'impostazione che vuole dare l'Assessore,
cioè la Regione non può essere lei il gestore delle politiche
giovanili, intese come iniziative, e via dicendo, ma a mio avviso
un compito essenziale che dovrebbe avere l'Amministrazione e che
finora mi sembra non abbia espletato, è una sorta di sforzo per
cercare di far crescere anche culturalmente, anche presso le
amministrazioni locali, la necessità di un tipo di politica di
questo genere, proprio per far sì che quei principi enunciati nella
legge n. 8/97 siano fatti propri da chi invece deve diventare
attore d'iniziative e d'interventi in questo settore.
Mi auguro, ma c'è poi una mozione dell'Ulivo in questo senso,
che ci sia la possibilità di riprendere il filo del discorso, ad
esempio approfondendo le tipologie di questi interventi che sono
finanziati oggi, perché il rischio che vedo - e che spero non ci
sia - è che questi progetti si assomiglino un po' tutti, che questi
progetti intervengano in alcuni determinati settori delle politiche
giovanili lasciandole totalmente scoperti altri, e questo è oltre
che prevedibile anche probabile.
Credo molto - mi rendo conto che qui il discorso è difficile, ma
proprio per questo bisogna affrontarlo e cercare d'iniziare dei
tentativi di risposta - che nella nostra Valle sia giunta l'ora,
nel pensare alle politiche giovanili soprattutto per una certa
fascia di utenti, di mettere in piedi una serie d'iniziative che
favoriscano degli sbocchi occupazionali.
Abbiamo giù avuto modo di discuterne all'epoca ma, pur non
sapendo i contenuti di questi progetti, il rischio che abbiamo oggi
è di vedere l'aspetto ludico e sociale del mondo giovanile, che è
importantissimo, ma che quando passa una certa soglia diventa
secondario rispetto a delle problematiche che, affacciandosi nel
mondo del giovane, diventano assai più importanti per la sua
vita.
Ripeto, mi auguro che quando discuteremo la mozione ci sia, con
le proposte che vengono dalla mozione o con altre, anche perché
siamo in una nuova legislatura e sono cambiate le rappresentanze a
livello di consiglieri, la possibilità di riprendere questo
dibattito può essere utile, senza stare a limitare il discorso
sulla legge n. 8/97 se è il caso di riprenderla, di rifarla o di
tenerla; questo è un problema che semmai deve porsi successivamente
alla ripresa di un dibattito che, ripeto, mi auguro davvero che ci
sia.
