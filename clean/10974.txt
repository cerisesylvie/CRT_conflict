Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1967 del 7 marzo 1991 - Resoconto
OGGETTO N. 1967/IX - Concessione di un contributo straordinario
al Moto Club Valle d'Aosta nelle spese previste per
l'organizzazione di una prova del campionato mondiale di Trial, in
programma a Breuil-Cervinia il 7 luglio 1991. Approvazione ed
impegno di spesa.
Presidente
- Do lettura del testo della delibera:
IL CONSIGLIO
delibera
1) di approvare la concessione di un contributo di lire 47
milioni al Moto Club Valle d'Aosta, nelle spese previste per
l'organizzazione di una prova del Campionato mondiale di Trial, in
programma a Breuil-Cervinia il 7 luglio 1991.
2) di approvare e impegnare la spesa di lire 47 milioni con
imputazione sul capitolo 64320 del bilancio preventivo della
Regione per l'anno 1991 ("Contributi e sussidi ad istituzioni ed
organismi vari, per attività nel settore del turismo e del tempo
libero?)che presenta la necessaria disponibilità;
3) di stabilire che alla liquidazione si provveda, ai sensi
dell'articolo 58 della Legge regionale 27 dicembre 1989. n. 90.
anche ratealmente, su richiesta dell'Assessorato regionale del
turismo, salvo conguaglio da effettuarsi a manifestazione avvenuta
e su presentazione del bilancio consuntivo, corredato da idonei
giustificativi di spesa.
Presidente
- Ha chiesto di parlare l'Assessore al
Turismo, Urbanistica e Beni Culturali Pascale, ne ha facoltà.
Pascale (PSI)
- Si tratta di una prova del campionato
mondiale di Trial in programma a Cervinia il 7 luglio, è l'unica
prova del campionato che si svolge in Italia, al quale viene
dedicato ampio spazio anche dalla televisione.
Per questo l'abbiamo ritenuta una importante azione promozionale
e turistica; quindi chiediamo la concessione di un contributo
straordinario.
Presidente
- Pongo in votazione la delibera in
oggetto:
Esito della votazione
Presenti: 27
Votanti: 26
Favorevoli: 26
Astenuti: 1 (Riccarand)
Il Consiglio approva
***
