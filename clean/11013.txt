Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2006 del 22 aprile 1991 - Resoconto
OGGETTO N. 2006/IX Presa d'atto della petizione per
l'assunzione di provve-dimenti atti a ridurre il transito dei TIR
attraverso la Valle d'Aosta - Approvazione di risoluzione.
Dolchi (Presidente)
Si tratta di una petizione
presentata in data 7 gennaio 1991 da 451 cittadini di Aosta, la
quale, ai sensi dell'articolo del rego­lamento, ha avuto
l'accettazione da parte dell'ufficio di Presidenza, e della quale
si è reso garante il Consigliere Riccarand.
Agli allegati avete le risposte degli enti e delle autorità che
l'ufficio di Presidenza ha ritenuto di dover interessare come
istruttoria alla petizione, che oggi il Consiglio è chiamato a
di­scutere. Pertanto a me non resta altro che chiedere al Consiglio
di vo­lersi pronunciare in merito.
Ha chiesto di parlare il Consigliere Riccarand, ne ha
facoltà.
Riccarand (VA)
Questa petizione è stata
sottoscritta da 451 cittadini di Aosta, in prevalenza residenti in
Via Parigi, che hanno sollevato, per l'ennesima volta, il problema
rappresentato dal sempre più in­tenso traffico di TIR attraverso la
nostra Regione e attraverso la città capoluogo. La petizione è
stata depositata il 7 gennaio alla Presidenza del Consiglio
regionale.
Questa iniziativa si inserisce in una serie di petizioni,
provve­dimenti, ordini del giorno, mozioni che ormai si stanno
intensi­ficando e che hanno tutti lo stesso obiettivo: quello di
ottenere una riduzione del traffico di TIR attraverso la nostra
Regione. Ricordo che il Consiglio comunale di Aosta nel 1990 si è
espres­so all'unanimità in questo senso con una mozione; ordini del
giorno sono stati approvati dal Consiglio comunale di
Pont-Saint-Martin; più recentemente il Consiglio comunale di Morgex
ha votato un documento che chiede interventi concreti per la
riduzione del traffico dei TIR; c'è quindi una preoccupa­zione
diffusa all'interno della nostra Regione su quelli che sono gli
effetti di questo traffico.
Direi non solo all'interno della nostra Regione, tant'è vero che
la comunità montana Dora Baltea Canavesana, già l'anno scorso ha
commissionato uno studio sulle conseguenze dell'in­quinamento
atmosferico derivante dal traffico intenso lungo l'autostrada, in
particolare legato al traffico dei TIR. Quindi si tratta di un
problema che coinvolge tutta la nostra Regione ed anche la zona del
Canavese che è molto vicina a noi.
Rispetto a questa situazione, il Consiglio regionale nel corso
del 1990 si è pronunciato in due occasioni con degli atti
significa­tivi: nel mese di luglio è stata approvata una mozione
con cui si impegnava la Giunta regionale entro il dicembre 1990 ad
in­dividuare e porre in atto dei provvedimenti per arrivare ad una
inversione di tendenza rispetto all'aumento del traffico, che ormai
si sta verificando da alcuni anni.
Questa impostazione, collegata poi ad un giudizio negativo sulla
ipotesi di un raddoppio del tunnel stradale del Monte Bianco, è
stata ribadita da un'altra risoluzione approvata dal Consiglio
regionale all'unanimità nel mese di ottobre 1990, in occasione
della discussione di una petizione di oltre 5000 cit­tadini,
relativa al traffico dei TIR.
Il problema vero che oggi ci troviamo a discutere è che,
nono­stante queste prese di posizione dei Consigli comunali,
nono­stante le votazioni del Consiglio regionale e gli impegni
affidati alla Giunta, siamo arrivati all'inizio del 1991 e non solo
non c'è stata inversione di tendenza, ma i dati sul traffico dei
TIR indi­cano un incremento ancora più alto e preoccupante.
Nei primi mesi del 1991, periodo per il quale abbiamo i dati
completi riferiti ai mesi di gennaio, febbraio e marzo, abbiamo
avuto un incremento notevole del traffico di camions attraverso il
tunnel del Monte Bianco, in particolare nel mese di febbraio c'è
stato un aumento del 27 per cento del traffico dei TIR ri­spetto al
febbraio 1990. Questo aumento fortissimo è tanto più significativo
se lo paragoniamo con quello che sta avvenendo presso altri
valichi, ad esempio il valico del Brennero, che pure è un valico
trafficatissimo.
Nel valico del Brennero, nel mese di febbraio 1991 rispetto al
febbraio 1990 c'è stato un aumento, ma si è trattato di un aumento
contenuto nel 3 per cento, mentre noi abbiamo avuto un aumento del
27 per cento. Questa è la realtà, per cui là dove, come avviene ai
confini fra l'Italia e l'Austria, al valico del Brennero, esiste
una politica delle autorità regionali e statali che mira ad una
riduzione del traffico, abbiamo un contenimento e in alcuni mesi
anche una riduzione del traffico. In Valle d'Aosta, dove è assente
una po­litica di questo genere, abbiamo invece il riversarsi di
tutto un tipo di traffico che ormai sta deviando dalle vecchie
rotte e sta rivolgendosi verso questo valico del nord-ovest.
Oltretutto, questo continuo aumento del traffico dei TIR
attra­verso la nostra Regione, si accompagna con un altro fenomeno,
che dobbiamo valutare molto bene, che è la continua diminu­zione
del traffico che viene sdoganato all'autoporto di Pollein. Fino ad
alcuni anni fa era circa il 20 per cento del traffico che faceva le
procedure di sdoganamento, le procedure di paga­mento dell'IVA da
importazione all'autoporto di Pollein; adesso le pratiche di
sdoganamento e di pagamento dell'IVA si sono ridotte a circa il 10
per cento del traffico di transito dei camions attraverso la nostra
Regione. In prospettiva questa percentua­le è destinata a
diminuire, anzi sappiamo che per quanto ri­guarda l'IVA da
importazione c'è una progressiva diminuzione di questa entrata
nella nostra Regione.
Nella petizione che è stata sottoscritta dai cittadini, si
indica anche un tipo di intervento concreto che si può attuare; è
un intervento relativo alle tariffe praticate al tunnel del Monte
Bianco. A noi sembra una indicazione da seguire, perché
sicu­ramente abbiamo una possibilità di intervento al tunnel del
Monte Bianco molto più di quella che esiste al Brennero, per­ché
trattandosi di una galleria in cui bisogna pagare una tarif­fa e in
cui sono necessari determinati accorgimenti: distanze, qualità
dell'aria, intensità di traffico, velocità, eccetera, c'è uno
strumento di controllo che non esiste ad esempio, al valico del
Brennero. Quindi questa possibilità di intervento, di uso del
tunnel come strumento di limitazione del traffico, secondo noi va
usata a partire ancor prima che sull'intervento relativo alle
tariffe, sull'intervento relativo alle agevolazioni e agli
abbona­menti, ai premi di fedeltà, a tutte quelle incentivazioni
che at­tualmente esistono e che rendono facilitato e concorrenziale
l'uso del tunnel del Monte Bianco rispetto ad altri valichi.
Riteniamo che questa indicazione contenuta nella petizione vada
colta, in questo senso il nostro Gruppo presenta una pro­posta di
risoluzione alla votazione del Consiglio, con cui il Consiglio
dichiara di condividere le preoccupazioni dei firma­tari della
petizione, dichiara di assumere la necessità di una riduzione del
transito dei TIR attraverso la nostra Regione co­me un impegno
prioritario, e con cui si impegna la Giunta re­gionale a prendere
decisioni rapide e concrete per ottenere tale riduzione, agendo in
tutte le direzioni, in particolare richieden­do una politica
tariffaria al tunnel del Monte Bianco, tale da scoraggiare il
transito dei TIR che è divenuto insostenibile per la comunità
valdostana.
A noi sembra siano da ribadire, anche in questa occasione,
orientamenti già espressi dal Consiglio, ma siano anche da
ul­teriormente precisare modalità e termini di intervento per non
rimanere nel generico.
Ho visto che nella documentazione allegata alla petizione c'è
una risposta da parte del Presidente della Giunta, che rimanda ad
un disegno di legge che dovrebbe essere presentato dalla Giunta
regionale. In realtà di questo disegno di legge si parla ormai da
troppi mesi: è dal mese di ottobre che si dice che verrà presentato
un disegno di legge in cui saranno previsti degli strumenti
concreti, tali da riuscire ad incidere sui livelli di traffico.
Però questo disegno di legge è un po' fantasma, nel senso che
passano i mesi, ma non mi risulta che il disegno di legge sia stato
presentato e nel frattempo abbiamo un livello di traffico che
continua ad aumentare. A noi sembra che ancor meglio e ancor più
che attraverso disegni di legge, che preve­dono probabilmente
interventi non so di quale genere, ma che non sono sicuramente
facilmente realizzabili, ci siano altri strumenti che possono
essere usati fin d'ora e che a nostro av­viso vanno usati.
Pertanto, condividendo le preoccupazioni espresse dai firmatari
della petizione, proponiamo alla valutazione del Consiglio la
ri­soluzione che ho descritto in precedenza.
Presidente
Ha chiesto di parlare il Presidente
della Giunta, Bondaz.
Bondaz (DC)
Di questo argomento si è già parlato
più volte in Consiglio re­gionale, come ha ricordato il Consigliere
Riccarand.
Credo che le preoccupazioni di questi cittadini e le
preoccupa­zioni del Consigliere Riccarand siano preoccupazioni di
tutto il Consiglio e di molti cittadini valdostani.
Nella risposta che è già agli atti, vi è già una indicazione di
quelle che sono le ipotesi di lavoro che riteniamo opportune e
possibili, anche se, come ho già ribadito in altre occasioni, vi
sono delle difficoltà che sono conseguenti ad una riduzione del
traffico dei TIR, perché purtroppo ci troviamo in una direttrice
internazionale di grossa rilevanza e la Regione non ha possi­bilità
di intervenire per ciò che riguarda la riduzione dei transiti
inter­nazionali.
Per quanto riguarda, invece, il problema cui fa riferimento il
Consigliere Riccarand, cioè la riduzione delle tariffe a livello
della società del Monte Bianco, sono già inserite, nella risposta
che è stata data, le motivazioni, per cui creano delle difficoltà.
E' pur vero che la Regione è azionaria della società del Monte
Bianco, ma rimane pur sempre una partecipazione societaria di
piccola rilevanza, e comunque le possibilità tariffarie sono
stabilite da quelli che sono gli organi dello Stato. E' altrettanto
difficile agire da parte del Presidente della Giunta nelle sue
mansioni prefettizie, così come è già stato fatto dai precedenti
Presidenti, in quanto non vi è un grosso margine di manovra, direi
nessun margine di manovra sulla modificazione di quelle che sono le
direttive che dà il Ministero dei Trasporti al riguar­do.
L'unica vera possibilità che secondo noi ha la Regione,
indipen­dentemente dal disegno di legge che, come ho già detto la
volta scorsa, è di difficilissima definizione ed è in studio da
parecchi mesi, è quella di far sì che la nostra Regione sia
considerata come un problema di carattere comunitario.
Probabilmente è l'unico mezzo che abbiamo per trovare una soluzione
a questo problema, al di là delle soluzioni tecniche che in qualche
modo vengono definite con la costruzione sia dell'autostrada da una
parte, sia con il raccordo della statale 27 dall'altra parte.
Soluzioni che indubbiamente non sono definitive, anzi possono
essere considerate per certi versi delle soluzioni che possono
in­crementare il traffico, anziché ridurlo.
Peraltro il fatto che una buona parte dei transiti sia sotto
gal­leria, prevede la possibilità di eliminare certi tipi di
inquina­mento sia sonori che atmosferici.
Francamente altre cose da aggiungere al Consigliere Riccarand
non ne avrei, salvo dire che valutiamo con estrema preoccupa­zione
questo problema e ne siamo particolarmente sensibili. Credo che al
di là delle petizioni e delle ipotesi di lavoro che ho detto
poc'anzi, poco ci sia da fare.
Per quanto riguarda la risoluzione che è stata presentata dal
Consigliere Riccarand, non ho difficoltà ad accettarla proprio in
quella ottica di cui parlavo precedentemente, salvo che non è così
vero che ci sia stata una riduzione di quell'importo, come ha
detto, sugli sdoganamenti che vengono fatti a livello di
au­toporto, perché l'ordine di grandezza è intorno al 18 per cento.
E' pur sempre minimo, di questo gliene do atto, rispetto al
transito globale. Sarei disponibile ad accettare questa
risolu­zione, proprio perché il problema è di tutti e lo sentiamo
in modo particolare. Se si potesse sostituire nella parte
"impegna", in luogo di "richiedendo una politica tariffaria al
tunnel del Monte Bianco", "esaminando una politica tariffaria al
tunnel del Monte Bianco". Forse vogliono dire quasi la stessa cosa,
ma se chiedessimo una cosa del genere alla società del Monte
Bianco, la società ci risponderebbe "picche" - se mi pas­sate
l'espressione - mentre se chiediamo la possibilità di un esame
globale del problema, forse con la società riusciamo a definire
qualcosa.
Presidente
Ha chiesto la parola l'Assessore
all'Industria, Artigianato e Trasporti, Mafrica.
Mafrica (PCI-PDS)
Credo che il problema del
passaggio dei TIR, dell'inquina­mento, del disagio per le
popolazioni, sia uno dei problemi fon­damentali di questa Regione e
che gli sforzi per risolverlo deb­bano essere fatti in tutte le
direzioni. Confermo quindi l'opi­nione del Presidente della Giunta
che ci sia sensibilità per questo tema.
Esiste anche una reale difficoltà nell'individuare i modi di
so­luzione. Il disegno di legge di cui si parla esiste, non è
fanto­matico; è un disegno di legge però predisposto dal punto di
vi­sta tecnico, che incontra problemi per le compatibilità
legislati­ve nazionali e internazionali. L'argomento dovrà essere
rivisto forse avvalendosi oltre che della collaborazione positiva
dei nostri uffici, anche della competenza di qualche esperto di
politica dei trasporti a livello comunitario. Non credo che si
riesca soltanto con un normale impegno a trovare solu­zioni
adeguate, probabilmente ne occorrerebbe uno straordi­nario.
Per quanto riguarda la politica tariffaria, mi pare che la
pro­posta del Presidente della Giunta, di esaminare la possibilità
di una politica tariffaria, sia una strada da seguire per ribadire
l'impegno in questa direzione, però senza avere affermazioni che
poi concretamente non possono essere attuate.
Ringrazio il Consigliere Riccarand per il suo ordine del giorno
e ribadisco l'impegno su questo problema, sottolineandone nel
contempo le difficoltà di soluzione.
Presidente
Ha chiesto di parlare il Consigliere
Rollandin.
Rollandin (UV)
Ce thème avait déjà fait l'objet de
différentes propositions. J'apprends aujourd'hui que ceux qui, il y
a quelque temps, soutenaient que tout était possible, sont en train
de dire maintenant qu'il existe des difficultés. J'ai relu les
procès-ver­baux d'un débat qui s'était passé sur le passage des
poids lourds: à ce moment-là on avait soutenu que s'il y avait la
volonté, tout était possible. Aujourd'hui les mots ont changé.
Les règles et les lois - tout le monde peut le reconnaître -
n'ont pas changé, mais les attitudes oui; alors on ne peut
qu'appren­dre avec surprise qu'il y a cette modification et, en
même temps, dire que sans doute on est très préoccupé pour le
passa­ge des poids lourds. Pas seulement, mais on avait essayé de
donner une réponse qui devait être d'un certain genre, c'est-à-dire
de ne pas privilégier le passage tout court des poids lourds, mais
au contraire de faire le possible afin qu'il n'y ait qu'une
certaine catégorie qui puisse passer pour l'instant à travers la
Vallée d'Aoste: les poids lourds qui vont dédouaner à
l'autoport.
On voit que l'unique politique qui pourrait réduire ou, au
moins, favoriser un certain triage des passages, c'est justement le
système de prévoir, dans un certain milieu, la possibilité de
favoriser le passage uniquement des poids lourds qui nous donnent
la possibilité des recettes de l'IVA en prévoyant en même temps
qu'il y ait de plus en plus des difficultés pour le passage des
autres poids lourds. Dans ce sens on ne peut qu'appuyer ce
choix.
De plus en plus le passage des poids lourds est remarquable, les
données sont là pour le dire. Le choix qui avait été fait à ce
moment-là de dire qu'il y ait au moins l'autoroute - étant donné
qu'on ne pouvait pas tout de suite réduire le passage - pour avoir
une réduction des dégâts liés au passage des poids lourds, a été un
bon choix, et je crois même que c'est l'unique choix possible pour
permettre non pas d'éliminer, mais de réduire les effets causés par
le passage des poids lourds. Alors j'insisterais sur un fait: que
vraiment il y ait un entente pour prévoir que, de plus en plus, on
puisse favoriser uniquement le passage des poids lourds qui ont la
possibilité de dédouaner. Je voudrais souligner tout à M. Riccarand
qu'à la Junte, que le passage des TIR qui vont dédouaner à
l'autoport d'Aoste, est en train de se réduire; il faudrait prévoir
d'insister sur ce point.
Je le répète: on est d'accord de prévoir la réduction des TIR
qui ne dédouanent pas à l'autoport d'Aoste et on est préoccupé sans
doute de la pollution; par conséquent, au moins, on pourrait
ajouter là où on dit "
assume la necessità di una riduzione del
transito dei TIR"
, les mots "
che non sdoganano ad
Aosta".
Là où on dit "
richiede una politica tariffaria"
, là aussi
il y a la possibilité - car l'autoport avait fait un accord avec le
tunnel du Mont-Blanc - de prévoir que cette intervention soit
uniquement en faveur de ceux qui ont une convention avec
l'autoport. Il y a donc la possibilité de prévoir qu'on puisse
mettre sur pied des initiatives qui vont dans la direction
souhaitée par tout le Conseil. Je comprends que les intentions de
M. Riccarand peu­vent dépasser ces mesures: l'intention de M.
Riccarand est de réduire tout court le passage des TIR, ce qui sera
possible quand on aura des alternatives.
Notre Groupe avait insisté déjà autre fois pour prévoir une
politique plus complexe par le passage par rail et non pas
uni­quement routier, ce qui n'est pas possible dans le bref délai.
Au contraire, ce sera possible s'il y aura une politique active de
la part tant du gouvernement régional que du gouvernement
na­tional, afin qu'il y ait là un support et une intégration du
pas­sage par chemin de fer. Aujourd'hui la chose est encore
difficile.
Si on veut insister sur des mesures je crois qu'il faut avoir
des résultats, car ici on avait dit, il y a neuf mois, qu'on était
là pour faire une intervention radicale, et on en est encore aux
intentions. Je crois qu'on sera encore au niveau des intentions
pendant longtemps, car des mesures, sauf qu'elles aillent dans la
direction d'une sélection a priori des passages, ne sont pas
possibles pour l'instant. S'il y aura des ententes différentes au
niveau communautaire, on est là pour se féliciter de cette
pos­sibilité, mais à présent non. Par conséquent, je demanderais
d'intégrer la résolution dans le sens que je disais avant,
au­trement je crois qu'on est d'accord sur la résolution et on
insis-tera pour trouver des méthodes qui puissent porter à la
réduction de la pollution dans le sens plus général.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Nel corso del 1989 i TIR che hanno
attraversato il tunnel del Monte Bianco sono stati 684mila, l'anno
precedente erano stati 619mila, l'anno successivo (cioè il 1990)
sono stati 746mila, per cui in un anno sono aumentati di 62mila
unità. Dal 1976, anno di apertura del tunnel del Monte Bianco, in
cui erano 44mila i TIR che in tutto l'anno transitavano sotto il
tunnel, siamo arri­vati a 746mila.
Questi sono i dati di un aumento che è fortissimo e che tende
ulteriormente ad accentuarsi, proprio perché i paesi a noi vi­cini,
la Svizzera e l'Austria, che circondano la fascia delle Alpi che
collega il nord Italia con l'Europa centro-occidentale, hanno
attuato in passato o stanno introducendo delle misure di ridu­zione
di questo tipo di transito. Sappiamo che la Svizzera fin dagli anni
trenta ha adottato dei provvedimenti per cui è vie­tato il transito
di camions con un determinato tonnellaggio, mentre l'Austria da due
anni ha introdotto una politica di con­tingentamento del transito
dei TIR attraverso il Tirolo.
Ora se noi non assumiamo provvedimenti concreti, è chiaro che
quote crescenti di traffico si riverseranno sulla nostra regione,
questo è inevitabile. Non c'è nessun motivo per cui la Valle
d'Aosta si faccia carico di questi livelli di traffico, che non
por­tano, già adesso, dei benefici reali alla nostra regione - gli
unici benefici sono questi legati allo sdoganamento, benefici che
sono destinati nell'arco di pochi anni ad annullarsi pressoché
com­pletamente - per cui dobbiamo fin d'ora lanciare molto alto
questo grido di allarme, e per farlo dobbiamo prendere dei
prov­vedimenti che pongano il problema a livello comunitario.
L'Austria ha posto il problema a livello comunitario quando ha
detto: attraverso la nostra regione più di un "tot" numero di
camion al mese non passano più. L'Austria è uno stato ed ha potuto
agire così, però noi siamo una regione auto­noma che in più ha una
possibilità di intervento rispetto ad un traforo. Insistiamo che la
possibilità reale è di intervento sulle tariffe e sulle
agevolazioni al tunnel del Monte Bianco. E' vero che questa non è
competenza diretta dell'amministrazione re­gionale, però il primo
passo da fare, per porre il problema, è di investire gli organi
competenti rispetto a queste agevolazioni.
Secondo noi questo intervento deve essere su tutto il traffico
dei TIR, perché diventa difficile andare a distinguere quello che
sdogana da quello che non sdogana. Di fronte ad una richiesta che
facciamo di riduzione complessiva del traffico, diventa poi
difficile spiegare che alcuni camions li vogliamo ed altri no.
Quindi secondo noi la richiesta va fatta nei confronti di tutto il
traffico: dobbiamo guardare in prospettiva, guardare lontano e
chiedere una riduzione complessiva di questo traffico, così come
del resto stanno facendo tutte le popolazioni dell'arco alpino che
hanno una potestà decisionale.
Al di là di disegni di legge, sulla cui efficacia abbiamo molte
perplessità, bisogna che la Giunta individui una persona, un
incaricato che vada ad approfondire questo problema, valuti tutte
le possibilità ed individui concretamente le possibilità di
intervento, in modo che si possa arrivare ad ottenere dei
risul­tati concreti, ma in tempi reali.
Sento parlare del traforo di Aosta-Martigny che risolverà il
problema, ma ci rendiamo conto che se anche quella ipotesi dovesse
andare avanti (il che è tutto da vedere), vuol dire comunque
riparlarne fra venti anni? Il problema invece ce lo abbiamo adesso
ed è adesso e non nel 2000 che lo dobbiamo affrontare; quindi a noi
sembra importante intanto ribadire con forza ed anche con una certa
solennità questo impegno, per poi andare a cercare modalità di
intervento concrete. Questa della tariffa a noi sembra una strada
praticabile; ce ne sono sicuramente anche altre, vanno perseguite
tutte quante, però vanno perseguite con una parti­colare
ostinazione, in modo da porre un problema reale, solle­varlo in
tutte le sedi ed ottenere anche dei risultati concreti.
Per quanto riguarda l'emendamento proposto dal Presidente della
Giunta, cioè sostituire "richiedendo" con "esaminando la
possibilità di una politica" credo vada bene, perché va nel senso
della proposta fatta nella risoluzione. Noi chiediamo che su questo
ci sia, in tempi brevi, una verifica in commissione per vedere cosa
si è potuto fare e quali sono i risultati ottenuti.
Presidente
Ha chiesto di parlare il Presidente
della Giunta, Bondaz.
Bondaz (DC)
Credo che alcune cose vadano ribadite.
Malgrado la passione con cui il Consigliere Riccarand da tempo
porta avanti questo discorso, che poi è una cosa che tutti noi
sentiamo, dobbiamo tener conto che ci sono delle disposizioni alle
quali siamo pur­troppo soggetti. Se si chiede di modificare le
tariffe della società del Monte Bianco, io dico: proviamoci,
facciamo pesantemente questo tipo di proposta. Ma è anche giusto
non prenderci in gi­ro, nel senso che le tariffe autostradali sono
di competenza in­terministeriale, per cui l'amministrazione
regionale non ha competenza, come il Consigliere Riccarand ha
riconosciuto.
In più si deve tener conto che, oltre alle questioni di
carattere interministeriale, qui ci troviamo di fronte ad un
comitato mi­sto italo-francese-svizzero, con il quale queste
tariffe vanno de­finite. Quindi non è detto che la proposta fatta
dalla Regione autonoma Valle d'Aosta, magari accettata dalla
società italia­na del Monte Bianco, possa essere poi accettata
dalla società francese e dal cantone di Ginevra.
Ora prendiamo pure tutte le iniziative possibili, però - e
giu­stamente il Consigliere Riccarand non ha accettato la proposta
del Consigliere Rollandin - non possiamo andare a dividere i
camions che possono passare e quelli che non possono passare,
perché anche qui non abbiamo nessun tipo di competenza. D'altra
parte, se il Consiglio ricorda, già nell'ipotesi del nuovo progetto
che è stato portato avanti dall'autoporto, il pro­gramma cosiddetto
"Caminissima" è stato eliminato proprio perché c'è stata una
proposta da parte nostra per vedere di migliorare questo
traffico.
Al di là di questo, il Consigliere Riccarand si renderà conto
che non abbiamo le competenze che può avere l'Austria nel dire: qui
passa solo un numero limitato di camions. Non abbiamo questa
possibilità, nel modo più assoluto. Con tutta la nostra buona
volontà c'è una sola possibilità, che però non so quanto sia
praticabile: che il Prefetto blocchi il traffico per questioni di
ordine pubblico. Ma bisogna dimostrare ancora che ci siano queste
difficoltà di ordine pubblico. Certo, in questa ipotesi si può dire
che non passano più camions in Valle d'Aosta, però devono esserci
le premesse logiche, oggettive, per far sì che il Presidente della
Giunta abbia la possibilità di emettere un de­creto di questo
genere, che deve avere una base di credibilità. Perché se oggi
facessi un decreto di questo genere, tutta l'Europa si metterebbe a
ridere.
Sono d'accordo con il Consigliere Riccarand di accettare questa
risoluzione con quel piccolo emendamento che ho proposto, fac­ciamo
tutto quanto è fattibile per arrivare a questa ipotesi,
ri­vediamoci pure fra due mesi in commissione per vedere quel che è
possibile fare, sentiremo quali saranno le risposte del comitato
internazionale del traforo del Monte Bianco e poi prenderemo atto
di alcune cose. Nel frattempo porteremo avanti la questione della
Valle d'Aosta a livello comunitario. Credo che altre soluzioni
praticabili dalla nostra Regione non ce ne siano, e con questo sono
assolutamente d'accordo nel dire che bisogna cercare là dove sarà
possibile, intervenendo anche sul governo italiano, di cercare di
eliminare il maggior numero di TIR che passano dalla nostra
Regione.
Presidente
La Presidenza si permette, visto che mi
sembra ci sia un ac­cordo sul concetto di richiedere l'esame, per
un italiano più scorrevole, visto che si impegna la Giunta a
prendere decisioni, di modificare l'emendamento proposto in questo
senso: "richiedendo l'esame di una nuova politica tariffaria al
tunnel del Monte Bianco".
Pongo in votazione la risoluzione presentata dal Consigliere
Riccarand nel testo così emendato:
Risoluzione Vista la petizione con cui 451 cittadini di Aosta,
in prevalenza residenti in via Parigi, chiedono decisioni concrete
ed urgenti in modo che finalmente nel 1991 ci sia una netta
riduzione del traffico dei TIR;
ricordato che i Consigli comunali di Aosta, Pont-Saint-Martin e
Morgex hanno approvato mozioni ed ordini del giorno che chie­dono
la riduzione del transito dei TIR attraverso la Valle d'Aosta;
ricordato altresì che il Consiglio regionale, con deliberazione
del 13 luglio 1990 ha impegnato la Giunta regionale ad assu­mere
concreti provvedimenti per la riduzione del traffico dei TIR entro
il dicembre 1990;
evidenziato che finora decisioni concrete non sono state assunte
e
che nei primi mesi del 1991 si è registrato un ulteriore forte
in­cremento del traffico dei TIR attraverso la Valle d'Aosta;
sottolineato che sempre meno sono i TIR che effettuano
opera­zioni di sdoganamento all'Autoporto di Pollein e che la
riscos­sione di gran parte dell'I.V.A. da importazione
all'Autoporto è destinata a scomparire nel giro di pochi anni;
il Consiglio regionale della Valle d'Aosta
dichiara
di condividere le preoccupazioni dei firmatari della
petizione;
assume
la necessità di una riduzione del transito dei TIR attraverso la
nostra Regione come un impegno prioritario;
impegna
la Giunta regionale a prendere decisioni rapide e concrete per
ottenere tale riduzione agendo in tutte le direzioni e, in
partico­lare, richiedendo l'esame di una nuova politica tariffaria
al tunnel del Monte Bianco, tale da scoraggiare il transito dei TIR
che è divenuto eccessivo ed insostenibile per la comunità
val­dostana;
invita
il Presidente del Consiglio regionale a trasmettere copia della
presente risoluzione al Presidente del Consiglio dei Ministri, al
Ministro dei Trasporti, al Presidente del Conseil Général de la
Haute Savoie, al Sindaco di Chamonix, alla Società del Traforo del
Monte Bianco, alla Società del Traforo del Gran San Bernardo, alla
Società Autoporto.
Esito della votazione
Presenti, votanti e favorevoli: 24
Il Consiglio approva all'unanimità
Presidente
Il Consiglio è chiamato a prendere atto
della discussione avve­nuta sulla petizione iscritta all'oggetto n.
11.
Il Consiglio prende atto
