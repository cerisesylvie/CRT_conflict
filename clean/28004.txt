Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 256 del 12 novembre 1970 - Resoconto
OGGETTO N. 256/70 - Costruzione del Caseificio di Villeneuve.
(Interpellanza)
Montesano (P.S.D.I.) -
C'è qualcuno che vuole illustrare
l'interpellanza?
Consigliere Chabod.
Allora risponde l'Assessore all'Agricoltura.
Maquignaz
(D.P.)
- La cooperativa Châtel-Argent di
Villeneuve, che comprende anche tutti i Comuni vicini, è stata
costituita il 26 marzo 1969, avente lo scopo di costruire un
caseificio per la lavorazione del latte di Villeneuve e di tutti
gli altri Comuni vicini.
Il primo interessamento della Cooperativa è stato quello di
acquistare un terreno. Abbiamo dato tutta la nostra assistenza per
cercare di trovare un terreno che sia idoneo allo scopo a cui
doveva essere destinato. Il terreno è stato trovato, lì adiacente
alla casermetta forestale di Villeneuve.
Il 21 novembre del 1969, la Giunta ha concesso un primo
contributo di un milione e mezzo alla Cooperativa per la
stipulazione di questo compromesso per l'acquisto del terreno.
Il 4 marzo del 1970, c'è stata una riunione presso l'Assessorato
all'Agricoltura e Foreste, con il Consiglio di Amministrazione per
l'esame preliminare del progetto.
Il 4 maggio è stato presentato all'Assessorato il progetto di
larga massima e, da un rapido esame, si è riscontrato che sotto
l'aspetto tecnico il progetto non teneva conto di alcune importanti
indicazioni concordate nella riunione del 4 marzo, che era
eccedente rispetto alle esigenze di latte da lavorare giornalmente,
mancavano le indicazioni per gli impianti interni, il
preventivo-spesa e il permesso edilizio da parte del Comune. Il 15
luglio non essendo ancora pervenuti i detti elaborati, con lettera
si chiedeva del progetto e si invitava il progettista a passare in
ufficio per le modificazioni necessarie per ovviare alle deficienze
riscontrate.
Il 7 ottobre sono state consegnati gli elaborati richiesti.
Il progettista si è ultimamente incontrato con il funzionario
dell'Assessorato, e ora siamo in attesa del progetto definitivo che
sarà esaminato entro il più breve tempo possibile, appena
presentato, e intendo, naturalmente, i disegni definitivi e il
preventivo spesa definitivo. Mi pare che sono gli elementi
indispensabili perché l'Assessorato lo possa esaminare e sottoporlo
in Giunta per gli opportuni provvedimenti.
Quindi, adesso sappiamo che questo progetto dovrebbe pervenire a
noi entro breve termine, io mi auguro, entro una decina, una
quindicina di giorni, e dopo faremo tutto il possibile per
esaminarlo.
Penso che da quanto ho detto prima, risulta ben chiaramente che
da parte dell'Assessorato, se c'è un ritardo, non è imputabile
all'Assessorato, ma bensì alla mancata presentazione del progetto
definitivo da parte della Cooperativa.
Montesano (P.S.D.I.)
- La parola al Consigliere
Chabod.
Chabod
(D.C.) -
...di chi è la colpa di questo
ritardo? L'essenziale è una cosa sola, e cioè se noi perdiamo
ancora un anno o due, mucche non ce ne saranno più, non ci sarà più
latte e sarà inutile fare una latteria.
Questa è la verità.
Poi volevo sapere anche a che punto è il pagamento del terreno;
quand'è che si pagherà questo terreno.
Montesano (P.S.D.I.)
- L'Assessore all'Agricoltura.
Maquignaz
(D.P.) -
L'osservazione fatta dal
Consigliere Chabod è abbastanza grave perché, se noi stiamo
pensando di fare un caseificio la cui spesa mi pare si aggira sui
150 milioni, naturalmente dovremmo prima assicurarci prima che ci
sia il bestiame. Ma io non penso che siamo in quella situazione,
perché tutti i Comuni attorno a Villeneuve mi pare che per quanto
riguarda il bestiame, non è che ci sia quell'abbandono, quindi sono
più ottimista direi.
Però, come dicevo prima, se non perviene all'Assessorato il
progetto malgrado le sollecite che ho ricordato qua anche con
lettera, evidentemente noi non possiamo fare niente.
Per quanto riguarda il pagamento dei terreni, tutto il problema
va esaminato insieme al progetto; cioè, quando noi stabiliremo
l'intervento dell'Amministrazione regionale, evidentemente
compreremo anche l'acquisto del terreno.
Però prima dobbiamo avere il progetto dell'opera.
Chabod (D.C.)
- L'Assessore dice non è il problema che ho
detto io. Se lei avesse visto l'ultima fiera, gli ultimi giorni
adesso di Aosta, si sarebbe reso conto Assessore Maquignaz in che
situazione ci troviamo, veramente una situazione disastrosa perché
purtroppo è così.
Montesano (P.S.D.I.)
- Va bene, chiusa l'interpellanza,
passiamo all'oggetto n. 4.
