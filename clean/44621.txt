Classificazione
CONSIGLIO REGIONALE
Attività consiliare d'aula



Oggetto del Consiglio n. 1575 del 8 giugno 2022 - Resoconto
OBJET N° 1575/XVI - Communications du Président du
Conseil.
Bertin (Presidente) -
Alla presenza di 31 Consiglieri,
possiamo dare avvio ai lavori del Consiglio regionale.
Punto n. 1 all'ordine del giorno. Vi comunico che il primo
giugno la Giunta regionale ha depositato tre disegni di legge, il
primo assegnato alla III Commissione, contiene "Disposizioni in
materia di domini collettivi", il secondo, sul quale la II e la III
Commissione hanno già espresso parere favorevole, reca
"Disposizioni urgenti in materia agro-alimentare e forestale,
nonché del personale regionale". Il terzo, anch'esso assegnato alla
III Commissione, modifica le disposizioni in materia di Commissioni
locali valanghe.
La conferenza dei capigruppo, riunitasi ieri, ha deciso di
discutere congiuntamente i Question Time riguardanti la Cogne
Acciai Speciali ai punti n. 4.02 e 4.03 dell'ordine del giorno.
Vi comunico inoltre che è online dal 27 maggio il sito
www.consigliovalle.tv realizzato dal Consiglio per accompagnare il
percorso che porterà alla nuova App per smart tv sulla quale
verranno trasmesse le sedute dell'assemblea regionale.
