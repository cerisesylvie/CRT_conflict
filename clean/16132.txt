Classificazione
ENTI LOCALI
Comuni


Resoconto integrale del dibattito dell'aula
Oggetto del Consiglio n. 2482 del 2 aprile 1997 - Resoconto
SEDUTA ANTIMERIDIANA DEL 2 APRILE 1997
OGGETTO N. 2482/X Concessione di un contributo di lire
95.788.000 all'Amministrazione comunale di Saint-Oyen per
l'acquisizione di immobili, siti in località Prenoud, da destinare
allo sviluppo di attività turistiche, sportive ed economiche, ai
sensi della legge regionale 27 giugno 1986, n. 27. Approvazione,
impegno e liquidazione di spesa.
Deliberazione Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, nella
misura massima del 90 percento della spesa complessiva, a favore
dei comuni per la creazione di un patrimonio immobiliare
comunale;
Considerato che la legge finanziaria per l'anno 1996 e per il
triennio 1996-1998 (legge regionale 19 gennaio 1996, n. 1),
all'articolo 10, 2 comma, ha rideterminato la suddetta percentuale
massima, riducendola al 70 percento;
Atteso che l'Amministrazione comunale di Saint-Oyen ha
presentato richiesta per accedere ai relativi finanziamenti per
l'acquisto di immobili, siti in località Prenoud, contraddistinti
al Catasto Terreni del Comune censuario di Saint-Oyen al Fg. III,
mappali 233 -234 - 328 - 329 di proprietà eredi Collé Nestore, per
una superficie complessiva di mq. 2488, da destinare allo sviluppo
di attività turistiche, sportive ed economiche;
Considerato che l'acquisto in questione comporta una spesa
complessiva di lire 136.840.000 =;
Atteso che gli assessorati regionali dell'Industria, Commercio
ed Artigianato e del Turismo, Sport e Beni Culturali hanno espresso
parere favorevole;
Dato atto che l'acquisizione dell'immobile è inserita nella
relazione previsionale e programmatica del Comune;
Vista la deliberazione della Giunta regionale n. 6162 del 30
dicembre 1996, relativa all'approvazione del bilancio di gestione
per l'anno 1997 e triennio 1997/1999, con attribuzione alle
strutture dirigenziali di quote di bilancio e degli obiettivi
gestionali correlati (obiettivo 0103) "Gestione della legge
regionale 27/86 per l'incremento del patrimonio Comunale
immobiliare" ed, in particolare, il riferimento n. 72 "Contributi
di cui alla lett. D della legge regionale 27/86";
Vista la deliberazione della Giunta regionale n. 317 del 3
febbraio 1997 e la circolare n. 7 del 6 febbraio 1997;
Visto il parere favorevole di legittimità rilasciato dal Capo di
Gabinetto, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Delibera
1) di approvare la concessione di un contributo di lire
95.788.000= (novantacinquemilionisettecentoottantottomila), pari al
70 percento della spesa complessiva, a favore dell'Amministrazione
comunale di Saint-Oyen per l'acquisto di immobili, siti in località
Prenoud, contraddistinti al Catasto Terreni del Comune censuario di
Saint-Oyen al Fg. III, mappali 233 - 234 - 328 - 329 di proprietà
eredi Collé Nestore, per una superficie complessiva di mq. 2488, da
destinare allo sviluppo di attività turistiche, sportive ed
economiche;
2) di approvare ed impegnare la spesa di lire 95.788.000=
(novantacinquemilionisettecentoottantottomila) da imputare al
capitolo 20620 (obiettivo 0103 - dettaglio 72) del bilancio di
previsione della Regione per l'anno 1997 ("Contributi ai comuni per
la costituzione di un patrimonio comunale immobiliare"), che
presenta la necessaria disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90, a
cura della Presidenza della Giunta regionale alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Si dà atto che, dalle ore 11,39, presiede il Vicepresidente
Aloisi.
Si dà atto altresì che il Consigliere Collé non partecipa alla
discussione e alla votazione dell'oggetto.
Presidente È aperta la discussione generale. Qualcuno chiede la
parola? Se nessuno chiede la parola, dichiaro chiusa la discussione
generale.
Pongo in votazione la delibera in oggetto:
Presenti, votanti e favorevoli: 29
Il Consiglio approva all'unanimità
