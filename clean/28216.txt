Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 61 del 27 febbraio 1970 - Resoconto
OGGETTO N. 61/70 - Designazione di cinque nominativi di
sindaci, rappresentanti di determinate zone della Valle d'Aosta, da
proporre per la nomina quali membri della Commissione Consultiva
Regionale per la Programmazione.
Colombo (P.S.I.)
- ...la Programmazione regionale tra le
altre cose prevede anche l'inserimento, in questa Commissione
consultiva regionale per la programmazione, di cinque sindaci,
oltre ai cinque sindaci faccio presente che è già incluso nella
legge il Sindaco di Aosta; quindi si tratterebbe di nominarne altri
cinque al di fuori di Aosta. Per accordi intervenuti tra i diversi
gruppi del Consiglio la maggioranza avrebbe diritto alla nomina di
tre sindaci; la minoranza, a due. Sono già stati fatti dei
nominativi e quindi i nominativi stessi risultano: Branche, Sindaco
di Pré St. Didier...
Montesano (P.S.D.I.)
- ...Io, per evitare che ci siano
degli equivoci sui nominativi, siccome la legge parla di Sindaci,
io credo che sia opportuno e io accolgo questo, basta scrivere
Sindaco del paese, cioè Sindaco di Pré St. Didier, Sindaco
di...
Non parla di nominativi, dice "cinque sindaci di comuni...".
Colombo (P.S.I.)
- Sì, però allora c'è il problema della
loro sostituzione qualora non vengano rieletti, quindi è pacifico
che è una indicazione individuale, personale.
Pedrini
(P.L.I.)
- Io...
(in lontananza)
...protesto su quanto dice l'assessore Colombo perché... perlomeno
siamo veramente degli... "in accordo fra maggioranza e minoranza",
noi non siamo né maggioranza, né minoranza, a noi nessuno ha
chiesto niente... (
non si capisce)
Colombo (P.S.I.)
- No, no, Pedrini, hai ragione... è una
mia dimenticanza, devo riconoscerla; per accordi intervenuti,
appunto, come giustamente precisava il Consigliere Pedrini, con il
Partito Comunista e l'Union Valdôtaine, avremmo concordato, e qui,
naturalmente, avremmo concordato il Sindaco Branche per il Comune
di Pré St. Didier, il Sindaco Lucat per il Comune di Torgnon, il
Sindaco Bougeat per il Comune di Ayas, il Sindaco Canale per il
Comune di Verrès e il Sindaco Beuchod per il Comune di Pont Saint
Martin.
Io ritengo che sulla scorta, così, degli accordi avvenuti si
possa fare una votazione unica di tutto il Consiglio.
Montesano (P.S.D.I.)
- Il Consiglio è d'accordo?
Pedrini
(P.L.I.)
- Desidero venga messo a verbale
che il Partito Liberale si astiene per la mancata collaborazione da
parte... di essere interpellato da parte della Giunta di centro
sinistra.
Montesano (P.S.D.I.)
- Allora, sia inserita a verbale
questa dichiarazione del Consigliere Pedrini. Ora, gli altri gruppi
sono d'accordo nel votare unitamente i nominativi?
Fosson
(U.V.)
- Se il frutto dell'accordo è questo
e tutti vogliamo votare tutti insieme per i cinque sindaci, noi non
abbiamo niente in contrario; se si vuole seguire quell'altra via
che è stata seguita altre volte, che la maggioranza nomina i suoi e
la minoranza nomina i suoi, ma qui mi sembra che c'è un accordo,
che c'è un accordo, quindi si può benissimo votare tutti
insieme.
Montesano (P.S.D.I.)
- Siccome c'è un accordo, io
propongo che il Consiglio voti complessivamente e faccio un'altra
proposta al Consiglio, cioè faccio la proposta di derogare al
regolamento per la votazione in vicinanza dell'urna, ma si può
votare al proprio tavolo. Quindi io prego il Consigliere segretario
di distribuire le schede, meno che all'astenuto dichiarato,
Consigliere Pedrini, e prego l'Assessore alle Finanze di voler
dettare nuovamente i nominativi...
(l'Assessore Colombo detta i
nominativi)
Io pregherei i Signori Consiglieri che ricevono la scheda di
votare e di sedersi al loro posto...
(interviene il Presidente
della Giunta)
...bisogna mettere Sindaco del Comune di...
oppure bisogna scrivere nome e cognome, perché votando un Branche,
a Pré St. Didier ce ne sono 10 Branche...
(si procede alla votazione)
Risultato della votazione: schede distribuite 27 - un
Consigliere astenuto - hanno ottenuto voti Beuchod 27 - Canale 27 -
Branche 27 - Bougeat 27 - Lucat 27. Quindi il Consiglio regionale
ha designato a fare parte del Comitato consultivo per la
programmazione i Sindaci di Pont Saint Martin, Verrès, Pré St.
Didier, Ayas e Torgnon.
