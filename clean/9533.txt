Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 613 del 21 giugno 1989 - Resoconto
OGGETTO N. 613/IX - Disegno di legge: "Concessione di un
contributo ad una associazione protezionistica legalmente
riconosciuta per la sua attività statutaria e per la gestione del
canile regionale".
Presidente
: Per questo testo la I Commissione aveva
predisposto un nuovo articolato, su cui il Consiglio doveva
pronunciarsi. E' stato espresso ieri il parere della V Commissione,
di cui do lettura:
"La V Commissione consiliare permanente, riunitasi in data 20
maggio 1989, presente il Presidente Vallet e i componenti Rusci,
Pascale, Dolchi, Mafrica, ha preso in esame il disegno di legge in
oggetto e sentita l'illustrazione dell'Assessore all'Agricoltura,
Foreste ed Ambiente Naturale Perrin, che propone emendamenti;
considerato che la Commissione stessa ha ritenuto di predisporre ai
sensi del 3° comma dell'art. 28 del regolamento interno un testo
proprio da sottoporre al Consiglio, visto l'art. 28 del regolamento
interno per il funzionamento del Consiglio stesso; tutto ciò
premesso ad unanimità esprime parere favorevole al disegno di legge
nel nuovo testo predisposto dalla Commissione".
Presidente: Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
Perrin (UV): Le budget régional pour l'année 1989 avait prévu
une somme de 125 millions pour la gestion du chenil régional; ce
dessein de loi justement pourvoit à doter de 125 millions de lires
une association de protection des animaux légalement reconnue.
En effet, ainsi que j'avais promis il y a quelque temps dans ce
Conseil, j'avais fourni aux Commissions compétentes aussi une
ébauche de convention à faire ensuite de ce que récite l'art. 1 de
ce dessein de loi. Les Commissions ont examiné cette convention,
ont fait des propositions de modification qui ont été acceptées, et
en même temps il y eu la requête de faire une loi qui ne prévoit
pas quel est l'organisme qui devra gérer le chenil régional, mais
indique simplement que ce chenil devra être géré par une
association de protection légalement reconnue. C'est ce que nous
avons accepté et les deux Commissions compétentes qui ont examiné
le projet, ont délibéré ce nouveau texte qui est accepté par la
Junte; donc nous proposons de le voter.
Presidente
: Dichiaro aperta la discussione generale. Ha
chiesto di parlare il Consigliere Mafrica, ne ha facoltà.
Mafrica (PCI)
: La Giunta regionale ha voluto tener conto
delle osservazioni che venivano dalle Commissioni, per cui, come ha
d'altronde riferito l'Assessore, il disegno di legge, che era
indirizzato a concedere la gestione del canile ad una associazione
ben definita, stabilisce la somma per una associazione legalmente
riconosciuta senza stabilire ancora esattamente quale delle due
concorrenti sarà la destinataria.
Per questi motivi, vista la disponibilità della Giunta a tener
conto delle osservazioni delle Commissioni, il nostro Gruppo voterà
a favore del disegno di legge.
Presidente
: Si passa all'esame dell'articolato. Do
lettura dell'art.1:
Art. 1
1. La Giunta Regionale è autorizzata a corrispondere un
contributo annuo di L. 125.000.000 a favore di una Associazione
protezionistica legalmente riconosciuta, per la sua attività
statutaria e per la gestione del canile regionale.
2. I rapporti fra la Regione e l'Ente o Associazione
protezionistica prescelta per la gestione del canile regionale
saranno regolati da apposita convenzione.
Presidente:
Pongo in votazione l'art. 1:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Presidente
: Do lettura dell'art.2:
Art. 2
1. L'onere derivante dall'applicazione della presente legge
graverà sul capitolo n. 29360 del Bilancio della Regione per l'anno
1989 la cui denominazione viene cosi modificata: "
Concessione di
un contributo annuo ad una associazione protezionistica legalmente
riconosciuta per la sua attività statutaria e per la gestione del
canile regionale" e sui corrispondenti capitoli dei futuri
bilanci.
2. Alla copertura dell'onere di L. 125.000.000= si provvede:
- per l'anno 1989 mediante riduzione di pari importo dello
stanziamento previsto al Capitolo 50000 "Fondo globale per il
finanziamento di spese per l'adempimento di funzioni normali (spese
correnti)" del bilancio per l'esercizio in corso a valere
sull'apposito accantonamento previsto all'allegato n. 8 del
bilancio stesso;
- per gli anni 1990 e 1991 mediante utilizzo per L. 250.000.000=
delle risorse già iscritte al programma 2.2.1.08. Parchi e riserve
naturali del bilancio pluriennale 1989/91.
3. A decorrere dall'anno 1990 si provvederà alla
rideterminazione dell'onere previsto dalla presente legge in
relazione all'adeguamento I.S.T.A.T. con la legge finanziaria di
cui all'art. 19 della L.R. 7 Dicembre 1979, n. 68.
Presidente
: Pongo in votazione l'art. 2:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Presidente
: Do lettura dell'art.3:
Art. 3
1. Alla parte spesa del bilancio di previsione della Regione per
l'esercizio finanziario 1989 sono approvate le seguenti
variazioni:
in diminuzione
Cap. 50000 "Fondo globale per il finanziamento di spese per
l'adempimento di funzioni normali (spese correnti)"
L. 125.000.000=
in aumento
Cap. 29360 "Concessione di un contributo annuo ad una
Associazione protezionistica legalmente riconosciuta per la sua
attività statutaria e per la gestione del canile regionale"
L. 125.000.000=
Presidente
: Pongo in votazione l'art. 3:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Presidente
: Do lettura dell'art.4:
Art. 4
1. E' abrogata la legge regionale 2 Novembre 1987, N. 89,
concernente "Concessione di un contributo annuo all'Ente Nazionale
Protezione Animali, sede regionale di Aosta, per la sua attività
statutaria e per la gestione del nuovo canile regionale".
La presente legge sarà pubblicata sul Bollettino Ufficiale della
Regione.
E' fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
Presidente
: Pongo in votazione l'art. 4:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Presidente
: Do lettura dell'art.5:
Art. 5
1. La presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
Presidente
: Pongo in votazione l'art. 5:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Presidente
: Pongo in votazione la legge nel suo
complesso:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
