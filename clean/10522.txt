Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1515 del 19 ottobre 1990 - Resoconto
OGGETTO N. 1515/IX - DISEGNO DI LEGGE: "INTERVENTO DELLA
REGIONE AUTONOMA VALLE D'AOSTA A SOSTEGNO DELLA CANDIDATURA PER
L'ORGANIZZAZIONE DEI GIOCHI OLIMPICI INVERNALI 1998" (Approvazione
di ordine del giorno).
PRESIDENTE:
Il Consigliere Trione ha chiesto la parola per
illustrare il disegno di legge n. 216 iscritto al punto 1
dell'ordine del giorno; ne ha facoltà.
TRIONE (DC):
La quarta e la quinta Commissione si sono
riunite ed hanno esaminato il disegno di legge n. 216 nelle sedute
dell'11 e 16 ottobre. In realtà, si erano svolte in precedenza ben
tre sedute per la nomina del relatore.
Con questo disegno di legge la Giunta regionale ha inteso
presentare una nuova formulazione della legge regionale 29 agosto
1990, n. 67, più rispondente, in generale, agli obiettivi
dell'intervento e, in particolare, più adeguata a definire il
mandato assegnato ai singoli organi e soggetti coinvolti nella
realizzazione dell'iniziativa a sostegno della candidatura della
città di Aosta per l’organizzazione dei giochi
olimpici invernali del 1998 ed a favorire le esigenze di controllo
della spesa, relativamente agli interventi finanziari della Regione
Autonoma Valle d'Aosta.
A tale scopo, il disegno di legge n. 216, mentre all'articolo 1
ribadisce sostanzialmente le finalità già espresse nel
corrispondente articolo della legge 29 agosto 1990 n. 67,
all'articolo 2 propone le modalità dell'intervento regionale.
Le Commissioni consiliari quarta e quinta, nell'intento di
meglio definire tali modalità di attuazione, hanno apportato
all'originario testo della Giunta, e quindi in particolare
all'articolo 2 inerente al programma degli interventi ed alle
modalità di attuazione degli stessi, alcune modifiche che meglio
specificano le attribuzioni del Comitato promotore, assegnandogli
compiti consultivi e propositivi nei confronti della Giunta
regionale, relativamente al programma di intervento, all'adozione
di atti ed all'assunzione di tutte le iniziative necessarie, spese
comprese, al conseguimento delle finalità di cui all'articolo
1.
A tale proposito, la gestione dell'intero progetto sarà affidata
agli uffici dell'assessorato al Turismo, Urbanistica e Beni
Culturali, i quali potranno avvalersi di consulenze e
collaborazioni esterne, così come evidenziato nel secondo comma
dell'articolo 2 del testo predisposto dalle due Commissioni
consiliari.
La realizzazione del programma, iniziative intraprese e le spese
effettuate saranno oggetto di relazioni trimestrali, con le quali
l'Assessore regionale al Turismo, Urbanistica e Beni Culturali
informerà le Commissioni consiliari competenti.
Gli articoli 3, 4 e 5 del testo predisposto dalle Commissioni,
formulano rispettivamente: l'abrogazione della legge regionale n.
67 del 1990, la norma finanziaria per la copertura della spesa
prevista in complessivi 4 miliardi di lire (si è apportata una
modifica: sono diventati 1,5 miliardi per il 1990 e 2,5 miliardi
per il 1991; va ricordato che la precedente stesura prevedeva 2
miliardi per il 1990 e 2 miliardi per il 1991) ed infine la
variazione del bilancio corrispondente.
Questa è la relazione. Se mi è consentito aggiungere qualcosa,
gradirei informare il Consiglio che le singole componenti politiche
presenti nelle Commissioni quarta e quinta hanno fatto un notevole
sforzo per cercare di trovare un accordo su questo problema.
Aggiungo anche, ma soprattutto mi auguro, che gli interventi che
seguiranno questa relazione potranno confermare che il testo può
essere meglio definito in una fase successiva con ulteriori
modifiche, già accettate, almeno nella sostanza, sia dalle singole
componenti, sia dallo stesso Assessore a nome della Giunta
regionale.
Credo che il nodo più importante da sciogliere sia rappresentato
dalla consistenza e dalla composizione del Comitato promotore; per
quanto concerne la consistenza, in particolare, c'è la richiesta da
parte della minoranza di un ampliamento del Comitato. Su questo
nodo invito il Consiglio regionale a voler mettere in atto tutta la
buona volontà disponibile, che peraltro, almeno in sede di
Commissione, mi era parsa già consistente.
Grazie.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Pascale; ne ha facoltà.
PASCALE (PSI):
La relazione del Consigliere Trione è stata
molto esauriente ed io la integro solo con qualche altra
considerazione.
Ieri, in occasione del dibattito sul dossier di presentazione
della candidatura di Aosta, abbiamo fatto le valutazioni generali
sul problema delle Olimpiadi e quindi non credo che sia il caso di
tornare su questo aspetto. Oggi si tratta di definire gli strumenti
necessari per attivare nel modo ottimale la promozione di questa
candidatura.
Il primo strumento è quello legislativo, che deve disporre i
finanziamenti per il sostegno di questa candidatura, in quanto, per
le note ragioni, non è stato possibile utilizzare i finanziamenti
previsti dalla legge n. 67, votata il 13 luglio.
La Giunta aveva predisposto un disegno di legge che definiva le
funzioni del Comitato promotore come consultive, ma prevedeva, a
lato del Comitato promotore, un Comitato di sostegno per la spesa
di questi finanziamenti.
In sede di dibattito all'interno delle Commissioni è stato
predisposto un nuovo testo che, pur mantenendo le funzioni
consultive del Comitato, demanda poi alla Giunta tutti i
provvedimenti di spesa. Indubbiamente questa proposta, che è emersa
dalle Commissioni, è nettamente migliorativa, perché consente un
maggior controllo della spesa pubblica e quindi noi, non solo la
accettiamo, ma ringraziamo i membri delle Commissioni quarta e
quinta per il lavoro costruttivo da esse svolto.
L'altro strumento che è necessario per portare avanti questa
candidatura è la ricomposizione del Comitato promotore, che
attualmente, a seguito delle dimissioni di tre membri su quattro,
non esiste più. Su questo problema, in sede di Commissione sono
state avanzate due richieste.
La prima era quella di inserire nel testo della legge la
composizione del Comitato. Voglio dire subito che, a seguito di una
verifica effettuata presso gli uffici, questa proposta non è
attuabile, perché rinvierebbe nel tempo, cioè al momento
dell'approvazione della legge da parte del Presidente della
Commissione di Coordinamento e quindi della sua pubblicazione, la
composizione del Comitato. Volendo essere ottimisti, si arriverebbe
ai primi di dicembre, mentre c'è l'urgente necessità di ricomporre
oggi il Comitato, perché, ai sensi del regolamento del CIO, è
proprio il Comitato promotore che, in data 31 ottobre, deve
presentare il dossier relativo alla candidatura. Per questa
ragione, noi proporremo di ricostituire il Comitato con un ordine
del giorno da votare contestualmente al disegno di legge.
La seconda richiesta atteneva alla quantità, cioè alla
composizione di tale Comitato. E' stata prospettata
l’esigenza, che ci pare giusta, di un Comitato più
ampio e più rappresentativo, per dare maggior risalto sia al Comune
di Aosta, che rappresenta la città candidata, sia ai rappresentanti
del mondo sportivo. E' giusto che la Regione venga rappresentata da
tre membri, ma ci sembra giusto che altrettanto avvenga sia per il
Comune di Aosta, sia, specie se si vuole mantenere nel modo più
corretto tale parità, per i rappresentanti del mondo Sportivo.
Noi avanziamo la proposta, che ci sembra quella più logica, di
un Comitato di nove membri: tre in rappresentanza del Consiglio
regionale, di cui uno della minoranza; tre in rappresentanza del
Consiglio comunale di Aosta, di cui uno della minoranza; e tre
esponenti del mondo dello sport valdostano, scelti dai
rappresentanti designati dalla Regione e dal Comune, con voto
limitato ad un solo nominativo. Sotto questo aspetto io presenterò
un ordine del giorno da votare contestualmente al disegno di
legge.
Per quanto riguarda la rappresentanza del Consiglio regionale,
dico subito che, come maggioranza, noi chiediamo la riconferma dei
membri uscenti, perché tale riconferma ci sembra opportuna e
giusta.
Ci sembra opportuna, perché un cambiamento nella composizione
sarebbe difficilmente giustificabile e credibile agli occhi del CIO
e dell'opinione pubblica, anzi, potrebbe essere un segnale
estremamente indicativo, perché potrebbe dimostrare
l’esistenza di segni di divisione all'interno della
comunità valdostana.
Ci sembra anche giusto chiedere la riconferma, perché, tutto
sommato, questo Comitato ha operato bene e non c'è più alcun
motivo, da parte nostra, per revocargli la fiducia.
Per queste ragioni, noi, come maggioranza, chiediamo che
all'interno della rappresentanza del Consiglio regionale siano
riconfermati i Consiglieri Milanesio e Trione.
PRESIDENTE:
Ha chiesto la parola il Consigliere Riccarand:
ne ha facoltà.
RICCARAND (VA): I
o ho la sensazione che, attraverso
un'operazione di camuffamento tecnico-legislativo, si voglia
riprodurre esattamente la situazione che c'era nello scorso mese di
luglio, cercando di superare con qualche artificio i problemi sorti
allora.
Se il Comitato, che qui si vuole creare, è solo consultivo, è
chiaro che diventa difficile formularlo così come viene proposto
dall'articolo 2, che configura un Comitato di tipo prevalentemente
promozionale. In sede di Commissione era stata sottolineata la
necessità di indicare nella stessa legge la composizione del
Comitato e mi sembra che all'interno della Commissione ci fosse
l'accordo di tutti. Adesso, invece, l'Assessore al Turismo ci viene
a dire che questo non si deve più fare, nel senso che non è più
possibile inserire la composizione del Comitato nella legge, perché
c'è la necessità di votare oggi stesso il Comitato.
Beh, se si vuole effettivamente fare un Comitato consultivo, non
capisco per ché ci sia la necessità di votarlo oggi. Se c'è il
problema di avere un Comitato promotore che presenti il dossier e
quindi la candidatura al CIO, ricordo che esiste una deliberazione
del Consiglio regionale che istituisce il Comitato, che anzi è già
stato istituito un Comitato.
Ci sono dei Consiglieri dimissionari? Si modifichi la
composizione di quel Comitato, inserendovi persone esterne al
Consiglio.
Non vedo per quale motivo si debba pasticciare una legge che
deve creare un Comitato consultivo, confondendo i ruoli di un
Comitato consultivo con quelli di un Comitato promotore. Si proceda
con una legge che prefiguri un Comitato consultivo e dall'altra
parte si ritocchi la precedente deliberazione, nominando un
Comitato promotore incaricato di seguire l'lter burocratico del
dossier.
Se veramente vogliamo fare un Comitato consultivo, insistiamo
perché il testo della legge sia modificato, in modo che
all'articolo 2 comprenda anche la composizione di questo
Comitato.
Proponiamo, quindi, un primo emendamento al primo comma
dell'articolo 2, che cosi dice:
"Per l'attuazione delle finalità di cui all'articolo 1, la
Giunta regionale, alla quale sono demandati i relativi
provvedimenti di spesa, si avvale, quale organo consultivo e
propositivo, di un Comitato di sette persone, espressione del mondo
economico, imprenditoriale e sportivo della Valle d'Aosta.
Cinque membri del Comitato vengono nominati dal Consiglio
regionale, con voto limitato a tre. Due membri vengono nominati dal
Consiglio comunale di Aosta, con voto limitato ad uno".
Proponiamo inoltre di modificare la seconda parte del primo
comma dell'articolo 2, laddove dice:
"Il Comitato sottopone alla
Giunta regionale un programma di interventi...",
perché ci
sembra improprio che un Comitato consultivo sottoponga alla Giunta
un programma. La nostra proposta è la seguente:
"Il Comitato propone alla Giunta regionale un programma di
interventi. La Giunta regionale adotta il programma dopo aver
sentito il parere delle competenti Commissioni consiliari".
Nel secondo comma dell'articolo 2, c'è un'espressione che ci
lascia molto perplessi. Si dice infatti:
"Per
l’espletamento dei compiti di cui al comma uno il
Comitato si avvale normalmente della collaborazione degli uffici
dell'assessorato regionale del Turismo, Urbanistica e Beni
Culturali; gli uffici dell'assessorato potranno, per le medesime
finalità e, più in generale, per il conseguimento degli obiettivi
di cui all'articolo 1, fare ricorso a idonee consulenze e
collaborazioni esterne, da approvarsi da parte della Giunta
regionale".
Da questo testo sembra che gli uffici abbiano
capacità autonoma nel ricorrere a consulenze e collaborazioni
esterne, salvo poi una formale sanzione di approvazione, ma solo "a
posteriori", da parte della Giunta.
La formulazione di questo comma ci sembra illegittima, per cui
noi proponiamo di abrogare la seconda parte del secondo comma
dell'articolo 2, da
"gli uffici dell'assessorato"
fino alla
fine, perché gli uffici dell'assessorato non possono avere una
capacità autonoma in materia di consulenza e di collaborazione, che
invece spetta alla Giunta regionale.
Infine, visto che questo Comitato diventa consultivo, non si
giustifica e non si spiega l'impegno di spesa di 4 miliardi per le
attività connesse alle sue funzioni. Noi proponiamo quindi di
ridurre sensibilmente tale cifra, prevedendo un impegno di spesa di
1 miliardo, suddiviso in 500 milioni per il 1990 e 500 milioni per
il 1991.
In questo senso presentiamo degli emendamenti scritti alla
Presidenza del Consiglio.
PRESIDENTE:
Ha chiesto la parola Consigliere Viérin; ne ha
facoltà.
VIERIN (UV):
Monsieur le Président, avant d'aborder les
problèmes liés au projet de loi n° 216, je voudrais soumettre à
l'attention du Conseil un problème, que j'ose définir paradoxal, et
qui, à mon sens, témoigne au mieux de la considération que cette
majorité a du Conseil et, surtout, de sa minorité.
Hier, nous avons longtemps discuté sur l'ébauche du dossier qui
sera présenté le 31 octobre au CIO à Lausanne. Tout le monde a
défini ce dossier comme étant un dossier incomplet. Ce qui est
paradoxal c'est que effectivement on nous a fourni un dossier
incomplet.
Pendant que nous discutions de ce dossier incomplet, le
Gouvernement en distribuait un autre complet à la presse. J'ai ici
les deux dossiers. Il suffit de les confronter pour se rendre
compte que l'un, tout en ayant la même couverture, est plus complet
et, paradoxalement, a toutes les pages manquantes de l'autre.
Alors, je voudrais bien que quelqu'un nous éclaircisse les
raisons d'un comportement si drôle ou pourquoi nous devons nous
évertuer à lire, à interpréter et à imaginer ce qui n'est pas dit
dans le dossier.
Nous discutons et nous créons, comme on nous l'a dit, des
malentendus. Soit, mais après nous découvrons que aux journalistes,
à la place du dossier incomplet, on en distribue un autre avec
toutes les pages...
(... Interruption ...)
... Oui, évidemment. Il faut prendre le tout avec le sourire; il
nous resterait, au cas contraire, que les yeux pour pleurer! C'est
quand même un mauvais symptôme.
Hier, mon ami Limonet parfait de transparence; ,je ne sais pas
si, lui, il a eu le dossier complet, s'il a tout lu ...
(...Interruption...)
... Moi, j'en ai un exemplaire et je le soumet à l'attention de
l'Assemblée.
Il me semble - je le répète - une situation paradoxale. C'est
encore un énième exemple de l’attitude de la
majorité, que je ne sais pas comment définir, quant à la
possibilité, non pas d'exprimer un avis, mais de disposer des
données et des informations nécessaires afin de s'exprimer en
pleine connaissance de cause sur un problème très important pour le
Val d'Aoste. Mais, si la donne est faussée, si les cartes sont
troublées, on ne pourra pas nous reprocher de ne pas avoir proposé
des alternatives.
Des alternatives par rapport à quoi? Nous ne disposons même pas
du dossier qui a été fourni aux journalistes!
Merci.
FAVAL (UV) (fuori microfono):
C'est le dossier
alternatif
VIERIN (UV):
C'est le dossier alternatif...
(...interruption...)
... Je ne sais pas. Ce n'est en tout cas pas la minorité qui l'a
préparé "Bidding Committee Winter Olympic Games Aosta"...
LIMONET (DC) (fuori microfono):
Guarda che è la prima
pagina.
VIERIN (UV):
Je peux donner ce dossier à Monsieur Limonet.
S'il a le temps, il peut vérifier et confronter; ensuite il pourra
me donner son avis...
(...Interruption...)
... Ca me rappelle quelque chose. En 1870, avec le faux
télégramme de Ems on a déclenché la guerre franco-prussienne. Je ne
sais pas ici quel est l'objectif. Peut-être, il ne faut pas donner
trop d'informations à la minorité. En tout cas, j'attends que
quelqu’un nous fournisse des explications...
(...Interruption...)
Je ne pense pas que ce dossier est à la disposition du public.
Mais il doit y avoir un responsable. S'il n’y a pas
un Comité, vu qu'il n'existe plus, que ses membres sont
démissionnaires, il y aura quand même un responsable. Ici on lit:
"3, Place Narbonne
". C'est peut-être le siège de
l'assessorat du Tourisme; c’est peut-être
l'assessorat qui a fait imprimer ce dossier. Je ne sais pas qui
...
(...Interruption...)
... Pour ce qui est du projet de loi n° 216, nous en avons
longtemps discuté au sein des différentes Commissions. Nous prenons
acte de la volonté de la majorité de modifier la loi approuvée par
le Conseil au mois de juillet dernier. Par contre, nous ne pouvons
pas accepter les remarques liées à l'urgence. Si nous nous trouvons
aujourd'hui, 19 octobre, à discuter de ce nouveau projet de loi, la
responsabilité est uniquement de la majorité.
Tout d'abord, parce que les membres du Comité promoteur ont
démissionné tardivement. S'ils avaient présenté leur démission plus
tôt, on aurait eu la possibilité d'aborder ce problème dans les
délais nécessaires.
Nous pensons ensuite qu'il n'y a pas la nécessité de modifier la
loi. En effet, la loi établit déjà un financement pour le Comité
promoteur, il suffirait de modifier la composition du Comité
promoteur. Le 26 septembre, avec une proposition de résolution, on
pouvait modifier le Comité, éliminant aussi les causes
d’inéligibilité et le problème était résolu. On nous
parlerait pas aujourd'hui d'urgence en nous disant:
"Attention,
si vous présentez des modifications, on ne pourra pas présenter le
dossier pour la fin du mois à Lausanne et ce sera de votre
responsabilité".
Nous ne pouvons accepter cette logique. Nous la rejetons. Au
contraire, nous affirmons que, s'il y a retard, c'est la majorité
qui en est la seule responsable.
Nous présenterons plusieurs amendements au texte que nous avons
examiné au sein des Commissions. Tout d'abord, il nous semble
important définir l'extension de cette loi. On parle de:
"Intervento della Regione Valle d'Aosta a sostegno della
candidature per l'organizzazione dei Giochi olimpici
invernali".
Il est toujours important de réaffirmer qu'il
s'agit de
"Intervento della Regione Autonoma Valle
d'Aosta".
Ensuite:
"... a sostegno della candidatura per
l'organizzazione dei Giochi olimpici invernali",
mais lesquels?
1998, 2002, 2006, 2010? On nous présente une loi pour tous les Jeux
olympiques d'ici au 3000. Il est important de spécifier qu'il
s'agit de
: "Intervento della Regione Autonoma Valle d'Aosta a
sostegno della candidatura della città di Aosta
- parce que
formellement c'est la Ville d'Aoste qui présente sa candidature -
per l'organizzazione dei Giochi olimpici invernali
1998".
En modifiant le titre de la loi, faudra apporter des
modifications à l'article premier, après les mots
"la
Regione"
ajouter
"Autonoma"
et après les mots
"Giochi
olimpici invernali"
a jouter
"1998".
De même, à
l'article second, premier alinéa, après les mots
"Giochi
olimpici invernali"
ajouter
"1998".
Après avoir défini la finalité de la loi, c'est-à-dire soutenir
la candidature de la ville d'Aoste pour les Jeux olympiques d'hiver
de 1998, il faut également établir ou fixer la durée et les
fonctions du Comité.
Nous proposons donc un amendement à l'article second, premier
alinéa. Après les mots:
"Giochi olimpici invernali",
ajouter
la phrase suivante:
"Tale Comitato, le cui funzioni cessano
all'atto della scelta, da parte del CIO, della città che ospita i
Giochi olimpici invernali, è composto da...".
Un autre amendement est la conséquence des remarques formulées
par le Président de la Commission de Coordination, qui, au mois
d'août dernier, en visant la loi, avait affirmé:
"Non senza
rappresentare la necessità che venga integrate la formulazione
dell'articolo 1, comma 1°, con la precisazione della composizione,
natura giuridica e compiti del Comitato".
La nature juridique et les fonctions du Comité ont été insérées
dans la loi, il nous parait nécessaire de préciser également dans
la loi la composition du Comité. A cet égard, nous proposons que le
Comité:
"... è composto da n. 3 rappresentanti del Consiglio
regionale del la Valle d'Aosta, di cui uno designato dalla
minoranza, eletti dal Consiglio stesso con voto limitato a
due".
A ce sujet, nous affirmons que les trois membres doivent
être élus parle Conseil régional, mais il ne doivent pas être
nécessairement des conseillers régionaux. Ils sont l'expression du
Conseil, avec la possibilité pour la minorité d'exprimer un
représentant propre.
Et encore:
"N. 2 rappresentanti della Città di Aosta, di cui
uno designato dalla minoranza, eletti dal Consiglio comunale con
voto limitato a uno".
Il nous parait également nécessaire que,
par rapport à la situation précédente d'un seul représentant de la
Commune d'Aoste, qui était évidemment expression de la majorité, la
minorité aussi paisse exprimer un représentant au sein du Comité.
La précision
"eletti dal Consiglio comunale"
nous parait
également nécessaire. En effet, la situation du seul rescapé du feu
Comité promoteur est une situation paradoxale, n'ayant jamais été
élu. Le Conseil municipal d'Aoste ne l'a jamais élu.
Par la suite nous proposons - nous l'avions déjà sollicité au
mois de juillet - l'élection d'un certain nombre d'experts, de
techniciens, issus du mon de sportif, à savoir:
"N. 2
rappresentanti del mondo sportivo valdostano, eletti dal Consiglio
regionale della Valle d'Aosta, con voto limitato ad uno".
Encore deux amendements. Le premier à l'article second, où
l’on dit de
"sottoporre alla Giunta regionale un
programma d’interventi finalizzato",
nous
pensons qu'il est nécessaire ajouter, après les mots
"sottoporre
alla Giunta",
les mots
"ed alle competenti Commissioni
consiliari".
Si il est vrai que les IVème et Vème Commissions
ont déjà modifié le 3ème alinéa de cet article, avec prévision d'un
rapport trimestriel de l'Assesseur au Tourisme concernant la
réalisation du programme, nous croyons qu'il s'agisse de deux
moments différents: le rapport de l'Assesseur est un bilan; ici
c’est la présentation des initiatives. Puisque ces
initiatives ont un caractère propositif-consultatif, nous pensons
qu'il est nécessaire de les soumettre à l'attention des
Commissions.
Enfin, toujours à l'article second, mais cette fois au deuxième
alinéa, les bureaux de l'assessorat peuvent utiliser des
collaborations et des compétences externes. Nous demandons
d'insérer, après les mots
"gli uffici dell'assessorato",
la
phrase
"... sulla base di convenzioni che ne definiscano
modalità e scadenze".
Merci.
PRESIDENTE:
Ha chiesto la parola Consigliere Mafrica; ne
ha facoltà.
MAFRICA (PCI):
Ho chiesto la parola per proporre un
emendamento sostitutivo della parte finale del secondo comma
dell'articolo 2, dove si dice:
"... gli uffici dell'assessorato
potranno... regionale".
Il testo che io propongo recita:
"... la Giunta regionale, su
proposta dell'Assessore competente, potrà, per le medesime finalità
e, più in generale, per il conseguimento degli obiettivi di cui
all'articolo 1, fare ricorso a idonee consulenze e collaborazioni
esterne, sulla base di convenzioni che ne definiscano modalità e
scadenze"
PRESIDENTE:
Ha chiesto la parola il Consigliere Milanesio;
ne ha facoltà.
MILANESIO (PSI):
Sarò molto breve. Prima, nell'affrontare
l'argomento, il Consigliere Viérin si domandava se, accanto al
giallo delle lettere di Moro, ci fosse anche il giallo dei dossier
che arrivano a dispense.
Noi ci eravamo già permessi di preavvertire il Consiglio che si
trattava di un dossier in corso di scrittura, non come contenuto,
linee e soluzioni, ma proprio come scrittura materiale,
impaginazione ed impostazione. Avevamo anche detto che se lo
volevamo finito, dovevamo aspettare il 28 o il 29 ottobre, cioè
prima della presentazione al CIO, prevista per il 30 ottobre.
Questo lo avevamo già detto, quindi non credo che ci sia da
stupirsi se ogni giorno c'è qualcosa in più, ma non qualcosa di
diverso, perché si completano quelle parti che mancavano nella
numerazione delle pagine. Non è venuta fuori nessuna proposta
diversa da quella che abbiamo fatto ieri.
Mi rendo conto che questo modo di procedere può somigliare in
qualche modo a "La Stampa", che ha almeno tre edizioni: "La
Stampa", "Stampa Sera" e "Stampa Sera - Edizione Borse"; ma noi
avevamo già avvertito il Consiglio che ci sarebbe stata una prima
formulazione e poi, con approssimazioni successive, ci sarebbero
state altre formulazioni, non diverse, ma sicuramente più complete.
Non credo, quindi, che possa trattarsi di un giallo. La spiegazione
è tutta qui.
Resta poi un mistero il fatto che queste copie arrivino alla
stampa e non ai consiglieri, ma questo non depone certamente contro
la trasparenza.
(...Interruzione...)
... Non depone contro la trasparenza; può deporre semmai a
favore della semplice circostanza che le copie per i consiglieri
erano state trasmesse l'altro ieri, mentre quelle consegnate alla
stampa sono arrivate ieri sera.
Dopo aver fornito questa esplicativa alle richieste avanzate dal
Consigliere Viérin, io credo che in Commissione sia stato fatto un
buon lavoro. La Giunta regionale ha avanzato una proposta e le
Commissioni hanno nominato un relatore anche con l'intento di
trovare un'intesa fra tutte le componenti. Questa intesa è stata
cercata ed è stata sostanzialmente raggiunta sul testo di legge
illustrato dall'Assessore. Ci sono ancora altri piccoli
emendamenti, alcuni formali, altri sostanziali, sui quali si
esprimerà la Giunta.
Sempre a chiarimento di tutta questa discussione, mi sembra di
poter dire che nella legge non sia possibile introdurre la
composizione del Comitato, perché se la legge dovesse tornare
vistata tra venti o trenta giorni, nessuno potrebbe presentare il
dossier.
Lo so che questo farebbe piacere al Consigliere Riccarand,
perché è proprio questo che egli vuole, però dobbiamo anche dire
come stanno le cose; mentre noi - e quando dico "noi" penso a tutto
il resto del Consiglio - chi più e chi meno, abbiamo piacere che il
dossier venga presentato; però, se non c'è il Comitato, il dossier
non può essere presentato. Se la composizione del Comitato viene
inserita nella legge, il dossier non può essere presentato, perché,
prima che la legge entri in vigore, deve essere vistata dalla
Commissione di Coordinamento. Qui non c'è nessun espediente.
La proposta di un ordine del giorno, che comprenda anche la
composizione del Comitato, è l'unica soluzione ragionevolmente
percorribile.
E' stata fatta un'obiezione sulla composizione del Comitato. Io
credo che qui bisogna fare delle proposte che siano logiche e
l'Assessore ha fatto una proposta logica, che tiene conto di una
possibile ed auspicabile pariteticità tra le varie
rappresentanze.
E’ chiaro che, se si indicano: tre rappresentanti
del Consiglio regionale, di cui uno della minoranza; tre
rappresentanti del Consiglio comunale di Aosta di cui uno della
minoranza; tre rappresentanti del mondo dello sport, non eletti dal
Consiglio regionale... Ma perché dovrebbero essere indicati dal
Consiglio regionale? Io credo che a questo punto dovrebbero essere
indicati dalle due rappresentanze che sono espressione del
Consiglio regionale e del Consiglio comunale di Aosta, sia pure con
voto limitato ad un solo nominativo, per consentire, nel caso ci
siano degli avvisi diversi, la presenza di tutte le opzioni
possibili.
Credo che questa soluzione possa rispondere alla necessità di
una più vasta e diffusa rappresentatività invocata e reclamata
soprattutto dall'Union Valdôtaine.
Le altre cifre e gli altri numeri non hanno una giustificazione.
Perché tre alla Regione, due al Comune di Aosta e due al mondo
dello sport? Perché?
Qui c'è una logica: tre, tre e tre; c'è una pariteticità di
rappresentanza. Io credo che questa sia la soluzione migliore o la
via maestra da percorrere, mentre, almeno per quello che mi
riguarda, tutto il resto può anche essere condiviso e
condivisibile, ma non mi sembra giustificabile.
Con questo, però, non è che noi indichiamo una proposta e
diciamo: "O mangi questa minestra o salti dalla finestra".
Assolutamente no. Noi diciamo solo che questa proposta ha una
logica. Se ci viene fatta capire qual è la logica delle altre
proposte, possiamo anche cambiare la nostra idea.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Pascale; ne ha facoltà.
PASCALE (PSI):
Chiederei cinque minuti di sospensione per
poter esaminare tutti gli emendamenti che, pur essendo stati
presentati, non mi sono ancora pervenuti.
PRESIDENTE:
Facciamo cinque minuti di sospensione, che ci
permettono anche di fotocopiare gli ultimi emendamenti
presentati.
Si dà atto che la seduta è sospesa dalle ore 17,04 alle ore
17,43
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Pascale; ne ha facoltà.
PASCALE (PSI):
La discussione odierna e quella di ieri,
come il confronto in sede di Conferenza dei Capigruppo, hanno
dimostrato ancora una volta che questo tema raccoglie una
larghissima convergenza delle forze politiche ed io sento il dovere
di ringraziarle, perché questo problema riguarda tutta la comunità
valdostana.
Numerosi sono gli emendamenti che sono stati presentati e dico
subito che la maggioranza non accetta quelli presentati dal
Consigliere Riccarand, mentre accetta quello presentato dal
Consigliere Mafrica, che definisce meglio la possibilità della
Giunta regionale di avvalersi di consulenze e collaborazioni per
l’espletamento delle funzioni a sostegno della
candidatura per l'organizzazione dei giochi olimpici invernali
.
Degli emendamenti presentati dall'Union Valdôtaine, viene
accettato il primo, che propone di modificare l'intestazione della
legge e chiarisce che sia la legge sia il Comitato promotore
esercitano le loro funzioni per la candidatura dei giochi olimpici
invernali del 1998. Se non dovessimo avere la candidatura dei
giochi del 1998 e volessimo decidere di ripresentarla per il 2002,
ci sarebbe bisogno di un altro disegno di legge e di un altro
Comitato che dovrà essere deliberato dal Consiglio regionale.
Mi pare che in questo emendamento, che noi accettiamo, sia detto
implicitamente che il Comitato cessa le sue funzioni nel momento in
cui il CIO effettua la scelta per i giochi olimpici invernali del
1998. Per questo motivo credo che la prima parte del secondo
emendamento presentato dall'Union Valdôtaine sia superata, perché
già compresa nell'accettazione del primo emendamento.
Per quanto concerne invece il resto del secondo emendamento,
cioè la composizione del Comitato inserita nel testo del disegno di
legge, come ho già detto in sede di illustrazione, gli uffici
legislativi ci hanno fatto presente che ciò rinvierebbe la
composizione del Comitato al mese di dicembre, mentre è urgente la
necessità che un Comitato promotore, attualmente inesistente,
presenti il dossier entro il 31 ottobre.
Mi pare che il Gruppo dell'Union Valdôtaine abbia accettato
questa impostazione e quindi la composizione del Comitato verrà
votata a parte, con un ordine del giorno di cui poi dirò.
Per quanto riguarda il terzo emendamento, che recita:
"...
sottoporre alla Giunta ed alle competenti Commissioni
consiliari",
vorrei far rilevare che il Comitato promotore è un
organo consultivo della Giunta e non delle Commissioni consiliari.
Ora, poiché c'è già l'Assessore che relaziona trimestralmente alle
Commissioni anche sul programma di interventi, io proporrei solo di
modificare nel testo della legge la parola
"sottopone"
e di
sostituirla con la parola
"propone",
per cui la seconda
parte del primo comma dell'articolo 2 risulterebbe:
"Il Comitato
propone alla Giunta regionale un programma di interventi...
"
Il quarto emendamento presentato dal Gruppo dell'Union
Valdôtaine rientra in quello più ampio presentato dal Consigliere
Mafrica e quindi credo che sia superato dall'accettazione
dell'emendamento di quest'ultimo.
Per quanto riguarda l'ordine del giorno che io avevo presentato
a seguito degli accordi intervenuti nella riunione dei Capigruppo,
proporrei degli emendamenti alla sua parte deliberativa, che
risulterebbe così modificata:
"Il Consiglio regionale
...... invita i soggetti in seguito specificati a costituire il
Comitato promotore della candidatura olimpica della Città di Aosta
che sarà così composto:
- n. 3 rappresentanti del Consiglio regionale, designati dal
Consiglio, con voto limitato ad uno;
- n. 3 rappresentanti del Consiglio comunale di Aosta, designati
dal Consiglio, con voto limitato ad uno;
- n. 1 esponente del mondo dello sport valdostano, nominato dai
rappresentanti designati dalla Regione e dal Comune di Aosta".
Questo è l'ordine del giorno. C'è anche un'intesa di massima per
l'iscrizione d'urgenza ai lavori del Consiglio della nomina dei
rappresentanti di competenza del Consiglio regionale, che chiederò
dopo l'approvazione di questo ordine del giorno.
PRESIDENTE:
Colleghi Consiglieri, dopo aver sentito gli
accordi che sono stati realizzati, credo che possiamo passare
all'esame dell'articolato, così siamo in grado di vedere i problemi
che di volta in volta si presentano.
Ha chiesto la parola il Consigliere Riccarand; ne ha
facoltà.
RICCARAND (VA):
Il giudizio del Gruppo Verde Alternativo,
sul testo che si sta definendo, è negativo. Noi stiamo per fare una
legge regionale che è una abnormità ed in cui c'è una
contraddizione in termini, che chiunque può facilmente riscontrare.
All'articolo 2, infatti, noi diciamo
"La Giunta regionale... si
avvale, quale organo consultivo e propositivo, del Comitato
promotore che sarà costituito per il sostegno della candidatura
della Città di Aosta per i Giochi olimpici invernali 1998".
Andiamo cioè a dire che c'è un organo consultivo della Giunta, che
si chiama Comitato promotore della candidatura; il che,
evidentemente, è una contraddizione in termini.
Recentemente, Cacciari, un comunista veneziano, ha proposto di
vietare l'uso in politica e nelle leggi di espressioni particolari
che vogliono dire una cosa, ma anche il contrario, cioè ha chiesto
chiarezza nell'uso dei termini in modo che rispondano ad una
precisa definizione. Qui, invece, si chiama "consultivo" quello che
invece è "promotore" e quindi si fa della confusione, con
l’obiettivo di spacciare per "Comitato consultivo"
quello che invece, per l'esterno, per il CIO, per Losanna e per la
candidatura ufficiale, deve essere un "Comitato promotore".
All'esterno, quindi, questo Comitato sarà usato come promotore,
mentre all'interno sarà visto e giuridicamente qualificato come
consultivo.
Questo è il primo dato di enorme contraddittorietà, presente nel
disegno di legge, che ci porta a dare un giudizio negativo.
Secondo elemento. Se doveva essere un Comitato consultivo e se
anche doveva essere un Comitato promotore, in ogni caso, secondo
noi, doveva essere composto fondamentalmente, anzi esclusivamente,
da persone nominate dal Consiglio regionale e dal Consiglio
comunale, ma esterne all'Amministrazione. Questa volontà non c'è,
mentre c'è di nuovo la volontà di creare, a fianco della Giunta
regionale, un Comitato che sostanzialmente ha i poteri di una
Giunta regionale, modificando ben poco rispetto alla situazione
precedente.
Si tratta di un'operazione che non condividiamo assolutamente,
né nella sostanza né nel metodo, e quindi insistiamo sugli
emendamenti che abbiamo presentato e diamo una valutazione
complessivamente negativa sull'organismo che si viene
configurando.
PRESIDENTE:
Passiamo all'esame dell'articolato.
Do lettura dell'articolo 1, nel nuovo testo predisposto dalle
Commissioni consiliari IV e V.
"Intervento della Regione Valle d'Aosta a sostegno della
candidatura per l'organizzazione dei Giochi olimpici
invernali.
Articolo 1
(Finalità)
1. La Regione Valle d'Aosta adotta un programma di attività e
partecipa con proprie risorse finanziarie alla realizzazione
d’iniziative volte a promuovere la candidatura della
Città di Aosta per l'organizzazione dei Giochi olimpici invernali,
nonché a conseguire un più efficace e completo sviluppo delle
potenzialità promozionali e pubblicitarie connesse alla candidatura
stessa".
PRESIDENTE:
Ha chiesto la parola il Consigliere Trione; ne
ha facoltà.
TRIONE (DC):
Vorrei solo ricordare gli emendamenti già
proposti all'articolo 1 dal Consigliere Viérin.
Il nuovo titolo dovrebbe essere il seguente:
"Intervento
della Regione Autonoma
- non era presente nel testo originario
-
Valle d'Aosta a sostegno della candidatura della Città di
Aosta
- non era presente nel testo originario -
per
l'organizzazione dei Giochi olimpici invernali 1998".
Anche nell'articolo 1 si ripetono la parola
"Autonoma"
e
la data
"1998".
PRESIDENTE:
Dove 1998?
TRIONE (DC):
Dopo
"Giochi olimpici invernali".
PRESIDENTE:
Ha chiesto la parola il Consigliere Andrione;
ne ha facoltà.
ANDRIONE (UV):
Vorrei solo sapere se il Presidente ha
recepito i nostri emendamenti, perché noi abbiamo scritto:
"AMENDEMENTS
A. Titre du projet de loi: nouveau texte
"Intervento della Regione Autonoma Valle d'Aosta a sostegno
della candidatura della città di Aosta per l'organizzazione dei
giochi olimpici invernali 1998".
et, par conséquent:
Al. article 1er:
après les mots: "La Regione", ajouter: "Autonoma"; et après les
mots: "...Giochi olimpici invernali", ajouter: "1998".
A2. article 2nd, 1er alinéa:
après les mots "Giochi olimpici invernali", ajouter: "1998".
PRESIDENTE:
Sì, ma, relativamente all'articolo 1, il
problema concerne il fatto che il titolo non viene votato.
Do lettura dell'articolo 1, comprensivo degli emendamenti
proposti dall'Union Valdôtaine, testé letti dal Consigliere
Andrione ed accettati dall'Assessore Pascale.
"Intervento della Regione Autonoma Valle d'Aosta a sostegno
della candidatura della Città di Aosta per l'organizzazione dei
Giochi olimpici invernali 1998.
Articolo 1
(Finalità)
1. La Regione Autonoma Valle d'Aosta adotta un programma di
attività e partecipa con proprie risorse finanziarie alla
realizzazione d’iniziative volte a promuovere la
candidatura della Città di Aosta per
l’organizzazione dei Giochi olimpici invernali 1998,
nonché a conseguire un più efficace e completo sviluppo delle
potenzialità promozionali e pubblicitarie connesse alla candidatura
stessa".
PRESIDENTE:
Se nessuno chiede la parola, pongo in
votazione l'articolo 1 emendato, testé letto.
ESITO DELLA VOTAZIONE
Presenti: 35
Votanti: 32
Favorevoli: 31
Contrari: 1
Astenuti: 3 (Gremmo, Lanivi e Maquignaz)
Il Consiglio approva
PRESIDENTE:
Do lettura dell'articolo 2.
"Articolo 2
(Programma degli interventi)
1. Per l’attuazione delle finalità di cui
all'art. 1, la Giunta regionale, alla quale sono demandati i
relativi provvedimenti di spesa, si avvale, quale organo consultivo
e propositivo, del Comitato promotore che sarà costituito per il
sostegno della candidatura della Città di Aosta per i Giochi
olimpici invernali. Il Comitato sottopone alla Giunta regionale un
programma di interventi finalizzato alla promozione della suddetta
candidatura e formula altresì proposte per l'adozione degli atti e
per l'assunzione delle iniziative necessarie per il conseguimento
degli obiettivi di cui all'art. 1
2. Per l'espletamento dei compiti di cui al comma uno il
Comitato si avvale normalmente della collaborazione degli uffici
dell'Assessorato regionale del Turismo, Urbanistica e Beni
Culturali; gli uffici dell'Assessorato potranno, per le medesime
finalità e, più in generale, per il conseguimento degli obiettivi
di cui all'art. 1, fare ricorso a idonee consulenze esterne, da
approvarsi da parte della Giunta regionale.
3. L'Assessore al Turismo, Urbanistica e Beni Culturali
relaziona trimestralmente alle Commissioni consiliari competenti in
merito alle proposte di intervento, alle iniziative intraprese ed
al le spese effettuate".
PRESIDENTE:
Do lettura di un primo emendamento
sostitutivo, all'articolo 1, proposto dal Consigliere
Riccarand.
EMENDAMENTO
"Articolo 2, comma 1
Sostituire la prima parte del comma, con il seguente:
1. Per l'attuazione delle finalità di cui all'art. 1, la Giunta
regionale, alla quale sono demandati i relativi provvedimenti di
spesa, si avvale, quale organo consultivo e propositivo, di un
Comitato di sette persone, espressione del mondo economico,
imprenditoriale e sportivo della Valle d'Aosta.
Cinque membri del Comitato vengono nominati dal Consiglio
regionale, con voto limitato a tre. Due membri vengono nominati dal
Consiglio comunale di Aosta, con voto limitato ad uno".
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Questo emendamento concerne la
composizione del Comitato. Come aveva già osservato il Presidente
della Commissione di Coordinamento, nel l'approvare la precedente
legge regionale, quella di luglio, in questi casi è di fondamentale
importanza indicare nella legge la composizione del Comitato.
Per dei ragionamenti di tipo burocratico ed invocando le
necessità dell'urgenza non si vuole dar seguito a tale osservazione
e si tende a definire a parte la composizione del Comitato,
presentando un apposito ordine del giorno. Noi, invece, riteniamo
fondamentale che tale composizione sia inserita all'interno della
legge.
Allo stesso modo riteniamo importante chiarire che questo
Comitato è consultivo e non promotore. Inoltre, trattandosi di un
Comitato consultivo, non riusciamo a capire che significato abbia
la presenza in esso di tre consiglieri regionali. Mi spiego meglio:
in un Comitato di consulenza alla Giunta noi mettiamo dei
consiglieri regionali, che questa consulenza alla Giunta la fanno
già sempre qui in Consiglio, nelle Commissioni consiliari... Questa
presenza, quindi, non ha alcun significato ed è un'assurdità in
termini, un modo per fare un'operazione di grande confusione.
Noi, invece, proponiamo un Comitato effettivamente consultivo,
composto
"di sette persone, espressione del mondo economico,
imprenditoriale e sportivo della Valle d'Aosta",
quindi esterno
al Consiglio, che possa portare ulteriori elementi a quelli già in
possesso dei trentacinque consiglieri. La nostra proposta è che
questi sette membri vengano nominati in parte dal Consiglio
regionale, cinque membri, ed in parte dal Consiglio comunale di
Aosta, due membri.
PRESIDENTE:
Ha chiesto la parola il Consigliere Andrione;
ne ha facoltà.
ANDRIONE (UV):
Simplement pour une déclaration de
voix.
Nous aurions été d'accord sur le principe de ne pas nommer les
conseillers dans ce Comité, mais nous venons de rejoindre un accord
et par conséquent nous nous abstiendrons sur la proposition de
Monsieur Riccarand.
PRESIDENTE:
Se nessuno chiede la parola, pongo in
votazione l'emendamento sostitutivo presentato dal Consigliere
Riccarand e del quale abbiamo già dato lettura.
ESITO DELLA VOTAZIONE
Presenti: 35
Votanti: 2
Favorevoli: 2
Astenuti: 33 (Agnesod, Aloisi, Andrione, Bajocco, Beneforti,
Bich, Bondaz, Chenuil, Dolchi, Faval, Fosson, Lanièce, Lanivi,
Lavoyer, Limonet, Louvin, Mafrica, Maquignaz, Marcoz, Monami,
Martin, Milanesio, Mostacchi, Pascale, Perrin, Ricco, Rollandin,
Rusci, Stévenin, Trione, Vallet, Viérin e Voyat)
Il Consiglio non approva
PRESIDENTE:
Do lettura di un secondo emendamento
all'articolo 2, proposto dal Consigliere Riccarand.
EMENDAMENTO
"Articolo 2, comma 1
Sostituire la seconda parte del comma, con il seguente:
Il Comitato propone alla Giunta regionale un programma di
interventi. La Giunta regionale adotta il programma dopo aver
sentito il parere delle competenti Commissioni consiliari.
PRESIDENTE:
Se nessuno chiede la parola, pongo in
votazione l'emendamento sostitutivo testé letto.
ESITO DELLA VOTAZIONE
Presenti: 35
Votanti: 2
Favorevoli: 2
Astenuti: 33 (Agnesod, Aloisi, Andrione, Bajocco, Beneforti,
Bich, Bondaz, Chenuil, Dolchi, Faval, Fosson, Lanièce, Lanivi,
Lavoyer, Limonet, Louvin, Mafrica, Maquignaz, Marcoz, Monami,
Martin, Milanesio, Mostacchi, Pascale, Perrin, Ricco, Rollandin,
Rusci, Stévenin, Trione, Vallet, Viérin e Voyat)
Il Consiglio non approva
PRESIDENTE:
Do lettura di un terzo emendamento
all'articolo 2, proposto dal Consigliere Riccarand.
EMENDAMENTO
"Articolo 2, comma 2
Abrogare la seconda parte del comma, da "gli uffici " fino alla
fine".
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 35
Votanti: 2
Favorevoli: 2
Astenuti: 33 (Agnesod, Aloisi, Andrione, Bajocco, Beneforti,
Bich, Bondaz, Chenuil, Dolchi, Faval, Fosson, Lanièce, Lanivi,
Lavoyer, Limonet, Louvin, Mafrica, Maquignaz, Marcoz, Monami,
Martin, Milanesio, Mostacchi, Pascale, Perrin, Ricco, Rollandin,
Rusci, Stévenin, Trione, Vallet, Viérin e Voyat)
Il Consiglio non approva
PRESIDENTE:
Do lettura dell'emendamento all'articolo 2
presentato dal Consigliere Mafrica.
EMENDAMENTO
alla parte finale dell'art. 2, secondo comma.
Sostituire "gli uffici... regionale" con:
"la Giunta regionale, su proposta dell'Assessore competente,
potrà, per le medesime finalità e, più in generale, per il
conseguimento degli obiettivi di cui all'articolo 1, fare ricorso a
idonee consulenze e collaborazioni esterne, sulla base di
convenzioni che ne de finiscano modalità e scadenze"
PRESIDENTE:
Se nessuno chiede la parola, pongo in
votazione l'emendamento sostitutivo testé letto.
ESITO DELLA VOTAZIONE
Presenti: 35
Votanti: 31
Favorevoli: 31
Astenuti: 4 (Gremmo, Lanivi, Maquignaz e Riccarand)
Il Consiglio approva
PRESIDENTE:
Dando per scontato l'inserimento della data
"1998" e del verbo "propone" nel primo comma dell'articolo 2, do
lettura dell'articolo 2 emendato.
"Articolo 2
(Programma degli interventi)
1. Per l'attuazione delle finalità di cui all'art. 1, la Giunta
regionale, alla quale sono demandati i relativi provvedimenti di
spesa, si avvale, quale organo consultivo e propositivo, del
Comitato promotore che sarà costituito per il sostegno della
candidatura della Città di Aosta per i Giochi olimpici invernali
1998. Il Comitato propone alla Giunta regionale un programma di
interventi finalizzato alla promozione della suddetta candidatura e
formula altresì proposte per l'adozione degli atti e per
l'assunzione delle iniziative necessarie per il conseguimento degli
obiettivi di cui all'art. 1.
2. Per l'espletamento dei compiti di cui al comma uno il
Comitato si avvale normalmente della collaborazione degli uffici
dell'Assessorato regionale del Turismo, Urbanistica e Beni
Culturali; la Giunta regionale, su proposta dell'Assessore
competente, potrà, per le medesime finalità e, più in generale, per
il conseguimento degli obiettivi di cui all'art. 1, fare ricorso a
idonee consulenze e collaborazioni esterne, sulla base di
convenzioni che ne definiscano modalità e scadenze.
3. L'Assessore al Turismo, Urbanistica e Beni Culturali
relaziona trimestralmente alle Commissioni consiliari competenti in
merito alle proposte di intervento, alle iniziative intraprese ed
alle spese effettuate".
PRESIDENTE:
Se nessuno chiede la parola, pongo in
votazione l'articolo 2 emendato testé letto.
ESITO DELLA VOTAZIONE
Presenti: 35
Votanti: 32
Favorevoli: 31
Contrari: 1
Astenuti: 3 (Gremmo, Lanivi e Maquignaz)
Il Consiglio approva
PRESIDENTE:
Do lettura degli altri emendamenti
all'articolo 2, che sono stati ritirati dal Gruppo dell'Union
Valdôtaine.
AMENDEMENTS
"Article 2nd, 1er alinéa
Après les mots "Giochi olimpici invernali" ajouter la phrase
suivante:
"Tale Comitato, le cui funzioni cessano all'atto della scelta,
da parte del CIO, della città che ospita i Giochi olimpici
invernali 1998, è composto da:
- N. 3 rappresentanti del Consiglio regionale della Valle
d'Aosta, di cui uno designato dalla minoranza, eletti dal Consiglio
stesso con voto limitato a due;
- N. 2 rappresentanti della Città di Aosta, di cui uno designato
dalla minoranza, eletti dal Consiglio comunale con voto limitato ad
uno;
- N. 2 rappresentanti del mondo sportivo valdostano, eletti dal
Consiglio regionale della Valle d'Aosta, con voto limitato ad
uno".
"Article 2nd, 1er alinéa
Après les mots: "...sottoporre alla Giunta", ajouter "ed alle
competenti Commissioni consiliari".
"Article 2nd, 2ème alinéa
Après les mots: "...gli uffici dell'Assessorato", ajouter
"...sulla base di convenzioni che ne definiscano modalità e
scadenze".
PRESIDENTE:
Do lettura dell'articolo 3.
Articolo 3
(Abrogazione)
1. E' abrogata la legge regionale 29 agosto 1990, n. 67,
concernente: "Intervento regionale per il sostegno della
candidature per l'organizzazione dei Giochi olimpici invernali
1998".
PRESIDENTE:
Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti: 35
Votanti: 32
Favorevoli: 31
Contrari: 1
Astenuti: 3 (Gremmo, Lanivi e Maquignaz)
Il Consiglio approva
PRESIDENTE:
Do lettura dell'articolo 4.
Articolo 4
(Disposizioni finanziarie)
1. l'onere derivante dall'applicazione della presente legge,
previsto in complessivi 4.000 milioni, di cui Lire 1.500 milioni
nel 1990 e Lire 2.500 milioni nel 1991, graverà sul cap. 47551, di
nuova istituzione, del bilancio preventivo della Regione per
l'esercizio 1990 e sul corrispondente capitolo dei futuri
bilanci.
2. Alla copertura dell’onere di cui al primo
comma si provvede:
a) per l'anno 1990 mediante l'iscrizione di maggiori entrate
previste sul capitolo 300 del bilancio di previsione per il
corrente esercizio derivanti dalle tasse di concessione della Casa
da Gioco di Saint-Vincent;
b) per l'anno 1991 mediante utilizzo per lire 2.500 milioni
delle risorse disponibili iscritte al programma 3. 2 "altri oneri
non ripartibili" del bilancio pluriennale 1991/1992.
PRESIDENTE:
Do lettura di un emendamento sostitutivo
all'articolo 4, presentato dal Consigliere Riccarand.
EMENDAMENTO
"Articolo 4
Sostituire 4000 milioni, 1500 milioni e 2500 milioni con 1000
milioni, 500 milioni e 500 milioni".
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti: 35
Votanti: 2
Favorevoli: 2
Astenuti: 33 (Agnesod, Aloisi, Andrione, Bajocco, Beneforti,
Bich, Bondaz, Chenuil, Dolchi, Faval, Fosson, Lanièce, Lanivi,
Lavoyer, Limonet, Louvin, Mafrica, Maquignaz, Marcoz, Martin,
Milanesio, Monami, Mostacchi, Pascale, Perrin, Ricco, Rollandin,
Rusci, Stévenin, Trione, Vallet, Viérin e Voyat)
Il Consiglio non approva
PRESIDENTE:
Se nessuno chiede la parola, pongo in
votazione l'articolo 4, del quale ho già dato lettura.
ESITO DELLA VOTAZIONE
Presenti: 35
Votanti: 32
Favorevoli: 31
Contrari: 1
Astenuti: 3 (Gremmo, Lanivi e Maquignaz)
Il Consiglio approva
PRESIDENTE:
Do lettura dell'articolo 5.
Articolo 5
(Variazioni di bilancio)
1. Al bilancio di previsione della Regione per l'esercizio 1990
sono apportate le seguenti variazioni:
PARTE ENTRATA IN AUMENTO
Cap. 300 Tassa di concessione della Casa da Gioco di
Saint-Vincent"
Lire 1.500.000.000
PARTE SPESA IN AUMENTO
Cap. 47551 (di nuova istituzione) Programma regionale 2.2.4.10.
Codificazione: 2.1.1.4.2.2.08.09.02
"Spese per la candidatura della Città di Aosta
nell’organizzazione dei Giochi olimpici invernali
nel 1998"
L.R. n. "
Lire 1.500.000.000
PRESIDENTE:
Do lettura di un emendamento sostitutivo
all'articolo 5, presentato dal Consigliere Riccarand.
EMENDAMENTO
"Sostituire 1500 milioni con: 500 milioni".
PRESIDENTE:
Questo emendamento decade, perché è
conseguente all'emendamento, non approvato, all'articolo 4.
Se nessuno chiede la parola, pongo in votazione l'articolo 5 del
quale ho dato lettura.
ESITO DELLA VOTAZIONE
Presenti: 35
Votanti: 32
Favorevoli: 31
Contrari: 1
Astenuti: 3 (Gremmo, Lanivi e Maquignaz)
Il Consiglio approva
PRESIDENTE:
Do lettura dell’articolo 6.
Articolo 6
(Dichiarazione di urgenza)
1. La presente legge è dichiarata urgente, ai sensi del terzo
comma dell'articolo 31 dello Statuto speciale, ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
PRESIDENTE:
Se nessuno chiede la parola, pongo in
votazione l'articolo 6 testé letto.
ESITO DELLA VOTAZIONE
Presenti: 35
Votanti: 32
Favorevoli: 31
Contrari: 1
Astenuti: 3 (Gremmo, Lanivi e Maquignaz)
Il Consiglio approva
PRESIDENTE:
Ci sono dichiarazioni di voto?
Ha chiesto la parola il Consigliere Lanivi; ne ha facoltà.
LANIVI (ADP):
Ho chiesto la parola per spiegare il mio
atteggiamento nei confronti del disegno di legge n. 216 ed anche la
mia posizione di ieri, che ne è una conseguenza.
In precedenza avevo già avuto modo di esporre il mio modo di
vedere e di intendere la questione Olimpiade ed ho anche chiarito
che poteva essere esaminata da almeno quattro punti di vista o
tenendo conto di quattro elementi e non solo di uno: il dato
sportivo, gli eventuali interessi esterni che saranno coinvolti da
questa vicenda, i gruppi di pressione interni economici e non, ma
il dato più qualificante per questo Consiglio regionale era quello
politico, cioè la compatibilità dell'avvenimento con gli interessi
generali della Valle.
Ieri mi sono astenuto su quel dossier, non perché volessi dare
un giudizio di estraneità dal documento, ma perché mi pareva che
quel documento di presentazione della candidatura fosse
prevalentemente tecnico, nel senso che era privo della relazione
politica che precisasse il modo in cui la vicenda olimpica si
sarebbe inserita in una prospettiva di sviluppo della Valle ed il
grado di compatibilità dello sviluppo della Valle, cioè la gestione
del cambiamento, rispetto alla vicenda Olimpiade. Quest'ultima non
può assumere un significato decisivo per lo sviluppo della Valle,
ma resta il fatto che la sua stessa proposizione determina delle
modificazioni nella Valle.
Secondo me, non c'è stata la valutazione dell'impatto di questa
vicenda con l'interesse complessivo della Valle e quindi la mia
astensione non voleva significare un atteggiamento negativo
rispetto ad un evento programmabile od auspicabile, quanto
piuttosto verso le modalità con cui si porta avanti tutto questo
discorso.
In tutta coerenza con quanto ho appena detto, oggi continuo in
questo mio atteggiamento di astensione. Potrei dire, anzi, che
questo mio atteggiamento non contiene appieno il mio pensiero,
perché in verità dovrei votare contro, ma ciò potrebbe dare origine
a considerazioni che non mi appartengono, per cui mi astengo. La
mia astensione nasconde però una fortissima critica al metodo che
si vuole portare avanti ed investe anche un discorso più
generale.
I signori consiglieri hanno sicuramente seguito il dibattito che
interessa le prime pagine dei quotidiani del Paese. Mi pare che
l'intervento più significativo sia apparso su uno dei quotidiani di
maggior tiratura ed ha per titolo
"La piovra dei partiti ".
Voglio ricordare che le forze del progresso nel nostro Paese sono
fortemente impegnate a trovare delle modalità di gestione
dell'attività politica, superando questa "piovra", che si inserisce
tra le istituzioni e la società civile e rappresenta la causa,
anche se non di tutti i mali, certamente di molti malesseri della
democrazia del nostro Paese. Non dico altro.
Secondo me, la composizione del Comitato, così come è stato
pensato, va avanti e porta in sé i germi di un tentativo delle
forze politiche di non lasciare spazio al resto della comunità.
Mi pare che questa circostanza sia sufficientemente grave per
giustificare la mia astensione su questa legge.
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (UAP):
Signor Presidente e colleghi, io ho seguito
poco e male, per la verità, questa vicenda, però ho capito qualche
cosa.
Purtroppo ieri ero assente, perché ero presente al Congresso dei
Comuni e delle Autonomie che si è tenuto a Cagliari. Una delle cose
più interessanti che sono state dette in quella sede, tra le tante
proteste per l'autonomia non realizzata, concerneva una riflessione
dei rappresentanti degli enti locali sui concorsi pubblici e la
voglia e la volontà che non prevalga, o prevalga sempre meno,
l'elemento politico sull'elemento tecnico o della conoscenza.
Io sono fresco di queste riflessioni, che in qualche modo
riverso nel mio atteggiamento che, anche da parte mia, è di
astensione rispetto a questo Comitato.
Tralascio di fare riflessioni su tutto quello che ho sentito,
per come si è configurato, nato e sviluppato, quello che sarebbe
dovuto essere, gli strumenti che avrebbe dovuto avere e che poi non
ha avuto... Sono tutte cose curiose, che attengono materie
controverse, di tipo anche giuridico.
Devo dire molto onestamente che ho proprio l'impressione che sia
fragile e debole la capacità propositiva di un Comitato che nasce
in questa maniera. Può essere contenta l'Union Valdôtaine. Prima,
nel corso della riunione dei Capigruppo - non so se lo posso dire,
ma io lo dico - sentivo che vi trovavate tutti d'accordo, tranne
forse il sottoscritto ed il Consigliere Riccarand, sul fatto che
uno solo sarà il rappresentante dello sport valdostano e che sarà
gradito ad entrambi i contendenti.
Non credevo certamente che se l'Union Valdôtaine voleva essere
pungente nella sua propositività, si sarebbe accontentata di
concordare dei nomi. Ha ragione forse il Consigliere Lanivi, perché
questo è il comportamento tipico di un mercatino un po' banale,
spartitorio e consociativo. A suo tempo, a Roma avevano fatto il
compromesso storico; qui, più banalmente, si fa il compromesso
olimpico.
Io mi tiro fuori. Abbiate pazienza, non vuole essere una
censura, né la voglia di ostacolare le missioni... perché anch'io
sarò contento se la Valle avrà la possibilità di avere la
designazione olimpica. Il collega Presidente Milanesio è un uomo di
polso e saprà sicuramente farsi sentire, come gli auguro.
Tuttavia, quest'aria da compromesso olimpico a me non piace.
Dico la verità: avrei preferito - e per questo ho votato quello che
ci è stato proposto dal Consigliere Riccarand - un Comitato esterno
al Consiglio, che ci avesse dato degli elementi su cui ragionare.
Saremmo stati forse più sciolti.
Probabilmente una rappresentatività più sociale che politica
avrebbe avuto qualche "chance" in più, non in Italia, ma
all'estero.
Onestamente devo dire che avrei visto molto meglio un qualche
cosa che permettesse al politico di fare il politico e al Comitato
sportivo di perorare una causa che doveva essere sociale e
sportiva, più che politica.
Io mi astengo, quindi, e ripeto di essere contento di non essere
da solo a cominciare a suonare qualche campanellino d'allarme.
Ringrazio il collega che mi ha preceduto che, con parole
sicuramente più pacate e profonde delle mie, ha però lanciato
questo avvertimento.
Molto onestamente, torno a ripetere che mi dispiace che l'Union
Valdôtaine abbia accettato, forse perché c'è stato il gradimento
sui nomi e sulle persone - anche se non era proprio questo il
problema, che invece verteva sulla filosofia dell'operazione
Olimpiadi -, mentre io avrei visto meglio un suo diverso
atteggiamento.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Ho chiesto la parola per ribadire il mio
giudizio fortemente negativo su questa legge.
Questa maggioranza era sorta all'insegna della chiarezza, mentre
noi qui ci troviamo ad approvare un disegno di legge in cui la
chiarezza non sta neanche più nelle parole, alle quali anzi vengono
assegnati tutt'altri significati.
Questa maggioranza era nata anche affermando che bisognava
distinguere più chiaramente i compiti tecnici dai compiti politici,
per evitare occupazioni di potere da parte degli organi politici,
mentre qui abbiamo un organo, definito consultivo, che viene
bellamente occupato
manu militari
da parte di consiglieri
regionali. Si tratta di una divaricazione tra principi,
dichiarazioni, propositi ed atti conseguenti, che è sotto gli occhi
di tutti e che non può non comportare un giudizio amaramente
negativo sul modo in cui è stata finora condotta tutta questa
vicenda.
PRESIDENTE:
Se nessuno chiede la parola, invito ora il
Consiglio a pronunciarsi sul complesso del disegno di legge n.
216.
ESITO DELLA VOTAZIONE
Presenti: 35
Votanti: 32
Favorevoli: 31
Contrari: 1
Astenuti: 3 (Gremmo, Lanivi e Maquignaz)
Il Consiglio approva
PRESIDENTE:
Do lettura dell'ordine del giorno presentato
dall'Assessore al Turismo, Urbanistica e Beni culturali, Pascale,
ed iscritto in via d'urgenza all'ordine del giorno.
ORDINE DEL GIORNO
IL CONSIGLIO REGIONALE
RICHIAMATO il proprio ordine del giorno del 21 marzo 1990 con
cui decideva di presentare la candidatura della Città di Aosta per
l'organizzazione dei Giochi olimpici invernali del 1998;
RITENUTO indifferibile ed urgente proporre la ricostituzione del
comitato promotore della sopramenzionata candidatura;
INVITA
i soggetti in seguito specificati a costituire il Comitato
promotore della candidatura olimpica della Città di Aosta che sarà
così composto:
- n. 3 rappresentanti del Consiglio regionale, designati dal
Consiglio regionale, con voto limitato ad uno;
- n. 3 rappresentanti del Consiglio comunale di Aosta, designati
dal Consiglio comunale, con voto limitato ad uno;
- un esponente del mondo dello sport valdostano nominato dai
rappresentanti designati dalla Regione e dal Comune di Aosta.
PRESIDENTE:
Colleghi Consiglieri, l'Assessore Martin mi ha
fatto presente una situazione di ingerenza nel Consiglio
comunale.
Credo che possiamo dire che i tre rappresentanti del Consiglio
comunale, designati dallo stesso Consiglio, debbano garantire la
presenza della minoranza, ma non possiamo certamente decidere noi
come deve votare il Consiglio comunale. Siete d'accordo?
Con questo ordine del giorno noi rivolgiamo un invito a che i
tre rappresentanti del Consiglio comunale di Aosta siano membri del
Consiglio comunale di Aosta e che uno dei tre rappresenti la
minoranza; ma non possiamo specificare che debbano votare con un
voto solo, con due o con tre voti.
(...Interruzione del Consigliere Viérin...)
... On les invite aussi....
C'est quand même une prononciation politique, donc ce n'est pas
une ingérence formelle, mais une invitation; c'est un acte
politique.
Se nessuno chiede la parola, pongo in votazione l'ordine del
giorno del quale ho già dato lettura, lasciando in variata la
dizione
"con voto limitato ad uno"
anche per il Consiglio
comunale di Aosta, il quale poi, nella sua autonomia, potrà
accettare o meno l'invito che noi facciamo.
ESITO DELLA VOTAZIONE
Presenti: 34
Votanti: 31
Favorevoli: 30
Contrari: 1
Astenuti: 3 (Gremmo, Lanivi e Maquignaz)
Il Consiglio approva
