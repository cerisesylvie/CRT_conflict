Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 296 del 30 novembre 1970 - Resoconto
OGGETTO N. 296/70 - Disegno di legge regionale recante
provvedimenti di variazione del bilancio di previsione della
Regione per l'anno finanziario 1970.
Chantel
(P.S.I.)
- Io direi che all'allegato, dopo
l'art. 9, bisogna aggiungere un articolo 10, cioè l'art. 10 che
dice "convalidato il prelevamento della somma di lire dieci milioni
dal cap. 205 del bilancio preventivo della Regione per l'anno 1970
- Fondo di riserva per le spese impreviste e per far fronte a nuove
maggiori spese", approvato dalla Giunta Regionale con provvedimento
n. 4244 in data 20.11.1970, ai sensi dell'art. 5 della legge
regionale 9 giugno 1970, n. 12, per l'aumento dello stanziamento
del capitolo 645 del bilancio preventivo medesimo "Spese per
manifestazioni e iniziative culturali e scientifiche e per le gite
scolastiche".
Questo naturalmente per poter dare adito a delle manifestazioni
liriche previste per dicembre, in cui vi è un contributo dello
Stato di oltre 5 milioni.
Montesano (P.S.D.I.)
Interventi? Nessuno?
Allora si passa all'esame e alla votazione articolo per
articolo.
Se non ci sono interventi, osservazioni, io do gli articoli per
approvati.
Art. 1 - Il Consiglio approva.
All'art. 2 do la parola al Consigliere Germano.
Germano (P.C.I.)
- Nei fondi assegnati dallo Stato per
provvedimenti a favore delle zone colpite dall'alluvione
dell'autunno 1968, con lo stanziamento di Lire 10.000.000 io vorrei
chiedere se sono compresi anche i fondi assegnati ai danneggiati
della Valsavarenche, in occasione dell'alluvione.
Cap. 151...
(Voci)
...e allora più brevemente chiederei
all'Assessore alle Finanze, se è possibile avere l'elenco e le
somme stanziate per gli abitanti o i proprietari della
Valsavarenche che hanno avuto danni per le alluvioni.
È possibile averlo Assessore Chantel? No, non adesso, anche
domani!
Montesano (P.S.D.I.)
- Altri interventi? Il Consiglio
approva.
Art. 3 - Il Consiglio approva.
Germano (P.C.I.)
- È modificato un titolo è non c'è
nessuna somma... (
voce in lontananza
) ...va bene.
Montesano (P.S.D.I.)
- Articolo 4 - La parola al
Consigliere Savioz.
Savioz
(P.C.I.)
- Recita "Contributi e sussidi
alle scuole parificate, alle scuole materne, ai patronati
scolastici, a enti e privati", si può avere un chiarimento su
questa ultima dizione di "a Enti e privati".
Germano (P.C.I.)
- Capitolo 546: "Spese per studi e
progettazione e per compensi a tecnici" - c'è un aumento di 70
milioni; cap. 561: con uno stanziamento iniziale di 40 milioni
viene aumentato di 80 milioni;
Cap. 739 con un aumento di 135 milioni...
Andrione
(U.V.)
- En reprenant une intervention
qui avait été faite par Monsieur Caveri, il y a quelque temps, je
remarque qu'au chapitre 547 est dit: "Spese per opere stradali
eseguite a carico della Regione 120 milioni"; 548 - toujours pour
des routes: 55 millions, 549 pour des routes: 15 millions; 561 pour
des édifices etc.; 80 millions; et puis finalement on arrive au
Cendrillon de cette Administration, c'est-à-dire, aux frais pour
les bibliothèques, les centres de lecture, et autre chose de ce
genre, et on met deux millions. Monsieur Caveri avait justement dit
qu'il est temps d'équilibrer un peu le budget et de faire une part
plus grande à la culture, et vraiment cette variation de bilan
prouve que, si d'un côté on ne dépense presque 300 millions de
lires pour des œuvres routières qui sont
nécessaires, - personne n'en discute - de l'autre côté on ne
dépense que 2 millions de lires pour les bibliothèques ; je trouve
que c'est vraiment peu.
J'ai fait une recommandation à la Junte, dans ce sens, de voir
s'il est possible d'augmenter ces frais pour la culture, qui sont
certainement indispensables en ce moment en Vallée d'Aoste.
Montesano (P.C.I.)
- Un attimo solo, siccome ci sono
altre domande che stanno facendo, e affinché non si ripetano, è
meglio raggrupparle nelle risposte...
Manganone
(D.C.)
- Vorrei solo sapere pochissimi
dati, ma se possibile piuttosto dettagliatamente, cioè mi riferisco
al capitolo 546: "Spese per progettazione... compensi a tecnici...
per perizie, direzioni, contabilizzazione di lavori a carico della
Regione". Questo capitolo aveva già uno stanziamento di 130
milioni, lo si è aumentato di 70 milioni, e vorrei sapere in
particolare, - e spero di non disturbare troppo gli Assessori
competenti - gli importi totali dei primi cinque mesi delle paghe e
dei contributi dati agli Assistenti dei lavori pubblici e l'importo
totale dei secondi, e degli altri cinque mesi, sempre le paghe per
contributi dati agli assistenti dei lavori pubblici.
Manganoni
(P.C.I.)
- Voglio porre due proposte:
cap. 765 "Spese per arredamento locali e acquisto apparecchi
tecnico-sanitari per laboratorio regionale ecc".
Qui mi è stato detto che all'ospedale di Aosta manca un
apparecchio - io chiederei ai medici di correggermi se mi sbaglio,
encefalografo... (
voce: è già ordinato
) ...ah, è già
ordinato, chiuso, allora, questo è a posto, sul cap. 547, io voglio
attirare l'attenzione dell'Assessore ai Lavori Pubblici su un
fatto; è stato costruito, a cura della Regione, coi cantieri
scuola, l'allacciamento della frazione di Pléod qui a St. Martin de
Corléans, con la costruzione di questo tronco viene a finire
l'anello di collegamento che da Pont d'Avisod, si collega alla
strada per Chesallet, e poi viene a finire alla scuola di
agricoltura. Quel tratto non è asfaltato, si tratta di circa
500-600 metri, avrà sei metri di larghezza, 6x5=30 quasi 3.000
metri, 4-5 milioni per la bitumatura. In quella zona, succede che
la popolazione ha inviato una petizione con una sessantina di
firme, per chiedere l'istituzione del servizio di pullman,
particolarmente per i bambini che devono percorrere quel tratto a
piedi, ma l'impresa ha risposto: "Non possiamo mettere il pullman
perché questo tratto di strada non è asfaltato".
Ora, io posso anche ammettere che questa sia una scusa, allora,
per causa di questo tratto di strada che non è stato asfaltato, non
solo i bambini che vanno a scuola, ma anche la popolazione deve
andarsene giù a piedi per la vecchia mulattiera.
Allora, io pregherei l'Assessore che forse non era al corrente
di queste cose, altrimenti avrebbe già provveduto, se non che, è
vero che questo si trova nel Comune di Aosta, che non permette al
Comune di fare grandi cose, d'altronde è una strada costruita dalla
Regione ed è bene che venga ultimata dalla Regione. Quindi io
chiederei all'Assessore se potesse stanziare subito questi quattro
o cinque milioni, di modo che se riusciamo ad asfaltarla
quest'autunno, è una zona soleggiata; potremmo ottenere subito già
quest'autunno il pullman, per il trasporto di tutti questi bambini.
Se invece noi lo rinviamo a questa primavera, tutti questi bambini
dovranno percorrere per tutto l'inverno, con la neve, sappiamo il
tempo che fa d'inverno, a piedi su e giù per tutta la collina. Ecco
perché io insisterei, ecco perché io vorrei... volendo si può, si
tratta... con le imprese che hanno già l'appalto delle bitumature,
no, senza fare un appalto appositamente con quegli stessi prezzi,
noi potremmo - se c'è buona volontà, vero - noi potremmo
quest'autunno ottenere questo e quindi, evitare che questi bambini
vadano tutto l'inverno a piedi su e giù per questa collina.
Savioz
(P.C.I.)
- Volevo chiedere ancora due o tre
informazioni, all'Assessore Chantel, sul capitolo 505 "Spese per la
manutenzione delle strade regionali per sgombro-neve e spese
accessorie". So che da parte dei Comuni c'è stata un po' una
lamentela di carattere generale, per il fatto che le spese
aumentano in via continuativa e le strade regionali o classificate
tali non sono tutte quelle che interessano la vita dei Comuni.
Quindi volevo chiedere forse all'Assessore ai Lavori Pubblici, se
con questo nuovo versamento avrà una certa possibilità di venire
incontro a quei Comuni che hanno delle strade che non sono
considerate regionali e non so, ne cito una, tanto per fare un
esempio, la strada da Pré-St-Didier che porta a Courmayeur, oppure
la strada che da Aosta passa a Gressan, Jovençan, Aymavilles.
L'ultimo tratto non è considerato e rimane completamente chiuso
tutto l'inverno, perché non possono sgombrare la neve né il Comune
di Aymavilles, né il Comune di Jovençan.
Poi vorrei sentire qualche cosa in merito al capitolo 771 - qui
vi è una disponibilità di 11 milioni che viene immessa nel capitolo
"Spese e contributi per costruzione, sistemazione e manutenzione di
edifici di culto in genere", - qui la domanda volevo porla in
questo modo qui: qual è l'Assessorato oppure se questi continuano a
far parte della, di quella disponibilità del Presidente della
Giunta, che mi consta nei tempi passati, furono spesi, senza nessun
controllo, da parte dell'Antichità e Belle Arti e, ultima
osservazione, mi permetto di tener presente che mentre da questo
capitolo si fa un ulteriore versamento di 11 milioni, sul 787
"Spese per opere di sistemazione e manutenzione del patrimonio
archeologico": 200 mila lire.
Ora permettetemi, cari colleghi, di tener presente che questo
per me, aspetto le dichiarazioni, aspetto le informazioni, ma mi
sembra che sia completamente fuori posto, mentre, da una parte, si
mettono undici milioni per delle ipotetiche costruzioni e per delle
manutenzioni che fino adesso, ripeto, non sono state correttamente
fatte tramite l'Antichità e Belle Arti. Dall'altra parte si parla
di manutenzione del patrimonio archeologico e si mettono 200 mila
lire, insomma io non lo so, ma ho l'impressione che questo non sia
del tutto logico, ecco.
Bancod
(U.V.)
- Il Consigliere Savioz parlava del
Cap. 505 delle strade da Pré-St-Didier a Courmayeur, e della strada
dell'Envers che, praticamente, da Châtillon va fino a Aymavilles.
Non bisogna dimenticare che questo problema bisognerà affrontarlo;
è una strada d'interesse regionale, non si può più dire che sia
d'interesse comunale, è d'interesse regionale. Quindi sono problemi
da affrontare, sono dei tratti che sono pericolosi, bisogna che
l'Amministrazione regionale pensi seriamente a questo problema.
Sul Cap. 524 "Contributi per la costruzione, sistemazione
edifici scolastici", non so a che punto è la questione
dell'edificio scolastico della frazione Arlier del Comune di
Chambave, che, praticamente è ancora sempre in sospeso, e ormai è
da parecchi anni che si trova in questa situazione. Le scuole della
frazione hanno dovuto chiudere perché non sono più adatte e quindi
questo edificio dovrà essere effettivamente costruito.
Sui Capitoli 547-548 "Spese per la costruzione di opere stradali
ecc. a mezzo di cantieri di lavoro", io ho già parlato, tante volte
all'Assessore ai Lavori Pubblici; è una questione proprio
interessante per il Comune di Verrayes. Non dobbiamo dimenticare
che il cantiere è stato chiuso e ci sono ancora due o tre frazioni
che non hanno ancora la strada. Una frazione - questo interessa
anche un po' l'Assessore all'Agricoltura - una frazione che produce
frutta, mele e pere, il proprietario mi ha detto: "Noi non
possiamo, con il prezzo che ha la frutta al giorno d'oggi, prendere
una slitta e portare giù il prodotto che, praticamente, con il
prezzo che non è remunerativo, recuperare la spesa, insomma,
lasciamo perdere proprio il prodotto". Quindi è necessario,
effettivamente, che questa strada sia presa in considerazione,
perché è una necessità. Quando parliamo, insomma, di altri Comuni,
ci sono delle spese considerevoli, ma là dobbiamo assolutamente
ricordarci che quei là non hanno ancora la strada, e quindi
dobbiamo, effettivamente, prendere in considerazione questa
necessità.
Montesano (P.S.D.I.)
- Altri che chiedono la parola?
Allora risponde l'Assessore Chantel o altri Assessori...
Chantel
(P.S.I.)
- Dunque, per la prima richiesta
che riguarda il Comune di Valsavarenche, ci deve essere un verbale
e io l'ho mandato a cercare, ecco, manderò la copia: se me lo
portano subito lo darò prima della fine della seduta, altrimenti ne
manderò copia al Consigliere Germano.
Per quel che riguarda gli altri capitoli, io credo che sia molto
più logico che io dia la parola ai singoli interessati, cioè qui
c'è il 658 che riguarda la Pubblica Istruzione e gli Enti privati,
che vuol dire gli asili privati.
Ad ogni modo, se volete ulteriori spiegazioni, ve le darà
l'Assessore Lustrissy. Ad ogni modo qui c'è scritto: "Contributi e
sussidi alle scuole parificate, alle scuole materne, ai patronati
scolastici ed a enti e privati"; gli enti e privati comprendono
quegli asili che non rientrano nella prima dicitura.
Andando avanti... enti, enti non sono dei privati...
(
voci
) ...ad ogni modo adesso... rispondi tu, a minuti darà
la risposta l'Assessore Lustrissy che sta telefonando.
Passiamo agli artt. 505-524-546-547-548 che sono stati toccati
da diversi interventi effettuati dal Consigliere Manganoni, dal
Consigliere Bancod, e qui, naturalmente, io do la parola
all'Assessore ai Lavori Pubblici, perché mi sembra che le richieste
riguardino più l'Assessore ai Lavori Pubblici, più ancora che la
cifra iscritta a bilancio, perché s'è parlato di sgombro neve, di
strade che sono e non sono della Regione, si è parlato qui di
costruzione a mezzo di cantieri di lavoro che riguardano Verrès, e
allora, naturalmente, io su questi capitoli do la parola
all'Assessore competente Rollandoz.
Montesano (P.S.D.I.)
- La parola la do io. No,
scherzo.
Rollandoz
(D.P.)
- I Capitoli dei Lavori Pubblici
li hanno centrati tutti.
Qui li facciamo in ordine.
Cap. 505: "Spese per la manutenzione delle strade regionali per
sgombro neve e spese accessorie". L'aumento è, appunto, per il
motivo che aveva indicato il Consigliere Savioz, sono aumentati i
costi di sgombro neve; queste sono le strade comunali che noi
riteniamo di interesse regionale.
Voglio annunciare al Consiglio che, come Assessorato, abbiamo
fatto predisporre due proposte che trasmetteremo alla Commissione
dei Lavori Pubblici: una proposta sarà quella di classificare delle
strade comunali di interesse regionale e studieremo il modo di
intervento sia per la manutenzione sia per lo sgombro neve. La
seconda proposta è quella proposta anche dal Consigliere Quaizier
per la strada Courmayeur - Pré-St-Didier di passare... altre strade
regionali. Quindi, la Commissione Lavori Pubblici vedrà se è più
interessante la formula di "strade comunali di interesse
regionale", studiando opportuni contributi oppure, di strade da
passare direttamente regionali.
Cap. 524 - Al Consigliere Bancod non so rispondere sulla strada
di Arlier, non so a che punto sia la pratica, però le posso dire
che per le scuole abbiamo avuto molta cura, se non è stata
finanziata, vuole dire che non vi è la documentazione completa,
questo posso dirglielo con tutta tranquillità.
Cap. 546 - "Spese per studi progettazione, compensi a tecnici
estranei all'Amministrazione per perizie, contabilizzazione di
lavori a carico della Regione" c'è un aumento di lire 70.000.000.
Rispondo in ordine: per il periodo dell'Assessore Manganone,
c'erano stanziamenti di 56.080.247 lire; per il periodo di
Assessorato del sottoscritto lo stanziamento è di lire 90.634.707;
per l'Assessore Milanesio lo stanziamento è di lire 18.623.000.
Più specificatamente per gli assistenti: nei cinque mesi
dell'Assessore Manganone sono stati stanziati 40 milioni; nei sei
mesi dell'Assessore Rollandoz lo stanziamento è stato di lire
54.000.000.
Faccio presente, però, che gli assistenti si fanno lavorare
d'estate e non in inverno, quindi ritengo che sia anche
comprensibile che durante l'estate si spenda qualche cosa di più
che d'inverno in cui i cantieri, mi risulta, siano quasi tutti
chiusi.
Noi abbiamo ritenuto di potenziare notevolmente questo capitolo
poiché riteniamo che sia giusto che l'Amministrazione regionale,
disponga anche di un capitale di progetti e questo lo possiamo
dedurre dal miliardo 638 milioni dato sulla legge n. 614 nel 1967.
Se nel 1967 avessimo già avuti pronti tutti i progetti delle opere
finanziate, avremmo risparmiato esattamente 167.529.000 lire.
Questi sono conti fatti dalle tabelle nel Decreto Ministeriale del
22 luglio 1968, per quanto riguarda l'aggiornamento dei prezzi,
rapportato dal 1967, momento in cui sono giunti i fondi sulla 614
al momento in cui le opere sono andate all'appalto: abbiamo avuto
un maggior onere di 167 milioni. Abbiamo, pertanto, ritenuto che,
anche se l'Amministrazione regionale ha un capitale di
progettazione sui 50 milioni, a disposizione, è sempre conveniente
ed è un risparmio.
Cap. 548: "Spese per la costruzione di opere stradali e di altre
opere a mezzo di cantiere di lavoro". Queste opere sono: la Aosta -
Founes - la Aosta - Grand Tournalin, St Christophe, Senin e...
ovvero sia lo Stato ci ha assegnato ulteriori otto mila ore
lavorative che rappresentano il 50% di questi 50 milioni, che
rappresentano l'integrazione da parte dell'Amministrazione
regionale; il Cap. 561: "Spese e contributi ad Enti per la
costruzione e sistemazione straordinaria di edifici pubblici".
Ricordo al Consiglio che il bilancio dell'Assessorato dei Lavori
Pubblici è di 4.100.000.000 lire, il programma lavori era sui 6
miliardi; quindi tutte le integrazioni che noi diamo ai contributi
statali erano in più del bilancio. Ancora, quest'anno è giunto il
finanziamento statale per il Municipio di Pontey e per la scuola di
Gressoney-La-Trinité, ma abbiamo, forzatamente, dovuto integrare e
andiamo fuori di 80 milioni di lire.
Lustrissy
(D.P.)
- Credo che sia una sola domanda,
il Consigliere Savioz aveva chiesto un chiarimento in ordine al
capitolo 658 e io dirò questo: sono andato a verificare la dizione
del capitolo, in base al bilancio di previsione per l'anno 1970. Si
vede che è un errore degli uffici che è stato riportato
all'intestazione vecchia del capitolo. L'intestazione nuova, cioè
già in programma con il bilancio 1970, è questa: "Contributi e
sussidi per l'organizzazione di attività scolastiche e
para-scolastiche". Non saprei cosa rispondere, però,
presumibilmente, quel vecchio capitolo prevedeva contributi a Enti
pubblici e privati: erano le corali, erano altre attività... penso,
né, comunque la dizione esatta del capitolo... di apportare la
modifica al 658... (
voci
) ...in base, che sia rispondente a
quella che è l'intestazione sul bilancio preventivo del 1970.
Maquignaz
(D.P.)
- Il Consigliere Bancod ha
accennato alle difficoltà degli agricoltori di alcune frazioni di
Verrayes, che si trovano senza una strada di allacciamento e quindi
hanno difficoltà nel trasporto dei prodotti.
Vorrei precisare che queste strade di allacciamento vengono
fatte dall'Assessorato dei Lavori Pubblici perché le poderali e le
interpoderali partono dalle frazioni e vanno nella campagna. Quindi
ciò non è di competenza dell'Assessorato dell'agricoltura.
Chantel
(P.S.I.)
-Volevo dare ulteriori
spiegazioni su quel capitolo chiesto da Germano.
La pratica dei dieci milioni riguarda i dieci milioni che
adagio, adagio sono arrivati recentemente da Roma, vero e
accreditati sul c/c sul titolo n. 29 e sono arrivati in questi
giorni, ecco perché li abbiamo messi in variazione di bilancio, e
dice: "Programma tecnico-finanziario per il ripristino delle opere
pubbliche di bonifica montana danneggiate da eccezionali avversità
atmosferiche verificatesi nell'ultimo quadrimestre del 1968".
Allora comprensorio di zona di bonifica, natura delle opere
danneggiate, muri di sostegno della strada Champorcher -
Grand-Mont-Blanc per opere in concessione: milioni quattro. Muri di
sostegno della strada Champorcher - Petit e Grand Rosier: milioni
uno e sette; costruzione corpo stradale e muro di sostegno della
scuola di Pont Bozet... e Courtil milioni due e tre; sistemazione
idraulica, ricostruzione dei muri della strada Issime - St. Grato:
milioni due.
Ecco, perché abbiamo messo dieci milioni.
Quella richiesta, dal Consigliere Germano, è una delibera che
risale al 1968 di cui ordino di ricercare gli estremi, e glieli
farò avere direttamente a domicilio.
Benzo
(D.P.)
- Cap. 539 l'aumento dei 135 milioni
è dovuto solamente all'aumento delle rette che gli infermi di mente
devono pagare e la Regione paga presso gli Istituti
psichiatrici.
Manganone
(D.C.)
- Io non avrei voluto prendere la
parola se l'Assessore Rollandoz mi avesse comunicato... siccome
sono un facilone non troppo tranquillo, vorrei replicare: nel
periodo da gennaio a maggio per gli assistenti sono stati spesi 38
milioni 934 mila lire. Per il periodo da giugno a ottobre il
periodo dell'Assessore Rollandoz, sono state spese 64 milioni 789
mila 059 lire. Io mi auguro che sia stato un errore in buona fede,
ma questa differenza di ventisei milioni circa fatta in quattro
mesi, perché considero il mese di maggio uguale a quello di giugno,
è alquanto rilevante il che mi fa pensare che gli assistenti siano,
come minimo, raddoppiati.
Vorrei sapere dall'Assessore Rollandoz se gli assistenti sono
raddoppiati...
(Montesano (P.S.D.I.) - Lasciate fare le domande
e poi rispondete)...
vorrei sapere dall'Assessore Rollandoz se
gli assistenti sono raddoppiati, se sono stati assunti nuovi
assistenti in base a delle prove di selezione.
Rollandoz
(D.P.)
- Io i dati esatti, non li ho qui
sottomano, perché non mi aspettavo questa domanda, comunque mi
riservo di trasmetterli personalmente più precisi.
Insisto su una cosa: che gli assistenti lavorano d'estate e non
d'inverno, quindi, per me, può essere esagerato pagare sette
milioni a gennaio e non esagerato spenderne venti ad agosto.
Manganone
(D.C.)
- Dobbiamo continuare la
polemica, io questi dati... gli assistenti sono passati da
trentasei nel mio periodo a settantaquattro.
Sono un po' tanti e sono stati assunti senza prova di
selezione.
Ieri sera mentre trascorrevo questa variazione di bilancio mi è
venuto anche in mano un verbale in data 2 marzo 1967, era un
intervento del Consigliere Caveri che io ora leggerò. Il
Consigliere Caveri osserva che le spese iscritte in bilancio per la
corresponsione delle retribuzioni del personale regionale ammontano
a 1.773.000.000 lire. Questa cifra, - egli dice - dovrebbe
ammonirci e funzionare da campanello di allarme onde evitare che la
Regione Valle d'Aosta faccia la fine di numerosi altri Enti
Pubblici d'Italia che sono ormai divenuti degli Enti di erogazione
di stipendi al personale.
Rileva, in proposito la grave situazione di bilancio dello Stato
italiano nel quale la metà delle entrate è assorbita per il
pagamento di stipendi e salari ai dipendenti: - sono duecento
milioni che se ne vanno in un anno.
Osserva che, allorquando un Ente pubblico è ridotto in questa
situazione, questo Ente è simile ad un animale che divora sé
stesso. Allo scopo di evitare che la burocrazia regionale aumenti
troppo di numero, invita la Giunta ad andare molto cautamente
nell'assunzione di nuovo personale.
E questo è il medesimo invito che io faccio all'Assessore
Rollandoz. "Evidentemente voi - prosegue il Consigliere Caveri -
queste preoccupazioni non le avete, perché avete assunto 37 nuovi
dipendenti e così la burocrazia regionale diventa un elefante
sempre più grande, che i contribuenti devono mantenere. Rilevo
ancora - egli prosegue - che questi 37 dipendenti non sono stati
assunti né in seguito a concorso pubblico, né in seguito a prove di
selezione, ma scegliendoli tra gli aderenti ai partiti che sono
rappresentati nella Giunta regionale - il caso calza veramente a
pennello - specialmente del Partito Socialista che fa alla nuova
Giunta gli stessi ricatti che faceva già alla Giunta che io avevo
l'onore di presiedere.
Rileva che la precedente Giunta, invece, per l'assunzione di
nuovi dipendenti, procedeva sempre con concorsi pubblici e con
prove di selezione".
E qui io chiedo la testimonianza del collega Savioz e del
collega Pollicini, su quanto noi siamo stati scrupolosi in un
determinato concorso.
"Afferma che allorquando ricopriva la carica di Presidente della
Giunta regionale, si preoccupava che questi concorsi si svolgessero
con il più grande rigore, con la più grande giustizia e con la più
grande obiettività
Riferisce, in proposito, episodi riguardanti concorsi pubblici e
prove di selezione espletati a suo tempo.
Dichiara che la Giunta attualmente in carica fa esattamente il
contrario e comunica che sull'argomento riguardante la situazione
dei dipendenti regionali la minoranza consiliare presenterà quanto
prima una mozione".
Termino qui perché non voglio tediarvi oltre.
Il 2 marzo 1967 - non ha importanza, tu eri in maggioranza
Lustrissy, quanto lo ero io, ma io vado molto oltre, con lire
200.000.000 su questo capitolo, che noi paghiamo a
professionisti.
Mi ricordo che, in quella seduta, l'Avv. Caveri ci aveva letto
una lunga sequenza di nomi che non appartenevano di certo alla
Democrazia Cristiana, ma appartenevano al Partito Socialista, erano
questi nomi, che io potrei leggerli, li ho qui sotto gli occhi,
appartengono al Partito Socialista e appartengono ai Democratici
Popolari, non faccio i nomi perché così vuole il Presidente. La
delibera... in data 15.7.1970, seconda rata d'acconto per la Fiera
di St. Orso, 400.000 lire incarico, sempre in data 29.7.1970, per
questo P.G. per la Chiesa di S. Orso 1.900.000 lire; in data...
(
voci
) ...un minuto, in data 29.7.1970, incarico allo stesso
P.G. alla Chiesa Parrocchiale di St. Vincent lire 1.600.000; in
data 29.7.1970 - permettimi Consigliere Lustrissy, vi dico il
numero della delibera - delibera n. 2560, 2561, 2571, e questo è
riferito sempre alla medesima persona che ha incarichi per un
importo complessivo di circa 5 milioni.
Ma vado avanti: qui nelle delibere del 14.10.1970, del 4.9.1970
e del 28.8.1970 - quindi, nello spazio di un mese -, c'è un
incarico a un determinato Ingegnere per la somma complessiva della
parcellazione che dice niente, è un po' meno che di lire
45.200.000.
Ma ve ne leggo ancora un'altra, incarico in data 28.6.1970 ad un
Ingegnere per la progettazione di alcune strutture in cemento
armato per la Chiesa di St. Martin, dove noi abbiamo... di
architetti che sovraintendono i lavori una parcella di tre milioni
e 700 mila lire, ma io chiedo alla Giunta se è questo il modo di
buttare il denaro da...
Mappelli
(D.C.)
- E, io mi sento un po' ribollire
il sangue, abbiamo, così, per cercare di fare un'amministrazione
seria, questa mattina hanno votato un ordine del giorno dove si
toglie il Natale, - è senza polemica che lo faccio, è un dato di
fatto -, protesto su questo: si doveva e si poteva modificare il
sistema di intervento, qui ero d'accordo, siamo tutti d'accordo, ma
si va in cerca delle pagliuzze. C'è tanta gente che aspetta e così
aspettava per il Natale, come tutti gli anni, sarà poco, io lo
ammetto, lo ripeto, non sempre c'è un dato preciso con il
contagocce. Ma poi si sentono di queste cose e tutti tranquilli e
beati, va sempre tutto bene. Questo vuol dire prendere in giro la
povera gente, questo vuol dire prendere in giro i bambini, i
vecchi, i poveri della Valle d'Aosta. Quindi se noi dobbiamo star
lì a controllare, come è giusto, io, ad esempio, non lo dico perché
riconosco, ho votato a favore, ma è chiaro, la parcella per St.
Martin de Corléans è stata pagata 15 milioni, per una costruzione
che non s'è fatta. Abbiamo fatto bene ad acquisire quell'area, non
è che protesto, ma protesto, quando, invece, si tolgono le 100
lire, le 1.000 lire, le 5.000 lire date ad una persona che ne ha
bisogno e che aspetta questa ricorrenza con contentezza, con
affetto.
Ora, non si può star zitti in questo senso, c'è chi ride, ma c'è
da piangere, non c'è da ridere su delle posizioni di questo
genere.
Andrione
(U.V.)
- Chiedo scusa al Consigliere
Manganone, ma vorrei fare alcune precisazioni in merito a quello
che ha detto.
L'intervento del Consigliere Caveri, a quell'epoca, si riferiva
all'assunzione di personale in questa Amministrazione, e, come
responsabile del 90% dei concorsi che sono stati fatti sotto quella
Giunta, vorrei proprio precisare, portare come testimonianze - una
volta con il Consigliere Bordon, l'altra volta con il Consigliere
Dujany, l'altra volta ancora con il Consigliere Balestri, una volta
con il Consigliere Colombo -, che queste prove di selezione, questi
concorsi avvenivano nel più scrupoloso rispetto dell'onestà,
dell'onestà che consiste nell'assegnare il posto a quello che fa
meglio il concorso. L'Avv. Caveri, allora, come personalmente ho
fatto, come è stato fatto da altri, aveva chiesto soltanto che, se
c'era bisogno di personale, cosa che è ancora da dimostrare, queste
assunzioni dovessero avvenire, attraverso perlomeno una prova di
selezione o un concorso, il Consigliere Caveri non chiedeva
altro.
Per quanto riguarda, invece, la questione degli assistenti ai
lavori, è una questione che risale a molto più in là di quanto non
abbia detto il Consigliere Manganone, perché io credo che potrei
portare dei verbali dell'epoca della Giunta Marcoz, in cui si
facevano delle polemiche sugli assistenti ai lavori. Allora
l'imputato era l'allora Assessore Manganoni, imputato di favorire
il Partito Comunista perché nominava degli assistenti ai lavori
spiccioli - così la stradetta, la piccola scuola, l'asilo di
Valpelline -, di sceglierli non mediante una prova di selezione o
un concorso, ma in un'altra maniera. Dato che questi lavori sono
precari, e durano quello che durano, e non c'è un rapporto di
lavoro
stabile... la scelta di questi assistenti è sempre stata
affidata agli Assessori ai Lavori Pubblici.
Ora, se il Consigliere Manganone ha delle critiche da fare, in
materia, ci fornisca i dati, ci dica, ci faccia i nomi... noi, una
volta, avevamo un intervento del Consigliere Artaz - che adesso non
è più Consigliere - in cui parlammo di St. Marcel e di una data
strada di St. Marcel.
Il Consigliere Artaz fece i nomi di una certa porcheria che era
stata fatta, se questo sistema è servito, noi possiamo benissimo
accettare queste critiche e approvarle, però può anche darsi, mi
scusi Consigliere, che nel mese di agosto, siano stati fatti più
lavori che nel mese di giugno e che, di conseguenza, ci sia stato
più bisogno di assistenti.
Non è una questione quantitativa, è una questione qualitativa;
cioè è il sapere se un dato lavoro esiste o non esiste e come sono
stati nominati questi assistenti.
Per quanto riguarda le parcelle dei professionisti, il
Consigliere Manganoni che è, come me, un libero professionista, -
faccio una parentesi-, così per diradare l'atmosfera, l'altro
venerdì in Pretura c'era un processo contro una persona, che
evidentemente apparteneva alla categoria di coloro che in greco
vengono chiamati "prosseneti" e in piemontese "gargagnan", e il
Pretore chiese all'individuo: "Lei che professione fa?" e lui
calmo: "Il libero professionista" - non vorrei che... le parcelle
sulle quali si scandalizza, magari, a ragione, il geom. Manganone,
sono fatte in base alla tariffa.
Quando si tratta di privati, - questo non vale per gli avvocati,
non vale per i medici - ma gli architetti, gli ingegneri e
geometri, non applicano la tariffa, perché concordano prima
l'onorario.
Quando si tratta di Amministrazione pubblica, invece, applicano
la tariffa, per cui una strada che vale un miliardo con le
parcelle, anche se non presenta delle difficoltà particolari, costa
quello che costa e... (
voci
) ...prego, no, la sostanza è
questa: perché se noi applicassimo questi sistemi più corretti, se
potessimo farli, magari non è possibile, dovremmo contrattare
precedentemente le parcelle, come fanno i privati e allora si
potrebbero ottenere dei lavori a dei prezzi più economici. In
realtà questo è impossibile, per cui... (
voci
) ...contro
legge, va beh - Chantel che ha uno spirito legalitario molto
spinto, mi dice che è contro legge -, il fatto è che
l'Amministrazione regionale, quando faceva fare il progetto di una
scuola, pagava la parcella intera e tu sai benissimo che non hai
mai potuto sfuggire. Si può sfuggire solo in un caso: presentando
un progetto nuovo come variazione di un progetto vecchio. È vero
questo? Perché se no siamo soggetti... perciò se ci sono delle
critiche da fare, queste critiche non sono fattibili sotto la voce
F. G. o un ingegnere tale, ma devono essere documentate in una
maniera differente.
Questa è la critica che io mi permetto di fare.
Rollandoz
(D.P.)
- Ringrazio il Consigliere
segretario Andrione che ha dato, secondo me, una risposta
abbastanza esauriente all'ex-Assessore Manganone. Chiedo scusa al
Consiglio ma io sono monotono, continuo a dire che d'estate si
spende di più per gli assistenti, perché i lavori in Valle si fanno
d'estate, qui, guarda caso, d'inverno viene giù la neve, non si
lavora.
Quindi, è chiaro che si spenda d'estate e non si spenda
d'inverno. Per le spese di progettazione: 40 milioni non è niente
di straordinario, è la progettazione dello svincolo dell'autostrada
ad Aosta. Che poi al Consigliere Mappelli ribolla il sangue e
voglia darci lezione di buona amministrazione, proprio lui, io
queste lezioni proprio da Mappelli non le accetto. Lui che per
portare la pensione ai 12.000 aventi diritto andava in macchina,
viene a darci lezione di buona amministrazione, io da lui queste
lezioni le rifiuto.
Manganone
(D.C.)
- Permetta, Presidente, ma io
voglio replicare all'Assessore Rollandoz e all'amico Andrione.
L'Assessore Rollandoz mi dice: ma d'estate occorrono più
assistenti, ma io sono d'accordo, Rollandoz, che d'estate occorrono
più assistenti, non sono d'accordo però che tu abbia lasciato a
casa gli assistenti che avevano fatto una prova di selezione
durante l'Assessorato di Colombo; su questo non sono d'accordo
affatto. Io desidererei proprio che tu mi faccia avere per iscritto
la distinta, l'elenco con il nome e la data di assunzione. È questo
che non va nel vostro sistema di amministrare la cosa pubblica.
Al Consigliere Andrione rispondo questo: Andrione, le prove di
selezione le facevate voi, le ha fatte anche l'Assessore Colombo,
io non trovo giusto che gli assistenti siano stati lasciati a casa
per assumerne altri.
Non trovo giusto affatto che una sola persona abbia tre o
quattro incarichi dalla Regione, ma, insomma, se la parcella è per
tutti uguale, diamo da mangiare un po' a tutti. È questo che non va
nella vostra conduzione della cosa pubblica; non va
assolutamente.
Vi ho letto le date... ma che debbano essere solo loro ad avere
incarichi dalla Regione, sono queste le cose che non vanno e sono
queste le cose che noi critichiamo.
Montesano (P.S.D.I.)
- Io desidererei richiamare il
Consiglio sul fatto che proprio nella seduta del 27 è stata
completata l'approvazione del nuovo Regolamento Interno per il
funzionamento del Consiglio regionale che non ha bisogno di nessun
visto essendo un documento autonomo del Consiglio. Il nuovo
Regolamento permette l'intervento su ciascuna discussione, articolo
per articolo, limitato a due volte. Quindi, dobbiamo abituarci
tutti insieme ad applicare questa nuova disciplina nelle
discussioni che si faranno nel prossimo Consiglio.
Nessun altro chiede la parola? Consigliere Manganoni.
Manganoni
(P.C.I.)
- Brevissimo su questo.
Quando abbiamo esaminato quel Regolamento, io l'ho osservato
questo...
(Montesano: va bene, ma è stato approvato)
...ma
se lei permette che io concluda: però il Regolamento dice che un
intervento può essere non superiore a un'ora e l'altro non
superiore a mezz'ora che sommando dà un'ora e mezzo. Ora, fare
dieci interventi di 5 minuti...
Montesano (P.S.D.I.)
- Non sono d'accordo Consigliere
Manganoni, mi dispiace, ma non sono d'accordo.
Manganoni
(P.C.I.)
- Ma rimaniamo un po' coi i
piedi per terra, perché, Presidente, Lei domani dice: "io applico
il Regolamento". Allora io il mio intervento lo faccio di un'ora,
vi scoccio tutti quanti per un'ora, poi la seconda volto chiedo la
parola e vi scoccio ancora per mezz'ora. Invece se io intervengo 3
o 4 volte, per 5 minuti per volta, io porto via molto meno tempo in
Consiglio.
Montesano (P.S.D.I.)
- Non facciamo adesso la discussione
su questo perché non ha nessuna importanza. Quindi continuiamo la
nostra... è per sveltire la discussione, chi deve parlare deve
parlare prima a quello che deve dire, non si può fare il tira e
molla, domanda e risposta, polemica su polemica, no?
Noi abbiamo sancito questi due interventi, che li faccia pure di
un'ora, il secondo di mezz'ora, benissimo, non gli si potrà dire
niente, però che siano due e non quattro e non cinque e non sei.
Allora i Consiglieri Savioz e Germano chiedevano qualcosa.
Savioz
(P.C.I.)
- Io aspetto una chiarificazione
all'art. 771 di 11 milioni, mentre l'articolo successivo ha 200.000
lire.
Germano (P.C.I.)
- Faccio una sola domanda, una
considerazione: ho assistito con interesse al dibattito provocato
dal Consigliere Manganone, forse c'è anche qualcosa che può essere
rivisto, io non lo so a parte quel P.G. che sono le sigle di Piero
Germano... (
voce:
è P.C.) ...allora è Partito Comunista,
peggio ancora.
No, ma dico, a parte questo, secondo me sarebbe bene vedere
tutte le osservazioni: è giusto anche che i Consiglieri le
facciano, però sono le conclusioni del Consigliere Manganone che
non mi convincono. Questo Consiglio ha nominato una Commissione che
esamina la situazione del personale; questa Commissione, credo
riferirà fra quindici, venti giorni, ma lì non si tratta di persone
assunte per un lavoro, a opera, come sono gli assistenti che non
sono la coda più importanti; qui ci sono dei dati spaventosi per
voi, per il centro destra, e verranno resi noti qui in Consiglio,
se volete vi anticipo qualche cosa. Nell'anno 1964, dalla Giunta
Caveri sono state assunte nove persone, nell'anno 1965 sono state
assunte tredici persone, negli anni '66, '67, '68 sono state
assunte centouno persone; sono duecento e più quelle che sono fuori
ruolo. Sono esagerazioni che avete fatto voi.
Quindi, quello che mi stona nell'intervento del Consigliere
Manganone, è quello che l'argomento adottato è un po' come quella
storia di parlare di corda nella casa dell'impiccato. Proprio
quello che avete fatto voi.
Adesso non fate i vergini e i puri, che non lo siete, proprio
per niente. Esamineremo e poi vedremo.
Questa era l'unica considerazione che volevo fare.
Montesano (P.S.D.I.)
- Prima di dare la parola al
Presidente, do la parola al Consigliere Bordon.
Bordon (D.C.)
- La mia considerazione è altrettanto
breve, perché, purtroppo, avendo oramai superato i trentacinque
anni, io non ho più il sangue che ribolle come quello di Mappelli,
siamo qui così, un po' flosci, le mie considerazioni invece sono
ben altre. Mi allaccio a quanto ha detto il Consigliere Germano: io
ritengo che sia opportuno, quando si portano avanti queste
discussioni, di venire qui con dei dati e io penso che il
Consigliere Manganone abbia parlato in modo particolare per gli
assistenti.
La risposta data dall'Assessore Rollandoz, là dove dice che
durante l'inverno nevica e noi non lo sapevamo, ne abbiamo preso
nota - invece sentiamo che ci sono tante freddure qui dentro, in
estate e in inverno, ma queste le perdoniamo - e noi prendiamo nota
di questo.
Invece di stare qui a fare tante accuse, tante discussioni, 101
mi ricorda un numero strano e altre considerazioni. Io arriverei
qui con una documentazione, con dei nomi, con dei dati. Questi sono
i discorsi che si devono fare.
Io mi ricordo poi che avevamo sentito con tanta soddisfazione,
che ad un certo momento il Consigliere Segretario, - notate questo
"Segretario" - il Consigliere Andrione, che, ad un certo momento,
aveva portato qui una mozione, un qualche cosa di simile, che era
veramente interessante e condiviso quasi da tutti, quando avevo
detto: "io vi prego di non aumentare più il personale se non per un
certo lasso di tempo", un paio di anni in cui non si doveva più
assumere nessuno. Si riferiva, il Consigliere Andrione, a posti di
ruolo, a concorsi, io penso, eppure abbiamo visto che, anche
allora, questo non è avvenuto e si è nominata, se non sbaglio, la
Commissione di cui aveva parlato il Consigliere Germano prima, però
non abbiamo mai saputo se si sono assunti o se non si sono
assunti.
Ma l'osservazione, secondo me, era un'altra, almeno io penso di
interpretare il parere del Consigliere Manganone, ma caso mai non
fosse il suo, questo è il mio parere. La preoccupazione è un'altra,
effettivamente, io mi ricordo che durante il mese di agosto, quindi
proprio d'estate, l'Assessore Rollandoz, io mi rifiutai di firmare
un mandato di 14 milioni per un personale che era stato assunto in
determinati ambienti dell'Assessorato del Turismo, dell'Assessorato
della Pubblica Istruzione, perché veramente, la difficoltà e la
felicità è questa: che, molte volte, è l'Assessore stesso che
assume questo personale, senza parlarne in Giunta: questa è la
realtà. Voi siete seduti lì tutti quanti e me lo potete confermare
o negare perché posso anche sbagliarmi.
Ora, se domani le assunzioni non le porto neanche in Giunta - e
voi capite perfettamente che noi ci siamo trovati di fronte a degli
assistenti, erano trentasette, sono diventati settanta-ottanta -,
bene noi non abbiamo niente da dire, noi diciamo soltanto
all'Assessore ai Lavori Pubblici: "sia così cortese, alla prossima
riunione di Consiglio ci faccia avere un elenco". È un lavoro che
tanto non fa lui, lo fanno i suoi dipendenti e i dipendenti della
Regione. Vediamo quali sono gli effettivi aumenti di quegli
assistenti, la data di assunzione, dove sono stati destinati, a
quale cantiere di lavoro sono destinati, e vedere quello che
accade.
Io penso che sia quello il desiderio che abbiamo tutti noi,
perché, effettivamente, se da trentasette sono arrivati a
settantadue, io non lo discuto, se le necessità questo
richiedevano, noi ci togliamo tanto di cappello.
Però chiediamo questi dati e nient'altro.
Le polemiche, per questa volta, le lasciamo stare: andiamo a
vedere quella che è stata la Giunta Marcoz, ecc. Io ricordo solo
che durante la mia gestione, e questo è facilmente provabile, e chi
è di parere contrario può provarlo facilmente, non è mai stato
assunto nessuno di ruolo, senza che fosse stata fatta regolare
documentazione, e vi sono buoni testimoni: tra cui l'attuale
Presidente della Giunta, che erano con me e quindi possono
confermare. Perché se per caso fossi stato birichino, sarebbero
stati altrettanto birichini loro.
Mi sembra che, quindi, sia una cosa più che umana e più che
giusta e quindi noi ci soffermiamo solo su questi dati. Si capisce
che per gli incarichi - io sono profano, cercherò di studiare un
po' il lato tecnico di geometria -, ma mi dicevano che un incarico
per una variante di strada che va dall'autostrada ad Aosta, mi pare
che siano cinque chilometri, è costata 40 milioni. Io non sono un
tecnico, l'ho dichiarato prima, ma è una cifra che mi stupisce un
po', però io mi consolo quando penso che, certamente, su questa
parcella ci sarà stato il visto o dell'ordine dei geometri o degli
ingegneri, io non so a chi spetti apporre questo visto.
Avranno pur visto se questa cifra era congrua o non lo era.
Si capisce che un povero diavolo come me, o come tanti altri non
competenti in materia, ma cosa, uno studio della variante costa 40
milioni? Se tanto mi dà tanto, per fortuna che sono solo cinque
chilometri, perché se fossero stati venti, noi spendevamo di più
per fare la variante che per fare la strada.
Ma noi su questo ci soffermeremo un'altra volta.
Io chiedo quindi solo all'amico Rollandoz se quando può, con
tranquillità e con calma, ci faccia avere questo elenco con le date
di assunzione e niente altro.
Rollandoz
(D.P.)
- Chiedo scusa, ma qui devo di
nuovo replicare, mi pare strano tutto questo interessamento agli
assistenti, adesso, prima non c'era. Va beh.
Dato che il Consigliere Manganone ha un elenco, che forse,
probabilmente, è lo stesso che ho io, in cima è scritto: delibera
che possono gravare sul 546, non sono ancora giunte queste
parcelle, è una ragionevole previsione che s'è fatta.
Quella strada costa 1.700.000.000 lire; la ragionevole
previsione della parcella, è di 40.000.000 lire. Comunque la
parcella non ci è ancora giunta, non è ancora stato pagato niente,
le parcelle vengono pagate dopo che sono approvate dall'ordine
degli ingegneri o dei geometri. Punto uno.
Punto due: qui, insomma, noi abbiamo pagato delle progettazioni
per le quali non abbiamo dato noi gli incarichi; giungono le
parcelle e le paghiamo. Pagheremo anche delle progettazioni. Le
lettere d'incarico sono giunte e non sappiamo se la Giunta le ha
deliberate; dovremo controllare anche questo.
Quindi, paghiamo il lavoro che hanno fatto dei liberi
professionisti.
Montesano (P.S.D.I.)
- Allora la parola al Presidente
della Giunta.
Dujany
(D.P.)
- Non avrei voluto intervenire per
non ripetere quanto è già stato detto da alcuni che mi hanno
preceduto, però non voglio lasciare passare questa occasione per
dare l'impressione che non abbiamo continuato a perseguire quella
strada, conseguente all'impostazione data dal Consiglio regionale a
suo tempo, in merito all'assunzione del personale.
Io posso affermare che abbiamo ottemperato alle indicazioni date
dal Consiglio regionale, che nessuna assunzione, salvo quelle
stabilite da particolari disposizioni di legge, è stata fatta senza
concorso o prove di selezione.
Anzi, vi dirò di più, in questi ultimi sei mesi nessuna
assunzione è stata fatta, perché nessuna prova di selezione o
concorso ha avuto luogo.
La famosa Commissione che era stata nominata dalla Giunta, a
seguito del mandato del Consiglio, per studiare il problema del
personale, dell'Amministrazione regionale, deve finire il suo
mandato entro il 31 dicembre.
Io spero vivamente che questa Commissione consiliare possa
comunicarci entro il 31 dicembre con la sua relazione, qual è la
situazione del personale e qual è l'impostazione che riterrà
opportuno dare.
Il problema sollevato dal Consigliere Manganone, è un altro
problema e mi stupisce di vedere prospettato questo problema,
direi, con una certa confusione, perché il Consigliere Manganone è
stato pure Assessore e questi problemi li dibattiamo e li abbiamo
dibattuti in questa sede e in sede di Giunta e tutti ci siamo
continuamente lamentati dell'eccessiva spesa delle parcelle dei
liberi professionisti e dell'enorme quantità, forse, degli
incarichi. Però la verità è questa: le parcelle sono quelle che
sono, sono secondo legge. Quando diamo un incarico per fare un
determinato progetto, evidentemente dobbiamo pure pagare le
parcelle che sono stabilite per legge. Per quanto riguarda gli
incarichi agli assistenti, naturalmente sono incarichi e non
impieghi, sono incarichi dati di volta in volta a determinati
professionisti per un determinato periodo di tempo temporaneo,
limitato, in relazione a quel determinato lavoro.
E credo con questo di finire per non protrarre oltre, salvo una
risposta al Consigliere Savioz, in merito al cap. 771 "Spese e
contributi per costruzione, sistemazione e manutenzione di edifici
di culto in genere".
Qui l'aumento è dovuto, quasi esclusivamente, a quella specie di
voragine di denaro che ci richiede la sistemazione della Chiesa di
St. Vincent.
Montesano (P.S.D.I.)
- Allora chiusa la discussione di
questo articolo, essendo appunto emerso... Consigliere Caveri.
Caveri
(U.V.)
- È molto interessante quello che ha
detto il Presidente della Giunta in tema di assunzioni, ma io direi
al Presidente della Giunta che non bisogna confondere la questione
delle assunzioni con la questione dell'affidamento di
progetti...
C'è però un chiarimento che io vorrei chiedere all'Assessore
Milanesio: scorrendo gli elenchi delle delibere di Giunta ho visto
che, proprio al P.G., spesso e volentieri si sono dati da fare dei
rilievi dei castelli, pagati i rilievi un milione e mezzo
l'uno.
Io vorrei sapere fino a quando l'Assessore Milanesio affiderà a
questo geometra questi rilievi che a me sembrano perfettamente
inutili, non so a che cosa servano, perché potrebbero servire se la
Giunta volesse fare dei restauri in questi castelli, ma siccome
questi restauri non vengono fatti, mi dica Assessore Milanesio, non
è che io abbia un fatto personale con Lei, - stamattina abbiamo
discusso dell'interrogazione, ecc. sul viaggio e Lei ha dato i
chiarimenti voluti -, però io ho notato questa faccenda e siccome
io non ho paura di fare nomi, questo P.G. è il Geom. Piergiorgio
Griserio, al quale sono stati affidati, quattro o cinque rilievi,
pagati un milione e mezzo l'uno.
Quindi fate il totale: questi sì che mi sembrano denari buttati
dalla finestra, lei intende continuare su questa strada? Vorrei
sapere quanti di questi rilievi saranno ancora fatti.
Io i dati li ho nel mio ufficio e non prevedevo di parlare oggi,
io pensavo di fare un'interrogazione o un'interpellanza, ma, visto
che siamo in argomento, mi permetta di fare qualche domanda di
chiarimento.
Io penso che questa faccenda dovrebbe finire, perché, insomma,
non so...
Montesano (P.S.D.I.)
- Chi risponde? L'Assessore
Milanesio.
Milanesio
(P.S.I.)
- Premesso che alcuni di questi
rilievi sono stati affidati in passato da miei predecessori, ma
esattamente a questo stesso geometra, perché? Perché c'è anche una
certa giustificazione, in questo senso: innanzitutto questo tipo di
lavoro serve, serve perché noi dobbiamo avere il rilievo esatto di
questi monumenti. Secondo: è l'unico geometra che faccia bene e
scrupolosamente questi rilievi.
Questo a detta dei tecnici della Sovraintendenza.
Io ho fatto questa stessa osservazione dicendo che ci sono tanti
geometri e che sarebbe stato opportuno suddividere questo tipo di
incarico, e l'abbiamo anche fatto. Abbiamo affidato altri incarichi
ad altri geometri. Adesso non ho qui i nominativi, - no, ce li ho
-: geom. Benzo Ferdinando, ad esempio, ing. Vallacqua, ecco gli
incarichi dati a diverse persone, non solo al Geom. Grisero, io
vorrei sottolineare questo aspetto. Perché? Perché ci sono un certo
numero di tecnici che danno più affidamento nel compiere questi
lavori, sono più precisi di altri.
È un lavoro da certosino, quello del rilievo del monumento, è un
lavoro molto delicato e non molti lo fanno con la dovuta
precisione. Ad ogni buon conto, devo anche dire che i monumenti da
rilevare di un certo interesse, sono praticamente tutti rilevati,
noi abbiamo concluso in questo modo uno sforzo di documentazione
che era necessario e che era stato avviato già da tempo nella
Sovrintendenza ai fini di un certo archivio.
Vorrei sciogliere ogni dubbio sul P.G. e cioè Piercarlo Grisero:
abbiamo dato incarichi a diversi professionisti e questo lo voglio
ancora sottolineare.
Caveri
(U.V.)
- La risposta dell'Assessore
Milanesio non mi soddisfa affatto; prima di tutto non serve a
niente fare dei rilievi di castelli quando non se ne prevede il
restauro. Si sono fatti dei rilievi di castelli per i quali non si
è fatto nessunissimo restauro, quindi sono proprio denari buttati
dalla finestra, primo.
In secondo luogo il Geom. Grisero ha il monopolio dei rilievi
dei castelli. Se lei mi contesta ancora questo, io un giorno o
l'altro faccio un'interrogazione con tutti i dati dei castelli per
i quali il Geom. Grisero è stato incaricato di fare il rilievo.
Poi non è affatto vero che i rilievi sono necessari.
Beh, domani se la Giunta decide di restaurare il Castello di...
allora posso capire che siano fatti i rilievi, e siano fatti i
progetti di restauri, ecc. ma quando non si prevede l'opera di
restauro è un sistema di elemosina di mutuo soccorso.
No, non sono d'accordo con l'Assessore Milanesio su questo.
Montesano (P.S.D.I.)
- Il Consiglio ritiene chiusa questa
discussione sull'art. 4? Consigliere Bordon.
Bordon (D.C.)
- Io chiedo solo dei dati: pongo la stessa
domanda che ho già posto all'Assessore Rollandoz che mi ha
risposto.
Il Presidente della Giunta mi ha illustrato quella che era la
funzione del personale di ruolo, non è su questo che noi
insistiamo: il Presidente della Giunta ha capito su cosa noi
insistiamo. Insistiamo per conoscere l'aumento che si è avuto
riguardo all'assunzione degli assistenti.
Io prego, quindi, l'Assessore Rollandoz che non mi ha dato
conferma, salvo che lo debba fare per iscritto - l'aveva iniziato -
ma non credo che si debba arrivare a questo punto.
Io ripeto la domanda di prima, con tutta tranquillità e calma,
se possibile entro 15 giorni, alla futura seduta consiliare io
chiedo l'elenco degli assistenti che sono stati assunti dal primo
dell'anno, così avete la possibilità di fare il paragone, tenendo
conto, ve lo diremo già noi della differenza tra i mesi invernali e
i mesi estivi.
Noi chiediamo quando sono stati assunti questi assistenti,
chiediamo per quale lavoro sono stati occupati, se il lavoro è
finito, e la stessa domanda vorrei rivolgerla all'Assessore
Milanesio, perché, naturalmente, non mi si venga poi a dire che io
chiedo il licenziamento alla vigilia di Natale del personale che
sta scavando nelle famose "fouilles" però, nello stesso momento,
vorrei sapere quanti sono.
Quindi io chiedo che sia dato... non è una cosa enorme chiedere
questo, farà pur piacere, ad un certo momento, sapere se gli
assistenti erano trenta, sono diventati sessanta, per esempio Lei,
Assessore Milanesio, se gli assistenti - Chantel non ti ascolto, mi
dai l'impressione di quei pesci che ci sono nell'acquario, ti vedo
solo aprire la bocca così e non capisco cosa dici - dicevo prima,
l'Assessore Milanesio è facilmente scusabile, perché non so, ci
sono gli scavi di St. Martin de Corléans dove penso che hanno
dovuto assumere altro personale, non so se l'hanno iniziato.
Quindi, si faccia questa denuncia: vediamo quanto si spende,
altrimenti io continuo la discussione sugli incarichi, ma mi sembra
che sia ovvio, un certo dosaggio nella progettazione bisognerà pur
vederla, e vedremo quando eventualmente presenteremo anche noi una
interrogazione, qualche cosa, quello che si potrà dire in merito.
Perché, dicevamo prima, l'Assessore Rollandoz mi dice - fumando la
pipa e con tutta tranquillità - mi dice: "ma la strada costa un
miliardo e mezzo", - mi fa piacere che lui se ne infischi, però, ad
un certo momento io gli dico: "si capisce forse la parcella va
calcolata in base al lavoro", l'ho detto prima, e mi rivolgo al
Presidente dell'Ordine degli Ingegneri, perché potrebbe dirci una
parola in merito, ma io penso che una progettazione di cinque
chilometri di strada, allora se questo è solo il primo acconto,
quando arriverà la parcella, chissà che cosa sarà. Era un po'
quello il discorso.
Però non discuto se sarà di 80 milioni, prenderemo atto che è di
trenta milioni...
Montesano (P.S.D.I.)
- Ma no, Assessore Rollandoz, scusi,
non si può fare un colloquio così, poi lì, il Regolamento è stato
votato dal Consiglio, quindi, eh, no, mi dispiace, Assessore
Rollandoz.
Bordon (D.C.)
- ...poi non parlo più, si può avere questo
elenco? Il resto a me non interessa niente.
Montesano (P.S.D.I.)
- Consigliere Bordon, c'è un metodo
molto spiccio per avere delle risposte; cioè c'è l'interrogazione
con risposta scritta.
Allora chiudiamo questa discussione e, dato che ci è stato
appunto un complesso di osservazioni, mettiamo ai voti l'articolo
4.
Chi approva alzi la mano...
(voce
) ...la rettifica
quale?
Sì, appunto, l'ha già letta lei, ecco, l'art. 4 con la rettifica
presentata e letta dall'Assessore Milanesio.
Lustrissy
(D.P.)
- ...di attività scolastiche e
parascolastiche.
Montesano (P.S.D.I.)
- Sì, ma s'intende con quella
modifica.
Chi approva alzi la mano. Contrari? Astenuti?
Il Consiglio approva.
Art. 5 - Il Consiglio approva.
Art. 6 - Il Consiglio approva.
Art. 7 - Il Consiglio approva.
Art. 8 - Il Consiglio approva.
Art. 9 - Il Consiglio approva.
Art. 10 - Bisogna intenderlo modificato come dal supplemento di
allegato che è stato distribuito.
L'hanno avuto tutti.
Allora la votazione va intesa sul nuovo articolo 10.
Il Consiglio approva.
Art. 11 - Il Consiglio approva.
Si passa alla votazione a scrutinio segreto. Prego.
Dolchi (P.C.I.)
- Il gruppo Comunista ha votato il
bilancio preventivo 1970 con le considerazioni di carattere
politico che hanno fatto oggetto, a suo tempo, della nostra
dichiarazione di voto.
Avevamo in quella occasione richiesto iniziative e variazioni
che sono in parte già avvenuto e cito, come unico esempio, le cifre
stanziate per il diritto allo studio. Quindi, per coerenza,
voteremo anche le variazioni proposte oggi.
Facciamo però presente che il bilancio in preparazione per il
1971, secondo il Gruppo Comunista, senza più remore ed equivoci,
dovrà tenere conto delle istanze di rinnovamento e di riforme che
hanno caratterizzato la vita regionale di questi ultimi mesi e
delle necessità di comprendere per il bilancio preventivo del 1971
anche stanziamenti nel quadro delle previsioni di
programmazione.
Montesano (P.S.D.I.)
- Altre dichiarazioni di voto?
Allora si passa alla votazione.
Risultato della votazione: presenti trentaquattro; votanti
trentaquattro; maggioranza: diciotto; favorevoli: ventisei;
contrari: otto.
Il Consiglio approva.
Si passa all'oggetto n. 11.
