Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 1879 del 29 marzo 1996 - Resoconto
SEDUTA ANTIMERIDIANA DEL 29 MARZO 1996
OGGETTO N. 1879/X Rinvio dell'accettazione della donazione
disposta dal comune di Châtillon dell'immobile sede dell'Istituto
Gervasone.
Presidente Ha chiesto la parola il Consigliere Dujany.
Dujany (PVA) Chiedo una brevissima interruzione per un
approfondimento del punto all'ordine del giorno.
Presidente Il Consiglio è sospeso per dieci minuti.
Si dà atto che la seduta è sospesa dalle ore 11,11 alle ore
11,41 e che, alla ripresa dei lavori, riassume la presidenza il
Presidente Stévenin.
Presidente Riprendono i lavori del Consiglio. Ha chiesto la
parola il Consigliere Dujany.
Dujany (PVA) Verificata l'impossibilità, nell'ambito di questa
sospensione, di approfondire le diverse alternative al contenuto
del deliberato proposto, intervengo per alcune valutazioni sullo
stesso.
(...Interruzione fuori microfono...)
... allora, c'è disponibilità al rinvio rivedendo l'intero
contenuto? Benissimo, se c'è questa possibilità, aderisco.
Presidente Il problema è vedere se c'è il discorso del rinvio o
meno. Se invece si vuole entrare nel merito e discutere
l'argomento, si apre la discussione generale. Ma se c'è la proposta
di rinvio...
Dujany (PVA) ... la proposta di rinvio viene formalizzata, se il
Governo regionale è disposto a rimettere in discussione il
contenuto di questa delibera.
Presidente Ma lei mi deve formulare o meno la domanda di
rinvio.
Dujany (PVA) Proponiamo il rinvio per una revisione.
Presidente Sulla proposta di rinvio possono intervenire un
Consigliere a favore e uno contro.
Pongo in votazione la proposta di rinvio:
Presenti: 26
Votanti: 23
Favorevoli: 14
Contrari: 9
Astenuti: 3 (Collé, Marguerettaz, Piccolo)
Il Consiglio approva
Presidente In base all'esito della votazione, il Consiglio
decide di rinviare l'oggetto alla prossima adunanza consiliare.
