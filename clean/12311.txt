Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3227 del 1° aprile 1992 - Resoconto
OGGETTO N. 3227/IX Acquisto, da parte della Regione, di un
libro di Emile Proment.
(Interrogazione)
Presidente
Do lettura dell'Interrogazione presentata
dal Consigliere Milanesio.
Interrogazione Constatato il risalto che gli organi di
informazione hanno dato a certi contenuti non proprio edificanti
del libro di Emile Proment acquistato per conto della Regione
dall'ex Assessore Viérin;
Rilevato che ancora una volta compare la solita immagine del
lavoratore immigrato come baffuto, insidiatore di femmine e
accoltellatore, anche se stranamente in questo caso senza mandolino
a tracolla;
Ricordato però con umana gratitudine che le donne valdostane
hanno sempre sposato chi loro pareva e da qualunque paese venisse,
indipendentemente dai locali ideologici razziali-sessuali;
Ritenuto infine che mai si debba censurare qualcuno né tantomeno
mandare al macero le opere di pensiero, pur singolare esso sia;
il sottoscritto Consigliere regionale
interroga
l'Assessore regionale alla Pubblica Istruzione per sapere:
1) a chi siano state distribuite copie del libro di Emile
Proment;
2) se non sia il caso di fare ampia distribuzione delle copie
giacenti in magazzino nel corso di questa campagna elettorale, per
far conoscere compiutamente agli elettori i presupposti di un certo
tipo di cultura sedicente popolare, federalista ed europea.
Presidente
Ha chiesto la parola il Consigliere Rusci,
ne ha facoltà.
Rusci (PRI)
Comunico a chi sono state consegnate alcune
copie del libro: 56 Service des bibliothèques, 10 Bibliothèque
régionale, 2 Bibliothèque interne, 45 Ecoles de la Région, 80
Présidence de la Junte, 30 Présidence du Conseil, 60 Assesseurs
régionaux, 34 Conseillers régionaux, 20 Bureau de presse, 15 Office
de la langue française, 8 Archives historiques régionales, 30
A.V.A.S., 25 dirigeants de l'Administration régionale, 1 Secrétaire
général, 1 Surintendant aux écoles, 1 M. Viberti, 1 M. Bortoli, 1
M. Martin, 1 directeur Bibliothèque régionale, 2 M. Dujany et M.
Caveri, 1 Mme Teresa Charles, 10 Assessorat de la culture de la
Commune d'Aoste, 1 I.R.R.S.A.E, 1 Les grissoniers treina socques, 1
Centre walser, 1 Maison d'arrêt de Brissogne, 14 Centre "R.
Willien" St. Nicolas, 2 Pensionnat régional Gervasone, 1 Institut
"Don Bosco" de Châtillon, 1 Pensionnat régional d'Aoste, 1
Association enseignants valdôtains, 1 Associazione sardi Valle
d'Aosta, 1 Centre culturel Challand-St-Anselme, 20 Centres pour
personnes âgées, 1 Societé de recherche d'études préhistoriques
alpines, 1 Association guides touristiques, 1 Cercle du Ruitor, 1
Cercle de l'amitié du 3ème âge, 1 Centre "Via Antica Zecca", 1
Institut historique de la Résistance, 30 Comité des traditions
valdôtaines.
Oltre ad una distribuzione curata abitualmente dalla segreteria
dell'Assessore e per la quale logicamente non ho fatto una ricerca,
restano copie per le quali non mi sembra il caso di procedere ad
una ulteriore distribuzione.
Presidente
Ha chiesto la parola il Consigliere Milanesio,
ne ha facoltà.
Milanesio (PSI) Ringrazio l'Assessore per la risposta
documentata che mi ha dato e per quello che mi riguarda lo
inviterei a distribuire se non ora, anche dopo la competizione
elettorale, le copie che sono rimaste perché è bene che questo
libro venga letto e meditato.
