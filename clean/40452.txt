Classificazione
INFORMAZIONE
Sistema informativo



Oggetto del Consiglio n. 3242 del 20 febbraio 2018 - Resoconto
OGGETTO N. 3242/XIV - Interrogazione: "Valutazione della
congruità economica dell'offerta per la gestione del sistema
informativo regionale per l'anno 2018".
Farcoz (Président) -
Point n° 10 à l'ordre du jour. La
parole au Président de la Région pour la réponse.
Viérin (UVP) -
Il collega Gerandin, che ringrazio per
l'iniziativa, aveva avanzato durante l'ultimo Consiglio qualche
perplessità sulla delibera del POA approvata in Giunta. Cercherò di
fare un po' di chiarezza, perché mi pare che, da come è stata
formulata, ci sia una non correttezza di ciò che viene
rappresentato.
Il collega chiede se è stata fatta preventivamente una
valutazione sulla congruità economica e da chi è stata fatta questa
valutazione. Collega Gerandin, io distinguerei il piano del
Consiglio regionale, peraltro previsto dalla legge regionale n.
16/1996 - che è un piano pluriennale, quindi il Consiglio regionale
approva le linee di indirizzo triennali in materia di
programmazione, organizzazione e gestione del sistema informativo
regionale - dal piano di indirizzo approvato con delibera di Giunta
regionale, chiaramente con cifre che vengono inserite e che escono
da una valutazione tecnica degli uffici. Aggiungo che nella
riorganizzazione dell'Amministrazione di questi ultimi mesi abbiamo
ricostituito il Dipartimento innovazione proprio per avere una
maggiore regia sul settore dell'informatica e dell'innovazione.
Al di là della ricostruzione fatta e delle domande, il Consiglio
approva gli atti di indirizzo (il piano pluriennale), la delibera
di Giunta è un piano di indirizzo annuale, e altra cosa sono invece
gli impegni finanziari, che non sono fatti e deliberati con la
delibera, perché è una delibera di indirizzo nel suo insieme. Sono
due atti di programmazione questi che io le ho citato (il piano
pluriennale e il piano annuale): il primo è pluriennale, il secondo
- come precisato peraltro nella deliberazione n. 86/2018 - riguarda
gli interventi da realizzare nell'annualità con l'indicazione del
riferimento alle priorità strategiche del piano pluriennale, dei
soggetti coinvolti, della programmazione temporale dei risultati
attesi e della stima economica formulata dai competenti uffici.
Quindi, per capirci, sono chiaramente valutazioni tecniche. Il
piano poi individua in qualche modo gli interventi per i quali si
ritiene di coinvolgere INVA, quindi si fa un piano generale e,
sempre su proposta e su indicazione del Dipartimento, sono
individuati nel piano quelli per cui si ritiene di coinvolgere
INVA, in quanto la società è in grado di soddisfare gli obiettivi
alla base del ricorso all'
in house
, ai sensi della normativa
vigente. Chiaramente come ogni atto hanno pareri di legittimità,
altrimenti non si porterebbero all'attenzione della Giunta e, ai
sensi della normativa, si rileva che i benefici per la
collettività, proprio riguardo all'
in house
, hanno come
obiettivo l'efficienza e l'economicità anche sulla
razionalizzazione dell'impiego di risorse pubbliche.
Collega Gerandin, il programma operativo annuale non costituisce
affido a nessuno e non costituisce affido alla società INVA. Gli
affidi si realizzano in un altro momento, vengono fatti dal
Dipartimento per ogni singola azione con valutazione non solo di
congruità economica, ma anche di concorrenza, come lei evidenzia
all'interno della sua interrogazione. Pertanto non è un affido, ma
è una programmazione. Gli affidi si realizzeranno per ogni
intervento previsto nel piano con successivi atti del dirigente
che, nel caso di servizi disponibili sul mercato in regime di
concorrenza, riporteranno l'esito della comparazione, della
valutazione sulla congruità economica dell'offerta effettuata
preventivamente rispetto all'affido stesso.
Président -
La parole au collègue Gerandin pour la
réplique.
Gerandin (CC-MOUV) -
Presidente, è ovvio che gli affidi
verranno assegnati con provvedimenti singoli, però alla base di
tutto questo c'è una delibera di Giunta in cui voi approvate il
piano operativo annuale (POA) e nella parte finale si dice: "di
adottare - ai sensi della legge regionale da lei citata - la
programmazione e l'organizzazione del sistema informativo regionale
che, allegato alla presente deliberazione, ne costituisce parte
integrante per una spesa complessiva di 19,221 milioni", dei quali
9,2 milioni già impegnati e prenotati. Il POA è un piano operativo
che definisce nei dettagli gli interventi richiesti ad INVA. Queste
risorse vengono affidate direttamente a INVA che, sulla base di
questo Piano operativo annuale, specificando ogni tipo di
intervento, già quantifica quali saranno gli interventi che
verranno messi in campo e quanto si spenderà per gli stessi.
Presidente, è abbastanza curiosa la sua risposta, perché se nella
delibera leggiamo il piano operativo, c'è scritto: "nel corso del
2018 risulta altresì fondamentale procedere in modo strutturato con
la revisione dei rapporti con la società
in house
INVA
S.p.A., anche alla luce del nuovo contesto normativo introdotto con
il nuovo Codice dei contratti pubblici prevedendo, in
particolare..." e c'è scritto quello che c'è da fare.
Le ho posto questa domanda, perché l'analisi andava fatta
preventivamente all'affido ad INVA, alla quale vengono affidati
importi per circa 19 milioni sull'annualità 2018, e soprattutto
sulla base di un progetto, un Piano operativo annuale in cui è
specificato quello che si fa e le risorse che si mettono in campo.
Glielo chiedo perché la legge Madia (decreto legislativo n. 175)
all'articolo 16 prevede per le società
in house
(è il caso
di INVA) di applicare l'articolo 192 del decreto legislativo n.
50/2016 (Codice dei contratti). Lei sa che il Codice dei contratti,
quello che voi avete citato nella delibera, prevede che "ai fini
dell'affidamento
in house
di un contratto avente ad oggetto
servizi disponibili sul mercato a regime di concorrenza, le
stazioni appaltanti effettuano preventivamente la valutazione sulla
congruità economica dell'offerta dei soggetti
in house
avendo riguardo all'oggetto e al valore della prestazione, dando
conto della motivazione del provvedimento di affidamento, delle
ragioni del mancato ricorso al mercato, nonché dei benefici per la
collettività della forma e della gestione prescelta, anche con
riferimento agli obiettivi di universalità e socialità, di
efficienza, di economicità e di qualità del servizio, nonché di
ottimale impiego delle risorse pubbliche". Questo decreto
legislativo è del 2016 ed è difficile capire come mai voi dite che
solo nel corso del 2018, dopo aver affidato 20 milioni direttamente
ad una società
in house
... avete affidato risorse per 19,2
milioni sulla base di un POA (che è un progetto) in cui vengono
definiti gli importi finanziari...
(
interruzione del Presidente Viérin
)
... lei poi mi dirà quello che pensa, io non l'ho
interrotta.
Penso di aver ragione ad essere preoccupato, perché io le chiedo
come mai non avete rispettato una norma prevista nel Codice dei
contratti e come mai cercate di sbolognare ad altri responsabilità
che sono solo politiche. Il fatto di rispettare il Codice dei
contratti e quello che prevede il decreto Madia sulle società
in
house
non è facoltà vostra, è un obbligo. Pertanto, se voi
ritenete di essere a posto... io mi sono semplicemente permesso di
sollevare delle perplessità in merito all'
iter
. Siete
tranquilli? Benissimo! Però non accetto che si cerchi di travisare
oppure di dire che non è così, perché avete fatto una delibera in
cui avete affidato a INVA 19,2 milioni sulla base di un progetto
che ne delimita gli interventi e gli interventi vengono
quantificati.
