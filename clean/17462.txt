Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 849 del 23 settembre 1999 - Resoconto
OGGETTO N. 849/XI Concessione, ai sensi dell'articolo 3 comma
2 della legge regionale 20 agosto 1993, n. 69, di un contributo di
lire 7.200.000 all'Orchestre d'Harmonie du Val d'Aoste, per
l'organizzazione di un corso di interpretazione di musica spagnola
in programma a Pont-Saint-Martin dal 27 settembre al 2 ottobre
1999.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare
l’articolo 3 regolamenta
l’assegnazione di contributi per manifestazioni
culturali e scientifiche;
Preso atto che il sig. Claudio Porté, presidente
dell’Orchestre d’Harmonie du Val
d’Aoste, ha presentato, con lettera pervenuta in
data 16 giugno 1999, una richiesta tendente ad ottenere un
contributo per l’organizzazione di un corso di
interpretazione di musica spagnola in programma a Pont-Saint-Martin
dal 27 settembre al 2 ottobre 1999;
Considerato che il corso, tenuto dal Maestro Luis Izquierdo
propone esclusivamente musica spagnola originale o trascritta
proveniente dall’Archivio della "Banda Real de
Madrid";
Appurato che a chiusura del corso seguirà un concerto finale
eseguito dall’Orchestre d’Harmonie du
Val d’Aoste;
Rilevato che le spese previste per
l’organizzazione dell’iniziativa
ammontano a Lire 10.300.000, come risulta dal seguente preventivo
di spesa:
compenso al Maestro Lire 2.600.000
spese di viaggio e soggiorno Lire 2.400.000
SIAE Lire 400.000
spese di organizzazione Lire 3.500.000
affitto Auditorium Lire 1.400.000 ;
Atteso che il Servizio Attività Culturali
dell’Assessorato dell’Istruzione e
della Cultura ha provveduto all’istruttoria ed alla
valutazione della domanda, ritenendola ammissibile a contributo, ai
sensi dell’articolo 3 comma 3 e
dell’articolo 8 comma 1 della legge regionale 20
agosto 1993 n. 69;
Tenuto conto della validità dell’iniziativa, a
cui potranno partecipare in qualità di uditori i maestri e i
responsabili delle varie bande musicali valdostane, la Giunta
regionale, su proposta dell’Assessore
all’Istruzione e alla Cultura, ritiene pertanto
opportuno aderire alla richiesta mediante la concessione di un
contributo di Lire 7.200.000, pari al 70 per cento delle spese
preventivate, ai sensi dell’articolo 3 comma 2 della
legge regionale n. 69/1993;
Visto l’obiettivo gestionale 120102 - gestione
dei finanziamenti a enti e privati per
l’organizzazione di iniziative culturali e
scientifiche;
Richiamata la deliberazione della Giunta regionale n. 2 in data
11 gennaio 1999 concernente l’approvazione del
bilancio di gestione per l’anno 1999 e per il
triennio 1999/2001, con attribuzione alle strutture dirigenziali di
quote di bilancio e degli obiettivi gestionali correlati e di
disposizioni applicative, nonché la circolare n. 4 in data 29
gennaio 1999;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Capo Servizio Attività
Culturali dell’Assessorato
dell’Istruzione e della Cultura ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Ai sensi dell’articolo 8, comma 2 della legge
regionale n. 69/1993 e dell’articolo 3, comma 1,
lettera m) della legge regionale 7 dicembre 1979, n. 66, in ordine
alla competenza del Consiglio regionale;
Delibera
1) di approvare, ai sensi dell’articolo 3 comma 2
della legge regionale 20 agosto 1993, n. 69, la concessione
all’Orchestre d’Harmonie du Val
d’Aoste - P.I. 91011990073 - di un contributo di
Lire 7.200.000 (settemilioniduecentomila), pari al 70 per cento
delle spese preventivate per l’organizzazione di un
corso di interpretazione di musica spagnola in programma a
Pont-Saint-Martin dal 27 settembre al 2 ottobre 1999;
2) di approvare ed impegnare la spesa di Lire 7.200.000
(settemilioniduecentomila) con imputazione al capitolo 57260 del
bilancio di previsione della Regione per l’anno 1999
(Contributi ad enti e ad associazioni culturali ed educativi per
manifestazioni ed iniziative culturali e scientifiche), richiesta
n. 3510, che presenta la necessaria disponibilità;
3) di disporre che alla liquidazione si provveda ai sensi
dell’articolo 58 della legge regionale 27 dicembre
1989, n. 90 e successive modificazioni, in due rate in applicazione
dell’articolo 9 della legge regionale 20 agosto
1993, n. 69;
4) di dare atto che il contributo in questione è soggetto alla
ritenuta d’acconto del 4 per cento prevista dal
D.P.R. n. 600 in data 29 settembre 1973.
Président
Quelqu'un demande la parole? Si personne ne
souhaite intervenir, je soumets au vote le point n° 36:
Conseillers présents: 34
Votants: 28
Pour: 28
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
