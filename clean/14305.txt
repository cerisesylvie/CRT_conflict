Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 828 del 20 luglio 1994 - Resoconto
OGGETTO N. 828/X - Costituzione di servitù a carico di un
terreno di proprietà regionale ed a favore di un fondo di proprietà
dei Sigg. Tousco Ferruccio e Piera siti in Comune di Gaby, località
Stein. Introito di somma.
Deliberazione - Il Consiglio
Richiamata la propria precedente deliberazione n. 3640/IX in
data 16 luglio 1992, con la quale si approvava la vendita di una
porzione di terreno di proprietà regionale sito in Comune di Gaby,
frazione Stein, ai Signori Tousco Ferruccio e Piera, distinto al
Catasto Terreni al F. 26 n. 73, al fine di poter ampliare la loro
proprietà;
Dato atto che in data 18 febbraio 1993, con atto rogito notaio
G. Favre, è stata perfezionata la vendita di cui sopra;
Vista l'istanza in data 24 agosto 1993 con la quale i Signori
Tousco richiedevano la possibilità di regolarizzare una servitù di
passaggio carraio e pedonale a carico del mappale regionale
distinto al F. 26 n. 73 ed a favore del loro terreno (F. 26 n. 96)
del Comune di Gaby, in quanto detto "diritto" è indispensabile per
poter accedere al loro terreno acquistato dalla Regione;
Visto il parere del Servizio Demanio e Patrimonio della Regione
che ha determinato l'indennità per la costituzione del predetto
"diritto" in lire 500.000=, corrispettivo che i Signori Tousco si
sono dichiarati disposti ad accettare;
Visto il parere favorevole rilasciato dal Dirigente del Servizio
Affari Generali e Legali della Presidenza della Giunta, ai sensi
del combinato disposto dell'articolo 72 della legge regionale n.
3/1956 e successive modificazioni, in ordine alla legittimità della
presente deliberazione;
Visto il parere della II Commissione consiliare permanente;
Delibera
1) di approvare la costituzione di servitù di passaggio carraio
e pedonale a carico di un terreno di proprietà regionale (F. 26 n.
73) ed a favore di un fondo di proprietà dei Signori Tousco
Ferruccio e Piera (F. 26 n. 96 ex 73/b) in Comune di Gaby, località
Stein, per una lunghezza di m. 20,00 come meglio evidenziato
nell'allegata planimetria;
2) di determinare il corrispettivo per la costituzione della
servitù in argomento in lire 500.000= (cinquecentomila) da
introitare al capitolo 08600 del bilancio preventivo della Regione
per l'anno 1994 ("Canoni di locazione di terreni e
fabbricati");
3) di conferire al Presidente della Giunta e, in caso di delega,
all'Assessore regionale che interverrà alla stipulazione ed alla
sottoscrizione del precitato atto notarile, la facoltà di
autorizzare l'inserzione nell'atto stesso delle precisazioni,
rettifiche ed aggiunte che il Notaio rogante riterrà necessarie per
perfezionare la costituzione dei diritti reali di cui trattasi;
4) di stabilire che le spese notarili, di trascrizione e
registrazione dell'atto di cui trattasi, sono poste a carico dei
Signori Tousco Ferruccio e Piera;
5) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d) del decreto legislativo 22
aprile 1994, n. 320.
Presidente -
Passiamo alla votazione della
deliberazione in oggetto.
Presenti, votanti e favorevoli: 24
Il Consiglio approva all'unanimità
