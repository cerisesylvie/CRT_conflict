Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 940 del 28 novembre 1984 - Resoconto
OGGETTO N. 940/VIII - INIZIATIVE PER FAVORIRE LA RIPRESA
OCCUPAZIONALE. - (Interpellanza).
PRESIDENTE
: Do lettura dell'interpellanza presentata dai
Consiglieri Pascale, Breuvé e Torrione:
INTERPELLANZA
Nel programma presentato dalla maggioranza nel luglio 1983 e
ribadito dall'attuale Giunta nel gennaio e nel luglio 1984,
l'intento di arrestare la crisi occupazionale nel settore
industriale e favorire la ripresa anche
sostenendo
la
creazione di nuove aziende medio-piccole, aveva costituito uno
degli impegni prioritari assunti davanti al Consiglio regionale e a
tutta la comunità.
A distanza di un anno e mezzo, mentre altre aziende hanno
chiuso i battenti e nessuna nuova si
è
insediata, men
tre
si
è
allungata la lista dei cassintegrati così come
quella della disoccupazione giovanile, l'unico provvedimento
assunto in questo settore è stata la creazione di una pletorica
Commissione per l'Occupazione che, prevedibilmente, concluderà i
suoi lavori e presenterà le sue proposte nell'anno 2000.
A complicare le cose sono sopravvenute, nel luglio di
quest'anno, le dimissioni dell'Assessore all'Industria il quale,
dopo aver chiesto ed ottenuto alcuni mesi di tempo per acclimatarsi
nel nuovo incarico, aveva poi preannunciato la presentazione agli
organismi competenti di una "mappa" di 15 aziende che intendevano
operare in Valle e sulle quali erano già stati fatti tutti i
necessari accertamenti: nel frattempo è avvenuta la sostituzione
alla guida dell'Assessorato.
Alla luce di tali considerazioni e vista la latitanza delle
Organizzazioni Sindacali che, stranamente, tacciono dall'inizio
della legislatura, i
sottoscritti
Consiglieri
regionali
INTERPELLANO
l'Assessore regionale all'Industria, Commercio, Artigianato e
Trasporti al fine di conoscere:
a)
che fine ha fatto la misteriosa "mappa"
dell'ex-Assessore Pollicini e se è intenzione del nuovo Assessore
farla propria e sottoporla all'attenzione degli organismi
consiliari competenti, oppure non tenerne affatto conto ed iniziare
ex-novo l'esame delle aziende che hanno fatto richiesta
dell'insediamento in Valle;
b)
quando l'Assessore prevede di poter presentare al
Consiglio, ma soprattutto ai cassintegrati ed
ai
disoccupati
che aspettano da due anni, quel piano generale di insediamento di
nuove aziende medio-piccole che da tempo ormai va preannunciando
come imminente.
PRESIDENTE
: Ha chiesto la parola il Consigliere Pascale;
ne ha facoltà.
PASCALE (P.S.I.):
Con questa interpellanza vogliamo
riproporre il problema della crisi industriale, e mi pare che
queste iniziative vengano sempre dai gruppi di opposizione, perché
sino ad oggi non ci sono stati atti concreti in questo settore da
parte della Giunta regionale.
Negli ultimi due anni molte aziende hanno chiuso i battenti o
sono entrate in difficoltà, si è allungata quindi la lista dei
cassintegrati e soprattutto quella dei disoccupati giovanili ma non
si è ancora aperta nessuna di quelle aziende medio-piccole che la
maggioranza aveva detto nel suo programma di voler promuovere in
Valle. Forse a questo hanno contribuito i continui avvicendamenti
alla guida dell'Assessorato: dopo la gestione Chabod, nella passata
legislatura, è subentrato l'anno scorso l'Assessore Pollicini, il
quale, giusta mente, una volta assunto l'incarico, aveva chiesto ed
ottenuto un po' di tempo non solo per vedere come era la
situazione, ma anche perché intendeva approfondire e verificare le
prospettive delle aziende che chiedevano l'insediamento in Valle e
quindi il contributo regionale per poter evitare gli errori del
passato. Nella scorsa primavera aveva preannunciato di avere
esaurito l'esame della situazione e di avere pronta una "mappa" di
15 aziende, che voleva presentare agli organismi consiliari
competenti, scelte tra quelle che avevano fatto richiesta di
insediamento in Valle e, quindi, presumo che su queste aziende
siano stati fatti tutti i controlli necessari per quanto riguarda
la loro solidità finanziaria e le prospettive di mercato.
C'è stata poi a luglio la sostituzione dell'Assessore' Pollicini
e di quel la "mappa" non si è saputo più nulla, perché le uniche
cose che il nuovo Assessore ha detto in Consiglio regionale mi pare
che riguardino l'insediamento di una grossa azienda di Ivrea. Però
non ci si può limitare all'insediamento di una sola azienda, per
quanto prestigiosa, per poter parlare di politica industriale.
Quello che ci colpisce di più in tutta questa vicenda, e lo
vogliamo dire pubblicamente, è il silenzio delle Organizzazioni
Sindacali. Io ricordo che nella passata legislatura bastava che
un'azienda minacciasse un solo licenziamento che Piazza Deffeyes si
riempiva di lavoratori e di striscioni contro l'Assessore Chabod o
contro la Giunta. Invece, stranamente, negli ultimi due anni, se
non fosse stato per le interpellanze e le mozioni delle forze di
opposizione in questo Consiglio, sembrerebbe che per il Sindacato
la crisi industriale non esista più. Con questo non vogliamo
insinuare che le Organizzazioni Sindacali siano fiancheggiatrici di
questa Giunta regionale, per carità! Forse si sono soltanto
lasciate imbrigliare dalla dialettica di Assessori più capaci.
Ci pare però strano che recentemente un sindacato, esaminando la
crisi industriale, sia giunto alla conclusione che la colpa di
questa crisi sarebbe esclusivamente degli imprenditori valdostani
che non hanno spirito di iniziati va e di rischio, cioè non hanno
spirito di imprenditorialità. Senza dubbio è vero che gli
imprenditori valdostani hanno le loro colpe, però quel sindacato si
è dimenticato di aggiungere che, se gli imprenditori valdostani
sono così, è forse perché così li ha abituati "mamma Regione" con
la politica del con tributo facile e si è dimenticato anche di
aggiungere che da molti e troppi anni in questa Regione non è stata
fatta una politica industriale e le colpe maggiori non possono che
essere dell'Amministrazione regionale, alla quale spetta la
funzione di programmazione e di indirizzo.
Fatte queste premesse, che da un po' di tempo volevo fare in
Consiglio, cosa chiediamo al nuovo Assessore all'Industria? Intanto
vorremmo sapere che fine ha fatto quella cosiddetta "mappa": il
nuovo Assessore l'ha riposta nel cassetto e intende effettuare
nuovi esami e nuove ricerche, approfondire nuove domande da parte
delle aziende oppure intende farla propria e proseguire l'operato
del suo predecessore?
In secondo luogo chiediamo quand'è che il nuovo Assessore
porterà agli organismi competenti, e soprattutto al Consiglio
regionale, un piano generale e diversificato di insediamenti di
nuove aziende, perché gli unici accenni che abbiamo sentito in
questo Consiglio, ripeto, riguardano una grossa azienda di Ivrea
che dovrebbe venire in Valle d'Aosta, ma ci sembra un po' poco per
parlare di politica industriale.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
L'interpellanza presentata può essere lo
spunto, più che per risposte precise, per un discorso molto più
ampio, che solo la discussione sul bilancio regionale di previsione
per l'85 darà ampia possibilità, sia ai Consiglieri che agli
Assessori, di fare in modo compiuto.
Nelle premesse vengono fatte considerazioni e osservazioni che
vanno al di là della semplice domanda, perché so no di carattere
generale. Quindi io mi limito, per quanto possibile, a fare al cune
considerazioni e a cercare di rispondere con precisione agli
interrogativi che si intravedono dietro le due domande finali poste
dall'interpellanza.
La prima chiede che fine ha fatto la misteriosa "mappa"
dell'ex-Assessore Pollicini e se il nuovo Assessore ha intenzione
di farla propria. Quella mappa voleva prevalentemente selezionare
un certo numero di richieste da prendere in esame ed è stata il
punto di riferimento di una azione che non ha avuto interruzione,
nel senso che quelle iniziative che erano ritenute prioritarie sono
state le iniziative con le quali abbiamo aperto trattative con gli
imprenditori e che stiamo cercando, anche se con molta fatica, di
portare a termine.
La logica prevalente è stata quella di intervenire
prioritariamente in quel le zone e in quelle aree che maggiormente
sono state messe in crisi dalla cessazione di alcune attività
industriali e mi riferisco, in modo particolare, al bacino di
Verrès, e parlando di Verrès intenderei anche Arnad, con il
problema SIV, e al bacino di Châtillon. Questi sono i due punti
maggiormente critici della situazione industriale ed è su questi
due punti che, per superare il dato critico di queste due aree,
abbiamo puntato i nostri rapporti con imprenditori la cui presenza
avrebbe contribuito quasi completamente a risolvere il
problema.
Il lavoro non ha avuto quindi interruzione, in quanto la
sostituzione dell'Assessore non ha interrotto, se non per una
settimana, i rapporti e le trattative che sono giunte alla massima
maturazione. La prima trattativa è stata sancita dall'approvazione
da parte della Regione di una convenzione con l'azienda che andrà
ad insediarsi parzialmente nell'area ALLUVER. In questi giorni
stiamo definendo una seconda trattativa con la Balzano, una ditta
di pentolame. Stiamo concludendo anche la trattativa con la ditta
ALLUCON per la lavorazione di bins e, come ha riferito il
Consigliere Pascale, abbiamo in corso trattative con quella grande
azienda che dovrebbe sistemarsi nell'ex-stabili mento SIV e
nell'ex-stabilimento Monte-fibre di Châtillon. Sempre riferendomi
alla Châtillon, la Giunta aveva precedentemente approvato una
convenzione con l'INTERNATIONAL SERVICE, sempre nell'area di
Châtillon. Nel frattempo sono state fatte altre richieste e nella
Giunta del 7 dicembre porterò un quadro ragionato sulle nuove
proposte. Va da sè che ci troviamo in un momento delicato della
trattativa con quell'azienda alla quale si è fatto cenno, per
risolvere i due punti critici di Arnad e di Châtillon. Da quella
soluzione dipende anche la disponibilità di aree e di fabbricati
industriali. E' questo il punto delicato delle trattative, risolte
le quali, potremo affrontare un problema successivo, che dovrebbe
essere il proseguimento del precedente discorso, e cioè da una
prima fase di superamento della crisi in quei bacini particolari,
dovremmo passare ad una seconda fase di irrobustimento della
struttura industriale della Valle d'Aosta, con aziende di medie e
medio-piccole dimensioni: questo è quanto volevo dire.
Sarà anche mio impegno portare alla Commissione competente,
subito dopo l'esame da parte della Giunta, le indicazioni e le
selezioni di possibili insediamenti industriali nella nostra Regio
ne. Voglio ancora ricordare, senza per questo cercare
giustificazioni, i limiti oggettivi dell'azione dell'Assessore e
dell'Assessorato nei delicati rapporti con queste aziende. Non
voglio tacere, per esempio, che alcune iniziative hanno ostacolato
e stanno ostacolando l'inserimento di certe aziende in Valle
d'Aosta. Le trattative vanno quindi condotte con un certo riserbo
che non mi impedirà di comunicare alla Commissione competente le
indicazioni e, se non i nomi delle ditte, almeno la tipologia delle
aziende e il tipo di lavorazione che effettuano.
Per quanto riguarda l'atteggiamento nei confronti dei sindacati,
debbo dire che non esiste latitanza. Ricordo ai Consiglieri
interpellanti che abbiamo contatti costanti e continui con le
Organizzazioni Sindacali, le quali conoscono l'impegno e gli sforzi
che stiamo facendo e le difficoltà che affrontiamo per arrivare a
risolvere certi problemi: in questo senso esiste l'impegno
dell'Assessore per arrivare ad un documento finale di intesa con
l'Amministrazione regionale.
PRESIDENTE
: Ha chiesto la parola il Consigliere Pascale;
ne ha facoltà.
PASCALE (P.S.I.):
Sono in piccola parte soddisfatto di
quanto l'Assessore ha precisato sulla continuità d'azione nel
l'Assessorato, anche se poi mi è parso di capire che la "mappa" sta
per essere modificata, in quanto ci sono nuove pro poste. E' chiaro
che abbiamo riascoltato oggi degli impegni che l'Assessore aveva
già preso in questo Consiglio rispondendo alle altre interpellanze.
Si tratta certamente di impegni molto generici perché le trattative
sono segrete .ed è per noi difficile valutare le risposte in base a
queste dichiarazioni di intenti e di buoni propositi.
Noi aspettiamo dunque questo piano generale, che comunque
dovrebbe essere presentato in modo unitario e che dovrebbe
prospettare una diversificazione delle aziende non soltanto per
quanto riguarda la tipologia di produzione ma anche per quanto
riguarda la manodopera: quando avremo il piano potremo dare un
giudizio sull'azione della Giunta per quanto riguarda la politica
industriale.
Mi pare che l'accenno fatto alle Organizzazioni Sindacali
confermi la mia impressione. E' chiaro che le Organizzazioni
Sindacali vengano interpellate e ci sia un contatto continuo con
l'Assessore, però è da due anni che ci sono questi contatti
continui ed i sindacati possono essere rimasti imbrigliati, qua si
imprigionati dalla dialettica e dai discorsi dell'Assessore.
