Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2756 del 1° aprile 1987 - Resoconto
OGGETTO N. 2756/VIII - MODIFICHE ALLA BOZZA DI CONVENZIONE
TRA LA PILA S.p.A. E LA REGIONE VALLE D'AOSTA PER LA CESSIONE DI
BENI E LA COSTITUZIONE DI DIRITTI NECESSARI ALLA RICOSTRUZIONE
DELLA CABINOVIA AOSTA-LES LEURS-PILA.
PRESIDENTE
: Do lettura della delibera in oggetto:
LA GIUNTA REGIONALE
- richiamata la delibera consiliare n. 2388/ VIII del 4
novembre 1986;
DELIBERA
di approvare nel nuovo testo allegato alla presente e
di essa facente parte integrante la bozza di convenzione tra la
Pila S.p.A. e la Regione Valle d'Aosta per la cessione di beni
e
la costituzione di diritti necessari alla ricostruzione
della cabinovia Aosta-Les Fleurs-Pila.
SCRITTURA PRIVATA
La Regione Autonoma Valle d'Aosta e La PILA S.p.A.
premesso
- che la PILA S.p.A. è concessionaria della Funivia Aosta-Les
Fleurs-Pila giusto decreto n. 448 del Presidente della Giunta
regionale in data 11.12.1957 prot. n. 3448/1 rinnovato con decreto
n. 419 del Presidente della Giunta regionale in data 22.6.1977,
prot. n. 3084/4 gab.;
- che la PILA S.p.A. è proprietaria dell'intero impianto della
predetta Funivia e più precisamente: attrezzature, funi, tralicci,
cabine, edifici destinati alle stazioni di Aosta, Les Fleurs e
Pila, nonché che è titolare dei diritti di servitù di sorvolo sui
fondi attraversati dalla predetta funivia nel suo attuale
tracciato;
- che la PILA S.p.A. è altresì proprietaria dei fondi su cui
insistono le stazioni di Aosta, Les Fleurs e Pila della Funivia, e
di altri fondi limitrofi alla stazione di Aosta e a quella di Les
Fleurs;
- che è intenzione della Regione Autonoma della Valle d'Aosta
ricostruire la Funivia, per la qual cosa le è necessario disporre
dell'attuale impianto;
- che la Regione Autonoma Valle d'Aosta necessita altresì della
disponibilità dei fondi su cui insistono le stazioni di Aosta, Les
Fleurs e Pila della Funivia e dei fondi limitrofi alla stazione di
Aosta e di Les Fleurs per costruirvi le nuove stazioni della
funivia e per realizzare le aree di parcheggio al servizio della
Funivia;
- che la PILA S.p.A. è proprietaria e concessionaria degli
impianti funiscioviari operanti nella Cona di Pila convengono
1)
La premessa costituisce parte integrante
della presente scrittura.
2)
La PILA S.p.A. riceverà un indennizzo di L.
52.123.776= dalla Regione
Autonoma Valle d'Aosta per la
dismissione dell'intero impianto della funivia Aosta-Les
Fleurs-Pila, nulla escluso, compresi i diritti di servitù di
sorvolo attualmente costituiti a favore della Funivia stessa e di
cui in premessa, compresi gli edifici destinati alle attuali
stazioni di Aosta, Les Fleurs e Pila della Funivia, ma con
esclusione dei fondi su cui insistono gli edifici stessi.
3)
La PILA S.p.A. si impegna a costituire a favore
della Regione Autonoma Valle d'Aosta diritto di superficie su una
porzione di terreno di mq. 250 circa da scorporarsi dal mappale n.
117 del foglio 35 del Catasto terreni del Comune di Aosta, meglio
individuata in verde nella planimetria allegata alla presente
scrittura sub. A, terreno sul quale la Regione Autonoma Valle
d'Aosta costruirà un edificio destinato agli uffici e ai servizi
della Funivia.
4) La PILA S.p.A. si impegna a costituire a favore della Regione
Autonoma Valle d'Aosta i seguenti diritti di superficie per la
costruzione della stazioni di Aosta, di Les Fleurs e di Pila della
Funivia: su una porzione di terreno da scorporarsi da maggiore
appezzamento distinto al foglio 35 mappali nn. 117 e 27 del Catasto
terreni di Aosta, individuata in giallo nella planimetria allegata
sub. A.; su una porzione di terreno da scorporarsi da maggiore
appezzamento distinto al foglio 18 mappali nn. 274 e 479 del
Catasto terreni di Gressan, individuata in giallo nella planimetria
allegata sub. B; su una porzione di terreno da scorporarsi da
maggiore appezzamento distinto al foglio 21 mappali, nn. 231, 453,
146, 268 del Catasto terreni di Gressan, individuata in giallo
nella planimetria allegata sub. C.;
5) I diritti di superficie di cui ai precedenti nn. 3 e 4
saranno costituiti per la durata di anni 40, decorrenti dalla data
di prima apertura al pubblico esercizio della costruenda
funivia.
6) Al termine della scadenza del diritto di superficie
costituito al precedente n. 3, la PILA S.p.A. pagherà alla Regione
Autonoma Valle d'Aosta una indennità pari al valore dell'edificio,
escluso il terreno, quale risulterà dalla stima elaborata da un
collegio di periti, nominati uno da ciascuna parte e il terza dai
primi due.
7)
La PILA S.p.A. si impegna a concedere in comodato
per tutta la durata dei diritti di superficie costituiti ai
precedenti nn
.
3 e 4 i fondi di sua proprietà in Aosta
distinti a catasto terreni al foglio
35
nn. 117, 27, 22,
132, 123, 124, 36/a e 153 del foglio 35
è
già costituita
servitù di transito pedonale e carraio a favore dei fondi distinti
ai mappali nn.
35
e 42 del foglio 35 del Comune di
Aosta.
8) La PILA S.p.A. si impegna a costituire per tutta la durata
dei diritti di superficie costituiti ai precedenti nn. 3 e 4
servitù di passo carraio e pedonale sul proprio fondo sito in
Gressan distinto al foglio 18 mappali nn. 514 e 517 a favore del
fondo distinto al foglio 18 mappale n. 274 e della stazione della
funivia ivi erigenda.
9) La Regione Autonoma Valle d'Aosta si impegna a concedere in
comodato alla PILA S.p.A. nell'edificio che verrà costruito sul
fondo oggetto del diritto di superficie di cui al precedente n. 3
una superficie edificata di mq. 250 circa che la PILA S.p.A.
utilizzerà per i propri uffici e che potrà concedere in uso anche a
società ad essa collegate affinché parimenti li utilizzino per i
propri uffici.
10) Atteso che è interesse di entrambe le parti che la
ricostruenda funivia sia gestita unitariamente con gli altri
impianti già esistenti nella Conca di Pila, La Regione Autonoma
Valle d'Aosta si impegna a concedere, a parità di condizioni
offerte, la gestione della ricostruita funivia Aosta-Pila alla
società PILA S.p.A..
Al fine di consentire l'esercizio di tale diritto di prelazione
la Regione trasmetterà alla PILA S.p.A. il contratto stipulando con
terzi in forza di trattativa privata o a seguito di gara d'appalto
e la PILA S.p.A. avrà il termine di giorni 30 per comunicare
l'accettazione del contratto stesso.
La Regione Autonoma Valle d'Aosta potrà concedere alla PILA
S.p.A., per un periodo iniziale non inferiore ad un anno, la
gestione dell'impianto ricostruito, al fine di acquisire elementi
conoscitivi (costi, ricavi, volume e caratteristiche dell'utenza,
ecc.) da utilizzare per la trattativa o la gara d'appalto per la
gestione definitiva.
PRESIDENTE
: Ha chiesto la parola l'Assessore al Turismo,
Urbanistica e Beni Culturali, Lanièce; ne ha facoltà.
LANIECE (D.C.):
Le modifiche che vengono presentate sono
la conseguenza di ulteriori trattative tra l'Amministrazione
regionale e la PILA S.p.A..
Al punto 2): dopo le parole "per la
dismissione"
aggiungasi "a favore della Regione stessa"; al punto 9): dopo le
parole "di cui al precedente punto n. 3" aggiungasi ", e per tutta
la durata di detto diritto,".
PRESIDENTE
: Poiché le modifiche al testo della
Convenzione, proposte dall'Assessore, rivestono solo carattere
formale, sempre ché il Consiglio sia d'accordo, possiamo dare per
scontato che facciano parte integrante del testo della
Convenzione.
Ha chiesto la parola il Consigliere Millet; ne ha facoltà.
MILLET (P.C.I.):
A me non pare che si tratti di modifiche
di poco conto, perché nella modifica più rilevante, e cioè in
quella proposta al punto 9), si dice che l'edificio, invece che in
locazione, verrà dato alla PILA S.p.A. in comodato. Noi vorremmo
conoscere le ragioni di tale scelta.
Nel punto 2) si introduce la dizione "per dismissione" laddove
si dice che "La PILA S.p.A. riceverà un indennizzo di lire
52.123.776 dalla Regione Autonoma Valle d'Aosta per la dismissione
a favore della stessa Regione dell'intero impianto della
funivia...", mentre inizialmente non si parlava di "dismissione".
Vorrei che mi fosse spiegato bene anche il vero significato di
questa ulteriore integrazione.
Nel punto 10) si diceva che "...la Regione Autonoma Valle
d'Aosta si impegna a concedere con priorità, a parità di condizioni
offerte, la gestione della ricostruita funivia Aosta-Pila alla
società PILA S.p.A.". Ora invece si allunga il testo con la
precisazione che la Regione potrebbe affidare la gestione della
ricostruita funivia Aosta-Pila, anche ad altri, mentre di fatto ciò
non è assolutamente vero. Si indica solo una opportunità, ma, dando
la prima gestione alla PILA S.p.A. e consentendole di avanzare
delle proposte sulle future gestioni, tale opportunità ha proprio
il sapore di "una presa in giro".
O si prescrivono tutte le condizioni e quindi si procede ad un
regolare appalto, altrimenti occorre dire subito, e senza troppi
giri di parole, che la gestione della funivia Aosta-Pila verrà
affidata alla Società PILA S.p.A..
Vorremmo conoscere dall'Assessore il vero significato di questi
cambiamenti, specie per quanto concerne il passaggio dalla
locazione al comodato e quello relativo al punto 2).
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Vorrei sapere se nel consiglio di
amministrazione della Società PILA S.p.A. ci sono dei
rappresentanti della Regione e chi sono questi rappresentanti, ed
inoltre vorrei sapere se l'Ente Regione ha delle quote societarie
della Società PILA S.p.A..
Visto poi che la Giunta regionale ha investito tante risorse in
questo progetto, vorrei sapere se è prevista una integrazione tra
questa funivia ed il sistema ferroviario ed in particolare se si è
trovato il modo di collegare, attraverso il piazzale della COGNE,
l'impianto funiviario con la stazione ferroviaria. Sarebbe
estremamente utile consentire a chi arriva ad Aosta con il treno di
poter usufruire del "domaine skiable" di Pila.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Siccome fu fatta una trattativa
privata ed in quella occasione evidenziai, come ribadii
successivamente anche con una mozione, che non c'erano gli elementi
per fare quella trattativa privata che ha lasciato grandi
perplessità per il metodo seguito allora, giustificato in parte per
l'urgenza, chiederei all'Assessore se i lavori sono finalmente
iniziati, perché in un'altra occasione il precedente Assessore ci
aveva dichiarato che i lavori erano addirittura ad uno stadio
piuttosto avanzato.
PRESIDENTE
: Ha chiesto la parola l'Assessore al Turismo,
Urbanistica e Beni Culturali, Lanièce; ne ha facoltà.
LANIECE (D.C.):
I cambiamenti di poco conto riguardano
solo gli emendamenti da me proposti e non tutta la questione della
convenzione tra la Regione e la PILA S.p.A..
È stato fatto un accordo con la PILA S.p.A. proprietaria del
vecchio impianto, con la quale abbiamo dovuto trattare per ottenere
i diritti di passaggio per la nuova funivia. Di conseguenza è ovvio
pensare che la trattativa riguardi le due parti. Dopo la precedente
convenzione, la società ci aveva richiesto le modifiche da noi
proposte per concludere la trattativa. Si trattava quindi di
accettare o meno, e poiché si doveva ricercare l'accordo, esso è
stato concluso in questi termini...
(...INTERRUZIONE...)
A quel tempo eravamo ancora in trattative e il collegio dei
revisori dei conti della Società PILA S.p.A. non aveva accettato il
contenuto della precedente convenzione, perché era troppo
penalizzante per la Società; di conseguenza abbiamo dovuto
modificare il testo e siamo giunti alla proposta odierna che è
definitiva ed ultimativa.
(...INTERRUZIONE...)
Il collegamento con la stazione ferroviaria di Aosta è previsto,
però è ancora in fase di studio.
Il rappresentante della Regione in seno al consiglio di
amministrazione della Società PILA S.p.A., nella quale la Regione
partecipa con il 34% del capitale azionario, è il rag. Vitali che è
stato anche nominato amministratore delegato.
Alla richiesta del Consigliere Baldassarre posso rispondere
dicendo che i lavori, sono già iniziati, sono già stati innalzati
quasi tutti i piloni ed ora attendiamo il benestare del Comune di
Aosta per iniziare i lavori della stazione di partenza della
Funivia, visto che la DELTASIDER ha concesso i terreni
necessari.
PRESIDENTE
: Ha chiesto la parola per dichiarazione di
voto il Consigliere Millet; ne ha facoltà.
MILLET (P.C.I.):
Noi ci asteniamo perché ci sembra che
questa convenzione costituisca un peggioramento rispetto alla
precedente, anche se mi sembra di aver capito che l'altra volta noi
siamo stati chiamati a votare un testo non concordato. Questo
fatto, però, peggiora la situazione, perché indica che l'Assessore
aveva portato in Consiglio un testo non definitivo ed in fase di
elaborazione...
LANIECE (fuori microfono):
I revisori dei conti non hanno
accettato quella convenzione...
MILLET (P.C.I.):
Sì, ma io non penso che spetti ai
revisori dei conti decidere la politica di una S.p.A., perché
questa funzione spetta al Consiglio di amministrazione, nel
rispetto, ovviamente, del Codice Civile.
Noi riteniamo che con queste due modifiche, ed in particolare
con quella relativa al punto 10, (che prima dava alla Regione la
possibilità di scegliere sulla futura gestione, mentre ora questa
possibilità non esiste più, anche se la gestione è affidata ad una
società in cui è presente la stessa Regione) si compie un passo
indietro.
L'Assessore ha parlato di "piccole modifiche", però non ha
spiegato al Consiglio che si trattava proprio di queste modifiche.
Non è molto facile rileggere tutto il testo, perché una "parolina"
messa prima o dopo, oppure leggermente modificata, come ad esempio
"riservato" o "riversato", fa assumere al testo un significato ben
diverso.
Contesto quindi all'Assessore che si sarebbero dovute precisare
meglio le modifiche, dando modo ai Consiglieri di scegliere con
piena cognizione di causa.
Noi ci asteniamo perché non ci è molto chiaro il senso di queste
modifiche.
PRESIDENTE
: Ha chiesto la parola l'Assessore al Turismo,
Urbanistica e Beni Culturali, Lanièce; ne ha facoltà.
LANIECE (D.C.):
Voglio precisare che nel testo della
relazione c'è scritto: "a) al punto 5 del precedente testo verrebbe
eliminato...; b) il punto 9 viene modificato nel senso di...; c) il
punto 10 viene integrato con una sommaria disciplina..".
Quindi è già spiegato nella relazione dove vengono apportate le
modifiche. Io mi sono astenuto dal ricordare queste circostanze,
proprio perché le stesse erano già presenti nel testo della
relazione e non perché avevo intenzione di nascondere qualche
cosa.
PRESIDENTE
: Do lettura della delibera in oggetto nel
testo emendato:
LA GIUNTA REGIONALE
- richiamata la delibera consiliare n. 2388/ VIII del 4
novembre 1986;
DELIBERA
di approvare nel nuovo testo allegato alla presente e di essa
facente parte integrante la bozza di convenzione tra la Pila S.p.A.
e la Regione Valle d'Aosta per la cessione di beni e la
costituzione di diritti necessari alla ricostruzione della
cabinovia Aosta-Les Fleurs-Pila.
SCRITTURA PRIVATA
La Regione Autonoma Valle d'Aosta e La PILA S.p.A.
premesso
- che la PILA S.p.A. è concessionaria della Funivia Aosta-Les
Fleurs-Pila giusto decreto n. 448 del Presidente della Giunta
regionale in data 11.12.1957 prot. n. 3448/1 rinnovato con decreto
n. 419 del Presidente della Giunta regionale in data 22.6.1977,
prot. n. 3084/4 gab.;
- che la PILA S.p.A. è proprietaria del l'intero impianto della
predetta Funivia e più precisamente: attrezzature, funi, tralicci,
cabine, edifici destinati alle stazioni di Aosta, Les Fleurs e
Pila, nonché che è titolare dei diritti di servitù di sorvolo sui
fondi attraversati dalla predetta funivia nel suo attuale
tracciato;
- che la PILA S.p.A. è altresì proprietaria dei fondi su cui
insistono le stazioni di Aosta, Les Fleurs e Pila della Funivia, e
di altri fondi limitrofi alla stazione di Aosta e a quella di Les
Fleurs;
- che è intenzione della Regione Autonoma della Valle d'Aosta
ricostruire la Funivia, per la qual cosa le è necessario disporre
dell'attuale impianto;
- che la Regione Autonoma Valle d'Aosta necessita altresì
della disponibilità dei fondi su cui insistono le stazioni di
Aosta, Les Fleurs e Pila della Funivia e dei fondi limitrofi alla
stazione di Aosta e di Les Fleurs per costruirvi le nuove stazioni
della funivia e per realizzare le aree di parcheggio al servizio
della Funivia;
- che la PILA S.p.A.
è
proprietaria e concessionaria
degli impianti funi scioviari operanti nella Conca di Pila
convengono
1)
La premessa costituisce parte integrante della
presente scrittura.
2) La PILA S.p.A. riceverà un indennizzo di L. 52.123.776= dalla
Regione Autonoma Valle d'Aosta per la dismissione a favore della
Regione stessa dell'intero impianto della funivia Aosta-Les
Fleurs-Pila, nulla escluso, compresi i diritti di servitù di
sorvolo attualmente costituiti a favore della Funivia stessa e di
cui in premessa, compresi gli edifici destinati alle attuali
stazioni di Aosta, Les Fleurs e Pila della Funivia, ma con
esclusione dei fondi su cui insistono gli edifici stessi.
3) La PILA S.p.A. si impegna a costituire a favore della Regione
Autonoma Valle d'Aosta diritto di superficie su una porzione di
terreno di mg. 250 circa da scorporarsi dal mappale n. 117 del
foglio 35 del Catasto terreni del Comune di Aosta, meglio
individuata in verde nella planimetria allegata alla presente
scrittura sub. A, terreno sul quale la Regione Autonoma Valle
d'Aosta costruirà un edificio destinato agli uffici e ai servizi
della Funivia.
4) La PILA S.p.A. si impegna a costituire a favore della Regione
Autonoma Valle d'Aosta i seguenti diritti di superficie per la
costruzione della stazioni di Aosta, di Les Fleurs e di Pila della
Funivia: su una porzione di terreno da scorporarsi da maggiore
appezzamento distinto al foglio 35 mappali nn. 117 e 27 del Catasto
terreni di Aosta, individuata in giallo nella planimetria allegata
sub. A.; su una porzione di terreno da scorporarsi da maggiore
appezzamento distinto al foglio 18 mappali nn. 274 e 479 del
Catasto terreni di Gressan, individuata in giallo nella planimetria
allegata sub. B; su una porzione di terreno da scorporarsi da
maggiore appezzamento distinto al foglio 21 mappali, nn. 231, 453,
146, 268 del Catasto terreni di Gressan, individuata in giallo
nella planimetria allegata sub. C.;
5) I diritti di superficie di cui ai precedenti nn. 3 e 4
saranno costituiti per la durata di anni 40, decorrenti dalla data
di prima apertura al pubblico esercizio della costruenda
funivia.
6) Al termine della scadenza del diritto di superficie
costituito al precedente n. 3, la PILA S.p.A. pagherà alla Regione
Autonoma Valle d'Aosta una indennità pari al valore dell'edificio,
escluso il terreno, quale risulterà dalla stima elaborata da un
collegio di periti, nominati uno da ciascuna parte e il terzo dai
primi due.
7)
La PILA S.p.A. si impegna a concedere in comodato
per tutta la durata dei diritti di superficie costituiti ai
precedenti nn. 3 e 4 i fondi di sua proprietà in Aosta distinti a
catasto terreni al foglio
35
nn. 117, 27, 22, 132, 123, 124,
36/a e 153 del foglio
35 è
già costituita servitù di
transita pedonale
e carraio a favore dei fondi distinti ai
mappali nn. 35 e 42 del foglio
35
del Comune di
Aosta.
8)
La PILA S.p.A. si impegna a costituire per tutta la
durata dei diritti di superficie costituiti ai precedenti nn. 3 e 4
servitù di passo carraio e
pedonale sul proprio fondo sito
in Gressan distinto al foglio 18 mappali nn. 514 e 517 a favore del
fondo distinto al foglio 18 mappale n. 274 e della stazione della
funivia ivi erigenda.
9)
La Regione Autonoma Valle d'Aosta si impegna a
concedere in comodato alla PILA S.p.A. nell'edificio che verrà
costruito sul fondo oggetto del diritto di superficie di cui al
precedente n. 3, e per tutta la durata del diritto, una superficie
edificata di mq. 250 circa che la PILA S.p.A. utilizzerà per i
propri uffici e che potrà concedere in uso anche a società ad essa
collegate affinché parimenti li utilizzino per i propri
uffici.
10) Atteso che è interesse di entrambe le parti che la
ricostruenda funivia sia gestita unitariamente con gli altri
impianti già esistenti nella Conca di Pila, La Regione Autonoma
Valle d'Aosta si impegna a concedere, a parità di condizioni
offerte, la gestione della ricostruita funivia Aosta-Pila alla
società PILA S.p.A..
Al fine di consentire l'esercizio di tale diritto di prelazione
la Regione trasmetterà alla PILA S.p.A. il contratto stipulando con
terzi in forza di trattativa privata o a seguito di gara d'appalto
e la PILA S.p.A. avrà il termine di giorni 30 per comunicare
l'accettazione del contratto stesso.
La Regione Autonoma Valle d'Aosta potrà concedere alla PILA
S.p.A., per un periodo iniziale non inferiore ad un anno, la
gestione dell'impianto ricostruito, al fine di acquisire elementi
conoscitivi (costi, ricavi, volume e caratteristiche dell'utenza,
ecc.) da utilizzare per la trattativa o la gara d'appalto per la
gestione definitiva.
PRESIDENTE
: Se nessuno chiede la parola, pongo in
votazione la delibera nel testo emendato testé letta:
ESITO DELLA VOTAZIONE
Presenti:28
Votanti:22
Favorevoli: 22
Astenuti: 6 (Aloisi, Bajocco, Cout, Dolchi, Mafrica e
Millet)
Il Consiglio approva.
