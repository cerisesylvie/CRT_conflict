Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 224 del 6 aprile 1983 - Resoconto
OGGETTO N. 224/VII - RELAZIONE CONCLUSIVA DELLE COMMISSIONI
CONSILIARI PERMANENTI III e IV SUI PROBLEMI CONCERNENTI IL
RISANAMENTO DEL BESTIAME IN VALLE D'AOSTA.
PRESIDENTE:
Ha chiesto di parlare il Consigliere
Maquignaz, ne ha facoltà.
MAQUIGNAZ - (D.P.):
Credo che non vi sia molto da
aggiungere a quanto contenuto nel documento elaborato dalle due
Commissioni, Sviluppo economico e Sanità, che concerne il problema
del risanamento del bestiame in Valle d'Aosta; voglio però cogliere
l'occasione per fare alcune osservazioni e per ricordare che il
lavoro delle Commissioni è stato lungo e laborioso. Abbiamo fatto
una serie di riunioni, mi sembra più di venti, e di incontri con
tutte le persone interessate al problema del risanamento del
bestiame in Valle d'Aosta, fra le quali i rappresentanti degli
allevatori, l'ordine dei veterinari della Valle d'Aosta, i
funzionari della Regione, ed inoltre un lungo confronto con gli
Assessori alla Sanità ed all'Agricoltura e Foreste. Questi incontri
sono stati molto positivi perchè ci hanno permesso di sviscerare a
fondo il problema, di trovare delle soluzioni e soprattutto hanno
permesso a tutti di esprimere la propria opinione su questo
problema che da anni ormai si trascina in Valle d'Aosta. E' vero,
alcune volte il tono della discussione è stato un pò acceso, in
parte per il carattere un pò irruente del Presidente degli
Eleveurs, un pò per il carattere focoso dell'Assessore Rollandin;
comunque le cose sono andate abbastanza bene ed abbiamo potuto
elaborare un documento che contiene degli indirizzi e delle
proposte abbastanza precise, che penso nella sostanza la Giunta
regionale abbia accettato. Abbiamo trovato un accordo su quasi
tutti i punti del documento; rimangono ancora alcune cose da
definire e mi riferisco in modo particolare al problema complesso
che riguarda la disinfezione delle stalle, al problema che
interessa la commercializzazione degli animali da macello ed al
controllo da effettuarsi sugli animali che provengono da. fuori
Valle. Il documento non parla del problema che abbiamo discusso a
lungo in Commissione delle stalle di sosta, che avrebbero potuto
servire come centro di raccolta degli animali che vengono da fuori
Valle e che devono essere sottoposti a controlli sanitari. Faccio
l'invito alla Giunta a voler rimeditare su questo problema, a voler
valutare la possibilità di fare questa esperienza che, ce ne
rendiamo conto, potrebbe essere molto difficile, ma che se dovesse
riuscire potrebbe dare un grosso contributo per la risoluzione di
questo problema.
Sono invece a nostro avviso da ritenersi soddisfacenti le
soluzioni proposte e recepite dalla Giunta, che concernono in modo
particolare le procedure per il pagamento dell'indennità di
abbattimento: è positivo infatti che nello spazio di otto giorni
dalla consegna della documentazione necessaria si possa avere la
deliberazione pronta.
Riteniamo altresì positivo il fatto che l'entità delle indennità
di abbattimento siano portate fino ad un massimo di lire
1.050.000.= (ricordo che precedentemente l'indennità ammontava a
sole 750 mila lire), oltre poi alla indennità aggiuntiva prevista
per gli allevamenti che hanno subito perdite superiori al 30%,
oppure all'80%, a seconda dei casi. Riteniamo anche positivo il
contributo per la rimonta; per ogni capo abbattuto è infatti
previsto un contributo di L. 350 mila per ogni manzo che viene
riacquistato.
Riteniamo inoltre molto importante il fatto di aver istituito
una Commissione permanente per il miglioramento dei rapporti fra
gli allevatori, i veterinari e gli amministratori, che poi dovrebbe
anche servire per verificare e controllare tutte le operazioni che
interessano il risanamento del bestiame.
Non ho molto altro da aggiungere, si tratta nella sostanza di un
documento unitario alla cui discussione hanno partecipato i
rappresentanti di tutte le forze politiche, quindi il documento è
il frutto di questo sforzo unitario e mi auguro che il Consiglio
regionale oggi lo approvi all'unanimità.
Voglio infine cogliere l'occasione per ringraziare pubblicamente
tutti coloro che hanno contribuito alla discussione, in modo
particolare i rappresentanti degli allevatori, i Consiglieri
commissari delle due Commissioni, i rappresentanti dell'Ordine dei
veterinari ed i funzionari dell'Assessorato alla Sanità ed
all'Agricoltura e Foreste.
PRESIDENTE:
E' aperta la discussione. Ha chiesto di
parlare il Consigliere Péaquin, ne ha facoltà.
PEAQUIN - (P.C.I.):
Non ho da aggiungere molto a quanto è
stato detto dal Consigliere Maquignaz se non nel confermare che è
stato un lavoro unitario delle Commissioni, con tutte le
Associazioni di categoria, con gli Assessorati interessati, con
l'ordine dei veterinari. E' stato un lavoro molto laborioso,
infatti il Consiglio regionale dava mandato alla III^ e IV^
Commissione nel mese di gennaio 1982 e da allora sono passati 15
mesi che hanno visto momenti di discussione anche molto accesi
all'interno delle Commissioni, ma anche in assemblee che si sono
tenute nel salone sottostante.
Credo anch'io di poter dire che il documento che oggi viene
proposto al Consiglio, tra l'altro non so se verrà messo in
votazione, ma penso sia una presa d'atto del Consiglio, sia un
documento che racchiude degli elementi positivi. Su non tutti i
punti è stata raggiunta l'intesa finale e credo che dovrà esserci
ancora un impegno delle forze politiche, eventualmente anche delle
Commissioni, per continuare in quel confronto con le Associazioni,
con gli Assessori e i veterinari, per perfezionare tutti quegli
interventi che non siamo riusciti in questo periodo di tempo a
perfezionare. Questi punti riguardano in modo particolare la
disinfezione delle stalle, la commercializzazione ed il controllo
del bestiame proveniente da fuori Valle. Credo che si possa fare
ancora uno sforzo ulteriore, ma sarà compito anche delle forze
politiche fare delle proposte in merito. Toccherà ancora alle forze
politiche, e noi in questo senso ci impegnamo, di operare in modo
che quanto previsto oggi sul documento venga attuato, perchè
purtroppo sovente vediamo anche in altri campi, che proposte molto
valide poi vengono disattese.
L'impegno che ci assumiamo come partito, come Presidente della
IV
^
Commissione ed anche come Commissione, nel poco
tempo che ormai rimane davanti, è quello di operare in modo che
venga rispettato quanto è stato proposto, che vengano pagati nel
termine brevissimo di otto giorni le indennità che sono previste,
che possa funzionare nel migliore dei modi la Commissione prevista
al punto 3 che è stato oggetto di lunghe discussioni, perchè non so
se sono state superate fino in fondo nell'intimo di tutti i
rappresentanti quelli che dovrebbero essere gli scopi reali della
Commissione. Opereremo poi come partito in modo concreto, per far
cessare tutti quei raggiri che sono stati apertamente denunciati
nel corso dei vari dibattiti di persone che hanno approfittato di
una situazione di permissività da parte di alcuni Assessorati, in
modo che era possibile la rimessa in commercio di animali che erano
stati dichiarati ammalati e dovevano essere abbattuti. Ci impegnamo
ad essere presenti affinchè gli Assessori competenti rispettino gli
impegni e facciano appieno il loro dovere.
Credo che il problema del risanamento non finisca con la
presentazione di questo documento, ma dovrà esserci un riscontro
completo di giorni in giorno sulle questioni reali che dovranno
essere portate avanti. Credo che si debba ricordare che occorre un
impegno unitario da parte di tutte le forze politiche e
associazioni per rimediare a quella che in alcune occasioni è stata
definita catastrofe nel campo del risanamento del bestiame nella
nostra Valle. Vent'anni di risanamento non sono stati sufficienti
per migliorare la situazione, anzi in alcuni anni la situazione è
peggiorata e dobbiamo rinunciare anche a quell'atteggiamento a
volte assunto da taluni Assessori responsabili, che hanno preferito
cercare di defilarsi dalla discussione cercando di apparire come i
più tranquilli e come quelli che non hanno responsabilità.
Per quanto ci riguarda, come partito noi teniamo ad essere
presenti ad incalzare gli Assessori perchè ognuno si assuma le
proprie responsabilità; e le forze politiche perchè si assumano i
compiti che loro spettano in questo campo.
PRESIDENTE:
Ha chiesto di parlare il Consigliere Martin,
ne ha facoltà.
MARTIN - (U.V.P.):
Ritengo che questo primo accordo fra
l'Associazione degli Agricoltori e le forze politiche sul problema
riguardante il risanamento del bestiame sia un fatto positivo,
perchè la zootecnica rappresenta un settore importante
dell'agricoltura in Valle, tant'è che da uno studio condotto nel
1980 dall'associazione allevatori della Valle di Aosta, risulta che
essa rappresenta circa 1'85% della produzione lorda vendibile;
infatti su una produzione lorda vendibile: dei ca. 35 miliardi
prodotti in agricoltura, ben 30 provengono dal settore zootecnico.
Senza parlare poi del significato sociale che assumono
l'agricoltura e la zootecnia in particolare nella nostra Regione,
considerato che nella zootecnia vi sono impiegati un gran numero di
addetti, sono ca. 3600 le aziende zootecniche, che si trovano nella
maggior parte dei casi a lavorare in montagna nelle zone
svantaggiate, nelle quali i condizionamenti di origine naturale
limitano la produttività ed i risultati economici.
Questo documento, che è stato elaborato dalle Commissioni
competenti, rappresenta quindi un fatto positivo, anche perchè
permetterà sicuramente di superare gli equivoci che si sono avuti
in passato e soprattutto di ottenere una maggiore collaborazione ed
una reciproca fiducia fra gli allevatori ed i veterinari, che
ritengo sia una condizione essenziale per ottenere dei buoni
risultati per quanto riguarda il risanamento del bestiame. Come è
già stato anticipato, permangono alcuni dubbi sulla
commercializzazione e sul controllo del bestiame proveniente da
fuori Valle, per cui ritengo che il confronto fra le varie
Associazioni degli agricoltori e le forze politiche debba
giustamente continuare se vogliamo riuscire a risolvere veramente
questo grosso problema.
PRESIDENTE:
ha chiesto di parlare il Consigliere Voyat,
ne ha facoltà.
VOYAT - (U.V.):
Solo una piccola precisazione perchè non
voglio rifare tutto il discorso già fatto in Commissione, ed anche
una raccomandazione: mi sembra dagli obiettivi indicati al punto 4
del documento, come mi ero già permesso di dire due volte in
Commissione, siano più competenza dell'Associazione degli
allevatori che non un compito dell'Amministrazione regionale;
pertanto pregherei la Giunta di appoggiare sempre più
l'Associazione allevatori, perchè devono essere loro i più
interessati ad intervenire in questo settore, dare cioè l'appoggio
incondizionato perchè il punto 4 possa essere risolto soprattutto
dalla Associazione Allevatori.
PRESIDENTE:
Ha chiesto di parlare l'Assessore alla Sanità
ed Assistenza Sociale Rollandin, ne ha facoltà.
ROLLANDIN - (U.V.):
Avant tout je remercie les Présidents
de Commission qui ont voulu faire un compte-rendu des différentes
réunions. En effet on a eu des discussions, on a éclairci
différents points qui n'étaient pas encore clairs à niveau des
Associations et, à la fin, on a réussi à faire ce document. Il
s'agit ici d'un document très important et je veux souligner
d'abord le point qu' aussi M. Péaquin a remarqué, c'est-à-dire
celui de la commercialisation. A présent, il y a la tentative de
vendre en Vallée d'Aoste les vaches qui ne sont plus productives,
qui doivent être quand même éliminées, en tenant compte des
subventions qu'on a établies, car on a élevé la subvention jusqu'à
1 million 50 mille et cela c'est un chiffre pas indifférent, si on
pense qu'au Piémont c'est toujours de 150 mille, et qu'on attend
encore l'argent depuis trois ans. Nous sommes en train de voir que
des éleveurs qui allaient pendant l'hiver au Piémont et qui ne
voulaient pas avant se soumettre aux dispositions adoptées ici en
Vallée d'Aoste, maintenant cherchent de se mettre en règle.
Quelqu'un a rappelé le discours de l'engagement de
l'Administration. A ce sujet je dois dire que chaque fois qu'on a
parlé de ce problème ici dans ce Conseil, on a rappelé aussi le
fait qu'il s'agit d'un problème sanitaire de prévention de la
tuberculose: l'année dernière l'organisation mondiale de la Santé a
remarqué qu'il y a encore un pourcentage très élevé de malades de
tuberculose. Donc c'est un fait à ne pas oublier, qui nous fait
comprendre la raison de cette bataille pour avoir du bétail qui
soit sain. M. Martin disait avant l'importance de la zootechnie,
mais pour qu'elle soit valable il faut avoir des vaches saines. En
effet on a vu, lorsqu'on est descendu à Vérone, que cette race
valdôtaine finalement a été reconnue, donc je pense que c'est un
pas en avant et qu'il faut travailler pour donner aux éleveurs la
sensation d'avoir finalement du bétail rentable pour soi-même et
pas à cause du fait que la Région intervient avec des subventions.
Je pense que le but principal d'une Administration sérieuse est
celui de donner cette autonomie aux éleveurs.
J'ai entendu ici le mot "catastrophe"; en effet il y a eu un
certain nombre de vaches qui ont été abattues, mais je voudrais
rappeler au Conseil ce qui se passe au Piémont: là vraiment on peut
parler de catastrophe, parce qu'on a dû abattre sans pitié tous les
porcs. De ce fait nous devons réfléchir sur la question que trop
souvent certains faits qui tout de suite peuvent apparaître comme
des faits exceptionnels, représentent au contraire des mesures qui
doivent être prises pour réussir à vaincre certaines maladies. Donc
je pense encore qu'il faudra faire une attention toute particulière
pour chercher de donner une certaine validité à ce document, qui
sera vraiment un document de travail si on aura la collaboration
des Associations intéressées.
J'espère qu'on veuille même avec le nouveau Conseil continuer à
travailler dans cette direction pour réussir à faire diminuer de
plus en plus le pourcentage d'animaux malades, et pour réussir
davantage à augmenter les subventions, afin de venir encontre aux
nécessités des éleveurs.
PRESIDENTE:
E' chiusa la discussione generale.
Il Consiglio all'unanimità prende atto della relazione
conclusiva dei lavori delle Commissioni consiliari permanenti III^
e IV^ sui problemi concernenti il risanamento del bestiame in Valle
d'Aosta.
