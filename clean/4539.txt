Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 214 del 29 aprile 1982 - Resoconto
OGGETTO N. 214/VII - INFORMAZIONE SULL'ATTIVITA' SVOLTA E SUI
PROGRAMMI FUTURI DELL'ASSOCIAZIONE INTERNAZIONALE "CHANOUSIA" -
(Interpellanza).
PRESIDENTE
: Do lettura dell'interpellanza presentata dal
Consigliere Berti:
VISTO che l'Amministrazione regionale
ha concesso in un recente passato non indifferenti contributi a
fondo perduto per la ricostruzione dell'edificio
del Giardino Alpino "Chanousia" al valico del Piccolo San
Bernardo e concesso altri appoggi finanziari per il recupero di
preziosa flora alpina e il ripristino delle aiuole;
CONSIDERATO che tale denaro è stato concesso alla
Associazione Internazionale "Chanousia", nel cui Consiglio
Direttivo è inserito di diritto l'Assessore regionale
all'Agricoltura e Foreste, anche se di fatto ha beneficiato
direttamente l'Ordine Mauriziano nella sua veste di proprietario
del terreno situato, con la rettifica del confine indicata nel
Trattato di Pace dopo la seconda guerra mondiale, in territorio
francese;
VENUTO A CONOSCENZA dell'ottimo lavoro svolto in questi
anni
da qualificati botanici;
RILEVATO che il
Consiglio regionale e l'opinione
pubblica non sono stati informati, come nel loro diritto,
dell'attività svolta e dei programmi futuri, quasi che il Giardino
Alpino "Chanousia" sia una "riserva" privata finanziata con denaro
pubblico;
INTERPELLA
l'Assessore regionale all'Agricoltura e Foreste per sapere se
non ritiene si( il caso di informare il Consiglio sul l'attività
svolta in questi ultimi anni dall'Associazione Internazionale
"Chanousia", sui programmi da svolge re nella prossima stagione e
se non ritiene sia il caso di organizzare uno stage estivo dove
avviare giovani valdostani studenti in agraria e scienze, naturali
nell'ottica della formazione di elementi Locali tra i quali potrà
nel futuro, designarsi il Direttore del Giardino stesso, anziché
ricorre re, come spesso avviene, a personal proveniente da altre
Regioni se non addirittura dall'estero.
PRESIDENTE
: Ha chiesto di parlare i. Consigliere Berti
per l'illustrazione dell'interpellanza; ne ha facoltà.
BERTI - (Art. e Comm. Valdostani):
Io ho voluto, con
questa mia interpellanza, porre il problema del Giardino Chanousia
all'Assessore competente. No sto a fare la cronistoria di quello
chi è stato e tutte le varie tappe che ha avuto questo famoso
giardino botanico ma prendiamo lo spunto che subito dopo la
distruzione della seconda guerra è rimasto per oltre trent'anni
abbandonato a se stesso; successivamente la Regione, se non erro,
ha stanziato un contributo di 90-100 milioni, per la;
ristrutturazione del complesso edilizio, cioè per la
ristrutturazione della; casa che era stata bombardata a suo tempo,
ma senza una precisa finalità, perché invece di operare in una
maniera più ampia e più coordinata, si è solo inizialmente cercato
di conservare il fabbricato, dimenticando quello che è il problema
fondamentale delle piante officinali, medicinali, ecc., nonostante
quanto possono fare il botanico che viene da Torino con altri
tecnici durante il periodo che possono arrivare su al Piccolo San
Bernardo. E' un grosso patrimonio storico e culturale che abbiamo
alle spalle e vorrei appunto sapere cosa intende fare l'Assessore
Marcoz per il futuro, che programmi ha, sapere perlomeno, anche in
numero non proprio preciso, i tipi di piante e di fiori medicinali,
per cercare di valorizzare un po' di più questo giardino.
Mi fa piacere che nella legge approvata dal Consiglio regionale
l'Assessore Viglino abbia inserito Chanousia, pur se con una cifra
modestissima di 5 milioni, però è stato detto che con il prossimo
bilancio ci sarà una disponibilità superiore per incrementare il
giardino stesso.
Vorrei però che ci fosse una maggiore diffusione e una maggiore
informazione da parte dell'organo competente e dell'Assessorato,
sia rivolta al Consiglio regionale che all'opinione pubblica,
perché non si deve dimenticare che abbiamo un grosso patrimonio e
si potrebbero creare degli stages, degli incontri.
Io non conosco l'opinione dell'Assessore e della Giunta in
merito a questo problema, per cui ho voluto toccare un po' tutti i
tasti e sentire cosa ne pensano.
PRESIDENTE
: Ha chiesto di parlare l'Assessore
all'Agricoltura e Foreste Marcoz, ne ha facoltà.
MARCOZ - (U.V.):
Da diversi anni, in qualità di Assessore
all'Agricoltura e Foreste, seguo in modo particolare la rinascita
di due giardini botanici in Valle d'Aosta, sia il Paradisia che si
trova a Cogne, sia lo Chanousia. Dalla rinascita della Société La
Flore Valdôtaine nel '71 si era già allora visto il problema
Chanousia e quale possibilità erano in atto e cosa si poteva fare
per riattivare questo giardino distrutto dagli eventi della
guerra.
Dopo diverse riunioni fatte col Comune di Séez, perché è
territorio francese, con i proprietari, che sono l'Ordine
Mauriziano, e la Regione, quali erano le possibilità di ricostruir
questo giardino?
Innanzitutto prima di poter fare degli stages o ospitare gente
ci vogliono i locali idonei, quindi era indispensabile
ristrutturare la vecchia casa Chanousia e il laboratorio. Dopo la
pubblicità dovuta a Paradisia, perché come Regione siamo
intervenuti acquistando corpi e aiutando l'addetto, i] perito
Stefanelli, a scrivere il libro "La flore des Alpes", anche per
Chanousia abbiamo fatto la stessa cosa e già nel '75 il prof.
Bernard Janin ha pubblicato "Chanousia", (di cui la Regione ha dato
a tutti i Consiglieri regionali dell'epoca una copia) ed è stato
reso noto quanto si pensava di fare a proposito di questo
giardino.
Comunque, a parte questo discorso, c'era la necessità di
reperire i fondi e la Regione è intervenuta finora con una cifra di
90 milioni per la ricostruzione del vecchio fabbricato che
attualmente, secondo le norme dovute, può ospitare circa una decina
di persone. Dopo questi sono stati stanziati altri 26 milioni con
successivo finanziamento nel '78, 5 milioni per l'acquisto di
mobili e ancora 8 milioni per il mantenimento di studenti che hanno
fatto pensione lassù. Ha collaborato per sistemare i locali anche
l'Ordine Mauriziano con 23 Milioni e 600 mila lire; è intervenuta
pure la Société de la Flore Valdôtaine con le sottoscrizioni fatte
per un totale di 23 milioni e 600 mila lire, il Comune di La Thuile
con mezzo milione e le Conseil Général de la Savoie e il Comune di
Séez con 411.136 franchi.
Attualmente manca l'ultimazione del laboratorio a Chanousia. Ho
invitato la Commissione Agricoltura e Foreste del Ministero, nella
persona del Direttore generale, a fare un sopralluogo a La Thuile e
al Colle del Piccolo San Bernardo, e ci è stato promesso un
ulteriore stanziamento di 90 milioni per Chanousia e 90 milioni per
Paradisia, fondi che sono già approvati dallo Stato e sono alla
stima della Corte dei Conti, in modo che possano essere assegnati
alla Regione. Questo è l'iter finanziario che la Regione ha dovuto
fare in quanto era indispensabile prima di tutto avere i locali
idonei per ospitare gli studenti e i tecnici, e poi dare quel
giusto tenore che il giardino Paradisia giustamente deve avere.
Dicevo prima che nel '76 come Regione abbiamo inaugurato al
Colle del Piccolo San Bernardo la prima struttura, e qui riporto i
giornali dell'epoca dove dicevano che nel '76 il 6 luglio, alla
presenza delle autorità religiose e civili italiane e francesi, di
un folto gruppo di gente di montagna amante della natura, vengono
inaugurate ufficialmente le opere murarie che facevano parte del
giardino. Poi si è continuato nel sistemare tutta l'opera di
recinzione del giardino, si è già ultimato quella che riguarda la
parte idraulica, addirittura stiamo installando una piccola
centralina in modo che dia la luce elettrica autonoma a tutto il
fabbricato.
Fatta questa prima parte di lavoro era indispensabile vedere
cosa c'era ancora di queste 5000 piante alpine a Chanousia, e con
la collaborazione del prof. Peronel che gentilmente si è offerto e
con la collaborazione degli studenti in scienze naturali e in
botanica, già nel '75 abbiamo fatto il primo stage di allievi che
andavano gratuitamente un mese ciascuno al Colle a dare la loro
esperienza, a imparare, a fare in modo che il giardino
rinascesse.
Purtroppo gli ani '77-'78-'79-'80 sono stati anni molto
difficili, in quanto è nevicato parecchio, quindi si è potuto fare
poco lavoro per la brevità dell'estate. Nell'anno '80, invece, per
la mancanza di neve, abbiamo lavorato circa tre mesi e attualmente
al giardino abbiamo recuperato circa 700 varietà di piante che
esistevano un tempo. E' certamente auspicabile che vengano messe a
dimora tutte le piante esistenti un tempo, circa 4000, e per questo
siamo in collaborazione con i giardini botanici di tutto il mondo
che ci danno un aiuto, sia tecnico, sia finanziario.
Quindi il giardino funziona in questa maniera: ogni anno vengono
fatti questi stages, ogni anno viene data alla stampa la notizia
che verrà riaperto nel tal giorno del tal mese il giardino
Paradisia: chi vuole collaborare in maniera attiva, sia studenti
sia professori, in quel momento è sufficiente che facciano domanda.
Certamente è auspicabile che non solamente tecnici provenienti da
fuori Valle o addirittura dall'estero, vengano immessi in questo
tipo di lavoro, come diceva il Consigliere Berti.
Purtroppo in Valle d'Aosta gli studenti in materia sono
pochissimi e finora non abbiamo avuto nessuna richiesta di giovani
che si interessano di piante officinali e di botanica per poter
intervenire a Chanousia. Il non plus ultra sarebbe di avere in loco
gente esperta, conoscitrice di piante officinali. Sapete tutti
benissimo la situazione del parco del giardino Paradisia, dove c'è
il perito Stefanelli che è un ottimo studioso, un ottimo
conoscitore dei problemi, e dove c'è enorme difficoltà a condurre,
a portare a termine tutto lo studio che sta facendo per Paradisia.
Ripeto, sperando che i giovani si dedichino maggiormente a questa
attività, a questo tipo di insegnamento, di coltura, noi come
Regione continuiamo a seguire questa strada. Credo che l'anno
prossimo se il Comune di Séez ci darà gli ulteriori finanziamenti
che ancora, in base alla convenzione avvenuta tra Regione,
Mauriziano e Comune di Séez, potremo ultimare il laboratorio.
Quindi Chanousia potrà di nuovo essere la Chanousia di un tempo,
prima della guerra, e penso che l'anno prossimo sarà inaugurato
ufficialmente come giardino, con tutte le piante che allora
esistevano, con i locali rifatti e ristrutturati in armonia con le
vecchie costruzioni esistenti al Colle del Piccolo San
Bernardo.
PRESIDENTE
: Ha chiesto di parlare per la replica il
Consigliere Berti; ne ha facoltà.
BERTI - (Art. e Comm. Valdostani):
Ho sentito dalla
relazione che l'Assessore Marcoz è abbastanza aggiornato su ciò che
intende fare con i finanziamenti in arrivo, sia dallo Stato sia dal
Comune di Séez, e auspico che la Giunta vada in quella direzione a
tempi brevi, anche perché la stagione lassù in effetti è un po'
corta, e dobbiamo arrivare quanto prima a fare una inaugurazione
con quella pubblicizzazione che noi crediamo sia valida per
mantenere la cultura storica in cui era nato questo giardino, e
anche perché dalla parte della Francia, nel Comune di Séez,
vorrebbero far arrivare la funivia e lo ski-lift con una stazione
invernale fino al Piccolo San Bernardo.
E' solo un programma, però, questione di due o tre anni, da
quello che ho sentito dire dai Comuni limitrofi della Francia, si
dovrebbe arrivare a quel progetto. Questo era un problema connesso
anche col giardino Chanousia per poter avere noi, come parte
italiana, anche se non è inserito nel territorio italiano, ma dal
momento che penso faccia parte del nostro patrimonio valdostano,
dobbiamo curarlo e pubblicizzarlo in maniera migliore di quella che
è stata finora, anche per poter poi, utilizzare i nostri botanici.
Se la Regione collaborasse maggiormente e l'Assessorato
partecipasse maggiormente con queste persone, si potrebbero trovare
giovani ragazzi da portare su.
Volevo solo aggiungere questo paragone: vedo che per esempio
l'Assessore Pollicini con delle piccole cose crea delle grosse
strutture, grosse immagini pubblicitarie alla Valle d'Aosta; qui
abbiamo anche noi delle cose e le sottovalutiamo o comunque non le
vogliamo portare avanti. Non voglio dire all'Assessore Marcoz di
imparare dall'Assessore Pollicini, però penso che incrementando
questo settore ne tragga vantaggio anche la Valle d'Aosta dal punto
di vista turistico.
