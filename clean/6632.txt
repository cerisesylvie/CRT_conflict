Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1115 del 6 febbraio 1985 - Resoconto
OGGETTO N. 1115/VIII - RINVIO ESAME PROPOSTA DI LEGGE N. 136:
"INTERVENTI DELLA REGIONE PER L'ATTUAZIONE DEL DIRITTO ALLO STUDIO
NELL'AMBITO UNIVERSITARIO".
PRESIDENTE:
Ha chiesto di parlare il Consigliere Pascale,
ne ha facoltà.
PASCALE - (P.S.I.):
Si sono riunite le Commissioni che
dovevano esprimere il loro parere su questo disegno di legge, e in
tale ambito mi pare che tutte le forze politiche hanno riconosciuto
l'esistenza di una problematica relativa agli studenti universitari
e la necessità di intervenire in maniera organica in questa
materia.
Però, proprio perchè trattasi di una problematica abbastanza
complessa, che presenta anche dei lati oscuri che vanno
approfonditi, si è deciso, nell'ambito di queste Commissioni, di
approfondire l'argomento all'interno di un gruppo di studio che
agirà d'accordo con l'Assessore alla Pubblica Istruzione e con
termini abbastanza ristretti. Abbiamo accettato questa proposta
anche per dimostrare che non abbiamo alcuna intenzione di
strumentalizzare questi temi. Fin dall'inizio abbiamo precisato che
questa proposta voleva porre al centro dell'attenzione il problema,
per cui siamo disponibili all'apporto di qualsiasi forza politica
che tenda a migliorarlo ed in questa ottica chiediamo un ulteriore
rinvio del provvedimento al Consiglio regionale di marzo, perchè mi
pare che i tempi richiesti sia dall'Assessore sia dalle Commissioni
siano nell'ordine dei 3045 giorni.
PRESIDENTE:
C'è una proposta di rinviare la proposta di
legge n. 136 alla prima riunione del Consiglio di marzo. Se il
Consiglio è d'accordo, la Presidenza non ha niente in
contrario.
Comunico inoltre che è pervenuto a questo proposito il parere
della Consulta femminile che faremo avere ai membri della
Commissione quando la legge sarà posta in discussione.
