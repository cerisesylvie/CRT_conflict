Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4443 del 6 aprile 1993 - Resoconto
OGGETTO N. 4443/IX Modalità d'intervento finanziario della
Regione a favore di comuni, comunità montane e istituzioni private
per l'organizzazione e la gestione di centri estivi per l'infanzia
- Anno 1993. Approvazione ed impegno di spesa.
Deliberazione Il Consiglio
delibera
1) di stabilire le seguenti modalità di intervento finanziario
della Regione per l'organizzazione di centri diurni estivi per
l'infanzia, durante la prossima stagione estiva 1993:
A. Interventi a favore dei comuni e delle comunità montane
- assegnazione di un contributo di lire 13.500.000
(tredicimilionicinquecento) per ogni giorno di effettiva presenza
dei minori nei centri;
- assegnazione di un contributo nelle spese di trasporto dei
bambini e per l'acquisto di attrezzature e materiale didattico pari
al 50 percento delle spese effettivamente sostenute;
- rimborso agli enti gestori delle spese occorse per il
personale aggiunto assistente i minori portatori di handicap;
- rimborso agli enti gestori delle spese occorse per
l'organizzazione di brevi corsi di formazione per i coordinatori
dei centri e per il personale educativo, fino ad un massimo di lire
3.000.000 per l'istituzione di n. 1 centro diurno estivo.
Nel caso di organizzazione di più centri, il rimborso di cui
sopra è aumentato in ragione di lire 1.000.000 per ogni centro
istituito oltre al primo.
B. Interventi a favore di istituzioni private
- assegnazione di un contributo di lire 6.750
(seimilasettecentocinquanta) per ogni giorno di effettiva presenza
dei minori nei centri;
- rimborso delle spese per il personale aggiunto per
l'assistenza a minori portatoti di handicap;
- rimborso delle spese per l'organizzazione di brevi corsi di
formazione per i coordinatori dei centri e per il personale
educativo, sino ad un massimo di lire 1.200.000;
2°) di approvare ed impegnare la relativa spesa prevista in lire
500.000.000 (cinquecentomilioni) con imputazione sul capitolo 61140
del bilancio di previsione della Regione per l'anno 1993
"Contributi per l'assistenza ai minori presso colonie estive marine
e montane", che presentano la necessaria disponibilità;
3°) di rinviare a successivi provvedimenti deliberativi della
Giunta regionale la liquidazione dei suddetti contributi ai singoli
enti gestori, anche mediante l'erogazione di acconti;
4°) di stabilire che gli indirizzi organizzativi dei centri
diurni estivi saranno fissati con apposita circolare dell'Assessore
alla Sanità ed Assistenza Sociale.
Presidente
Se non c'è nessun Consigliere che
intende prendere la parola possiamo passare alla votazione.
Esito della votazione
Presenti, votanti, favorevoli: 20
Il Consiglio approva.
