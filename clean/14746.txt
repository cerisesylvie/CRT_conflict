Classificazione
CONSIGLIO REGIONALE
Costituzione e funzionamento degli organi consiliari


Resoconto integrale del dibattito dell'aula
Oggetto del Consiglio n. 1182 del 22 febbraio 1995 - Resoconto
SEDUTA ANTIMERIDIANA DEL 22 FEBBRAIO 1995
OGGETTO N. 1182/X Presa d'atto delle dimissioni rassegnate dai
Consiglieri Bionaz Augusto e Perron Ego da componenti
rispettivamente dalle Commissioni consiliari permanenti I e II e
loro sostituzione.
Deliberazione Il Consiglio
- ai sensi del secondo comma dell'articolo 53 del Regolamento
interno del Consiglio;
Delibera
di iscrivere all'ordine del giorno dell'adunanza in corso il
seguente oggetto: "Presa d'atto delle dimissioni rassegnate dai
Consiglieri Bionaz Augusto e Perron Ego da componenti
rispettivamente dalle Commissioni consiliari permanenti I e II e
loro sostituzione".
Presidente Pongo in votazione per l'iscrizione all'ordine del
giorno l'oggetto relativo alle prese d'atto delle dimissioni
rassegnate dai Consiglieri Bionaz e Perron da componenti
rispettivamente delle Commissioni I e II.
Presenti, votanti e favorevoli: 28
Il Consiglio approva all'unanimità
Deliberazione Il Consiglio
Richiamati i propri provvedimenti n. 619/X del 20 aprile 1994 e
n. 923/X del 5 ottobre 1994, di nomina delle cinque Commissioni
consiliari permanenti previste dagli articoli 19 e 20 del
Regolamento interno del Consiglio.
Visto che da tali atti risulta che i Consiglieri Bionaz Augusto
e Perron Ego sono stati nominati componenti rispettivamente della I
e della II Commissione consiliare permanente.
Considerato che con lettere in data 21 febbraio 1995 i
Consiglieri Bionaz Augusto e Perron Ego hanno presentato le proprie
dimissioni da componenti delle suddette Commissioni consiliari
permanenti.
Ritenuto necessario, pertanto, che il Consiglio regionale prenda
atto delle dimissioni rassegnate dai Consiglieri Bionaz Augusto e
Perron Ego da componenti delle Commissioni I e II e provveda alla
loro sostituzione.
Dato atto che l'articolo 20 del Regolamento interno prevede che
la sostituzione sia effettuata con votazione palese su proposta del
Presidente, sentita la Conferenza dei Capigruppo.
Dato atto che la Conferenza dei Capigruppo, riunita in data 21
febbraio, anche in relazione ad una specifica richiesta dei
Capigruppo delle forze di minoranza, ha preso atto di dette
dimissioni, proponendo di integrare la composizione delle
Commissioni come segue:
- Prima Commissione: in sostituzione del dimissionario Bionaz
Augusto nominare il Consigliere Tibaldi Enrico;
- Seconda commissione: in sostituzione del dimissionario Perron
Ego nominare il Consigliere Linty Paolo.
Visto il parere favorevole rilasciato dal Dirigente del Servizio
affari generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Delibera
1) di disporre le seguenti sostituzioni in seno alle Commissioni
consiliari permanenti:
I Commissione: in sostituzione del Consigliere Bionaz Augusto,
il Consigliere Tibaldi Enrico;
II Commissione: in sostituzione del Consigliere Perron Ego, il
Consigliere Linty Paolo.
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Presidente Pongo in votazione la nomina dei due sostituti, che
sono, in sostituzione del Consigliere Bionaz Augusto, il
Consigliere Tibaldi Enrico che va in I Commissione; in sostituzione
del Consigliere Perron Ego, il Consigliere Linty Paolo che va in II
Commissione.
Presenti, votanti e favorevoli: 28
Il Consiglio approva all'unanimità
