Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1113 del 21 marzo 1990 - Resoconto
OGGETTO N. 1113/IX - Disegno di legge: "Disposizioni
transitorie disciplinanti il finanziamento dei progetti presentati
ai sensi della legge regionale 9 gennaio 1986, n. 4 e successive
modificazioni ed integrazioni.
---
Si dà atto che alle ore 12,16 assume la Presidenza il
Vicepresidente Beneforti.
---
Presidente
- Ha chiesto di parlare l'Asses-sore
all'Industria, Commercio, Artigianato e Tra-sporti Lanivi, ne ha
facoltà.
Lanivi (ADP)
- Il disegno di legge che è pre-sentato
all'attenzione del Consiglio regionale tiene conto di una
situazione, o risolve positivamente una situazione, che è venuta a
determinarsi con l'entrata in vigore della legge n. 13, quella che
fra l'altro prevede l'istituzione dell'agenzia regionale del lavoro
e che nel contempo prevede l'abroga-zione della precedente legge n.
4 a partire dal 1° settembre.
Con questo disegno di legge si intende finanziare quei progetti
che, in base alla legge precedente, abrogata, non hanno potuto
essere finanziati.
Voglio ricordare che i progetti riguardavano i tre titoli
essenziali della abrogata legge n. 4, cioè quella che concedeva
contributi per l'assunzione di fasce deboli del mercato del lavoro
presso nuove attività lavorative, l'avvio di attività autonome in
maniera singola o cooperativa e contributi agli enti locali per la
realizzazione di lavori socialmente utili.
Presidente
- Comunico che su questo provvedimento di
legge c'è il parere favorevole della I e della III Commissione. E'
aperta la discussione generale.
Se nessun Consigliere chiede di intervenire, dichiaro chiusa la
discussione generale.
Si passa all'esame dell'articolato. Do lettura dell'articolo
1:
Art.icolo1
(Autorizzazione di spesa)
1. E' autorizzata la spesa di L. 1.347.000.000= per il
finanziamento dei progetti, presentati in data anteriore al 31
agosto 1989, ai sensi della legge regionale 9 gennaio 1986, n. 4 e
successive modificazioni ed integrazioni, recante interventi a
sostegno dell'occupazione e a favore dei lavoratori in cassa
integrazione guadagni, abrogata con decorrenza 1° settembre
1989.
2. I contributi sono ammessi per gli importi e alle condizioni
in vigore alla data di presentazione dei progetti.
3. L'Agenzia del lavoro, di cui alla legge regionale 17 febbraio
1989, n. 13 recante riorganizzazione degli interventi regionali di
promozione all'occupazione, provvede alla verifica delle condizioni
di ammissibilità, al controllo dell'attuazione dei progetti ed ad
ogni altra attività amministrativa connessa con l'attuazione della
presente legge.
Presidente
- Pongo in votazione l'articolo 1:
Esito della votazione:
Presenti, votanti e favorevoli: 24
Il Consiglio approva all'unanimità
Presidente
- Do lettura dell'articolo 2:
Articolo 2
(Norma finanziaria)
1. L'onere derivante dall'applicazione della presente legge di
L. 1.347.000.000= graverà sui seguenti capitoli di nuova
istituzione del bilancio di previsione della regione per
l'esercizio finanziario 1990:
Capitolo n. 36474 "Contributi a sanatoria ad imprese per
interventi a sostegno dell'occupazione"per L.ire 917.000.000
Capitolo n. 36704 "Contributi a sanatoria nelle spese di
avviamento dell'attività lavorativa autonoma, finalizzati al
sostegno dell'occupazione".per L. 90.000.000
Capitolo n. 22703 "Contributi a sanatoria ai Comuni e alle
Comuntà Montane per l'attuazione di opere e di servizi socialmente
utili finalizzati al sostegno dell'occupazione". per L.
340.000.000
2. Alla copertura dell'onere di cui al precedente comma si
provvede mediante riduzione di pari importo dello stanziamento
iscritto al Cap. 50150 "Fondo globale per il finanziamento di spese
per ulteriori programmi di sviluppo (spese d'investimento)" del
bilancio di previsione per l'anno in corso a valere
sull'accantonamento previsto all'allegato 8 del bilancio stesso
relativo a "Interventi per l'avvio di nuove tecnologie e per lo
sviluppo di nuovi prodotti" per il quale risulta quindi disponibile
la minor somma di L. 5.653.000.000=.
Presidente
- Pongo in votazione l'articolo 2:
Esito della votazione:
Presenti, votanti e favorevoli: 24
Il Consiglio approva all'unanimità
Presidente
- Do lettura dell'articolo 3:
Art.icolo3
(Variazioni di bilancio)
1. Alla parte spesa del bilancio di previsione della regione per
l'esercizio finanziario 1990 sono apportate le seguenti
variazioni:
In diminuzione
Cap. 50150 "Fondo globale per il finanziamento di spese per
ulteriori programmi di sviluppo (spese di investimento)" L.
1.347.000.000=
In aumento
Programma regionale: 2.2.2.09 "Interventi promozionali per
l'industria"
Codificazione: 2.1.1.6.3.2.10.02.05
Cap. 36474 (di nuova istituzione) "Contributi a sanatoria ad
imprese per interventi a sostegno dell'occupazione"
- L.R. L. 917.000.000=
Programma regionale: 2.2.2.10 "Interventi promozionali per
l'artigianto"
Codificazione: 2.1.2.4.3.3.10.02.05
Cap. 36704 (di nuova istituzione) "Contributi a sanatoria nelle
spese di avviamento dell'attività lavorativa autonoma, finalizzati
al sostegno dell'occupazione"
- L.R. L. 90.000.000=
Programma regionale: 2.1.1 "Finanza locale"
Codificazione: 2.1.1.5.2.2.08.02.05
Cap. 22703 (di nuova istituzione) "Contributi a sanatoria ai
Comuni e alle Comunità Montane per l'attuazione di opere e di
servizi socialmente utili finalizzati al sostegno
dell'occupazione"
- L.R. L. 340.000.000=
TOTALE L. 1.347.000.000=
Presidente
- Pongo in votazione l'articolo 3:
Esito della votazione:
Presenti, votanti e favorevoli: 24
Il Consiglio approva all'unanimità
Presidente
- Do lettura dell'articolo 4:
Articolo 4
(Dichiarazione d'urgenza)
1. La presente legge è dichiarata urgente ai sensi del terzo
comma dell'articolo 31 dello Statuto Speciale della Regione Valle
d'Aosta ed entra in vigore il giorno successivo a quello della sua
pubblicazione sul Bol-lettino Ufficiale della Regione.
Presidente
- Pongo in votazione l'articolo 4:
Esito della votazione:
Presenti, votanti e favorevoli: 24
Il Consiglio approva all'unanimità
Presidente
- Pongo in votazione la legge nel suo
complesso:
Esito della votazione:
Presenti, votanti e favorevoli: 24
Il Consiglio approva all'unanimità
***
