Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1242 del 3 aprile 1985 - Resoconto
OGGETTO N. 1242/VIII - ELEZIONE DEL COMITATO REGIONALE PER IL
SERVIZIO RADIOTELEVISIVO PER IL TRIENNIO 1985/1987.
PRESIDENTE
: I Signori Consiglieri hanno già avuto
nell'allegato la relazione della Presidenza del Consiglio. Il
Comitato Regionale per il servizio radiotelevisivo, composto da
nove membri esterni al Consiglio e che è durato in carica tre anni,
è scaduto alla fine dello scorso anno. Si ripropone di rinnovare il
predetto Comitato per un ulteriore triennio.
Vi sono delle proposte a questo riguardo?
Ha chiesto la parola il Consigliere Cout; ne ha facoltà.
COUT (P.C.I.):
Allo scadere del triennio di questo
Comitato sarebbe opportuna una riflessione su quello che è stato
fatto in Valle d'Aosta con il CORE-RAT e con la Commissione per
l'informazione del Consiglio, che era stata istituita e che poi è
caduta nel dimenticatoio. Io penso che lo stimolo, il controllo e
la promozione dell'informazione, in specie di quella
radiotelevisiva, meriterebbero in valle d'Aosta maggiori
iniziative. Io mi auguro che il desiderio di un impegno più
incisivo rivolto al settore dell'informazione si esprima anche con
l'organizzazione di una conferenza regionale sulla RAI, alla quale
invitare tutti gli interessati, i sindacati, la redazione della
sede RAI di Aosta e la stessa direzione, per verificare anche solo
l'applicazione degli articoli 19 e 20 della legge n. 103 di cui
abbiamo tante volte discusso. Da parte nostra proponiamo al posto
di Gianni RIGO, che era il nominativo proposto tre anni fa, la
Signora Alida CALIGARIS.
PRESIDENTE
: Ha chiesto la parola il vice Presidente
Dolchi; ne ha facoltà.
DOLCHI (P.C.I.):
Io vorrei aggiungere solo due parole a
quanto ha già detto il Consigliere Cout, approfittando di questa
elezione che riguarda l'organismo che deve stabilire o mantenere il
collegamento fra Ente Regione e Servizio Pubblico Televisivo. In
questi ultimi tempi ci sono stati incontri e dibattiti
sull'argomento. Dallo stesso Zatterin, dal redattore capo del TG3
Pogliotti e dagli stessi operatori e giornalisti chiamati a
lavorare nella sede RAI di Aosta, abbiamo sentito quanto siano
obsolete e vetuste le attrezzature di cui è dotata questa sede RAI.
Siccome siamo tutti convinti che il TG3 ha la funzione di informare
a livello regionale e che in questo discorso le Regioni hanno un
ruolo di stimolo e di collegamento, io ritengo che, da questo
Consiglio ed in questa occasione, debba partire una ferma richiesta
affinché la Radio di Stato, al di là dei sospesi circa la redazione
francofona dei programmi o altri problemi che ci hanno portato a
dibattere lungamente, non riduca la sede RAI della valle d'Aosta
alla Cenerentola fra le sedi regionali ma, proprio in
considerazione della specialità del suo Statuto, la metta in
condizione di svolgere appieno il suo servizio di informazione.
Il Presidente della Giunta e del Consiglio a nome del Consiglio
regionale, se quest'ultimo è d'accordo, chieda no fermamente alla
RAI che la sede di Aosta sia messa in condizioni di funzionare, non
solamente per quanto riguarda il personale ed i giornalisti, ma
anche per quanto concerne le attrezzature, le macchine da ripresa
ed i registratori. Anche addentrandoci in questi dettagli possiamo
svolgere un'opera meritevole se alle richieste interne alla RAI
aggiungiamo anche la nostra.
L'informazione deve essere obiettiva, corretta e tempestiva, ma
anche funzionale dal punto di vista tecnico e pertanto chiediamo
che vengano fornite alla sede RAI di Aosta almeno le attrezzature
indispensabili.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Io avrei preferito che la presa d'atto
della decadenza del precedente Comitato regionale fosse
accompagnata una relazione complessiva sull'attività del Comitato
stesso per far conoscere al Consiglio il lavoro svolto in questi
tre anni. Mi sembra che questo organismo sia abbastanza importante
e dovrebbe essere un punto di riferimento costante in materia di
diffusione radiofonica e televisiva.
Credo, però, che si sia persa una buona occasione nel senso che
il CORE-RAT è rimasto un oggetto abbastanza misterioso, pur avendo
compiti molto importanti, di collegamento e addirittura di proposta
per programmi televisivi che riguardano la nostra Regione che
possono anche essere riversati sulla rete nazionale, con grande
vantaggio pubblicitario per la valle d'Aosta, che ha una vocazione
tipicamente turistica. Recentemente mi è stato detto che altre
Regioni hanno beneficiato in più occasioni di questa
opportunità.
Sono stati raggiunti gli obiettivi fissati dalla legge per
questo comitato oppure il CORERAT non è stato messo in condizioni
di funzionare? Io credo che il Consiglio, prima di eleggere un
nuovo comitato, dovrebbe opportunamente valutare l'attività del
precedente, perché ci sembra molto sbrigativo liquidare così i tre
anni di attività del comitato che, tra l'altro, è composto anche da
persone di notevole prestigio. Vorremmo sapere se queste persone
hanno potuto dare un contributo o meno al raggiungimento delle
finalità attribuite a questo comitato dalla legge del 1973.
PRESIDENTE
: volevo solo riferire al Consigliere Torrione
che il CORERAT da quando sono stato nominato Presidente del
Consiglio, ha avuto l'opportunità di avere una sua sede, seppur
modesta, nella quale ha fatto varie riunioni.
Ho richiesto vari incontri con l'attuale Presidente che mi ha
informato sull'attività del comitato che, peraltro, è stata
abbastanza scarsa. Ho chiesto anche una relazione su quanto era
stato fatto dal CORERAT, però quest'ultima non mi è pervenuta,
altrimenti l'avrei allegata agli atti.
PRESIDENTE
: Ha chiesto la parola il Consigliere Aloisi;
ne ha facoltà.
ALOISI (M.S.I.):
Io penso che questo Comitato regionale,
come ha riferito il Presidente del Consiglio, fino ad oggi abbia
lavorato molto poco. Mi auguro che da oggi in avanti ci sia un
cambiamento poiché ritengo sia necessario dare attuazione al
dettato costituzionale di favorire il pluralismo dell'informazione
e penso che uno dei compiti principali di questa Commissione sia
appunto quello di garantire il pluralismo dell'informazione, come
non è stato fatto sino ad oggi.
Con questa prospettiva io mi permetto di proporre una persona
che riteniamo preparata a dare il suo contributo per garantire
questo pluralismo, anche in previsione dell'ampliamento
dell'emittenza televisiva che, oltre ad essere statale, si sta
imponendo anche come attività privata; il comitato dovrà lavorare
per garantire in futuro anche questo aspetto della democrazia.
A nome del Movimento Sociale Italia no propongo il nome di Dario
FRASSY.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Il Partito Socialista designa Angelo
CARELLO.
PRESIDENTE
: Se nessuno chiede la parola procediamo alla
distribuzione delle schede; i Signori Consiglieri possono votare al
posto dopodiché verranno chiamati in ordine alfabetico.
Le schede hanno sei linee, i componenti da votare sono 9, perciò
i Consiglieri possono votare per sei nominativi.
Procediamo alla votazione:
VOTAZIONE A SCRUTINIO SEGRETO
ESITO DELLA VOTAZIONE
Presenti: 32
votanti: 32
Schede valide: 32
Hanno riportato voti:
- MARCOZ Bruno: 19
- VIVOLI Piergiorgio: 18
- ALLIOD Clément: 17
- COSSARD Italo: 17
- VALLOMY Louis: 17
- ZANELLO Angelo: 16
- BERARD Ezio: 15
- CARELLO Angelo: 11
- CALIGARIS Alida: 10
- FRASSY Dario: 7
- MINUZZO Piero: 4
- ANDRIONE Mario: 2
- CHAMONAL Franco: 2
- BIAGI Enzo: 1
- CAVERI Luciano: 1
- MASI Bruno: 1
PRESIDENTE
: Risultano pertanto eletti i Signori, Alliod,
Marcoz, Vivoli, Berard, Zanello, Vallomy, Cossard, Frassy, Carello
e Caligaris.
