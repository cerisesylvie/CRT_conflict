Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2637 del 26 febbraio 1987 - Resoconto
OGGETTO N. 2637/VIII - INIZIATIVE PER PREVENIRE IL FENOMENO
DELLE PIOGGE ACIDE. (Interpellanza)
PRESIDENTE:
Do lettura dell'interpellanza presentata dal
Consigliere Sandri:
INTERPELLANZA
APPRESO dalla stampa che nella zona di Saint Vincent si
sarebbero verificate nello scorso anno delle piogge a pH fortemente
acido;
RITENUTO che la presenza del fenomeno di tali piogge
corrosive possa arrecare gravi danni ai boschi, alle colture ed
alla salute della popolazione;
INTERPELLA
gli assessori competenti per conoscere:
- se siano state svolte dalle competenti autorità sanitarie
indagini conoscitive di tali fenomeni e con quali
risultati;
- quali progetti intendano attuare per il monitoraggio di
tale fenomeno e dei suoi effetti sul mondo vegetale, oltre a quello
già affidato all'Università di Torino;
- che intenzioni abbia l'Esecutivo regionale per contribuire
alla prevenzione delle piogge acide, particolarmente nel controllo
degli impianti di combustione fissi (riscaldamento) e mobili (mezzi
di trasporto).
PRESIDENTE:
Ha chiesto di illustrare l'interpellanza il
Consigliere Sandri, ne ha facoltà.
SANDRI - (N.S.):
Credo che molti di voi conoscano un
giornaletto che viene edito su carta riciclata in Valle d'Aosta e
che si intitola "Valle d'Aosta Ambiente". Questo giornaletto,
stampato in verde, è l'organo della omonima associazione e
sull'ultimo numero veniva messo abbastanza in risalto questo
problema delle piogge acide.
Ora, la pioggia acida, come certamente tutto il Consiglio saprà,
è un fenomeno legato all'inquinamento atmosferico che sta
abbastanza angosciando alcuni paesi a noi limitrofi come la
Svizzera, anche se più nella parte tedesca, e la Germania. In
Francia verosimilmente c'è, ma è un po' più nascosto a livello di
stampa e di opinione pubblica. Questo fenomeno è legato al fatto
che alcuni agenti inquinanti che ci sono nell'aria, particolarmente
l' anidride solforosa e gli ossidi di azoto, combinandosi con la
umidità atmosferica, provocano la presenza nell'aria stessa di
acidi forti, come l'acido nitrico e l'acido solforico. Già solo
queste parole possono testimoniare della pericolosità per la salute
della popolazione, degli animali e delle piante vegetali; queste
sostanze, che sono irritanti per i bronchi, provocano alterazione
alla crescita delle piante, tant'è vero che è proprio stato
dall'osservazione di boschi distrutti per chilometri e chilometri
quadrati nei paesi di cui vi citavo, che il fenomeno delle piogge
acide è stato riconosciuto.
Le piogge acide sono un fenomeno anche italiano: molti di voi
avranno visto, scendendo in pianura, come spesso nelle giornate di
inverno, Torino, Milano e le altre città del nord siano coperte da
smog; questo smog è strettamente collegato al fenomeno delle piogge
acide con un pH, cioè con una quantità di acidità, che in Lombardia
è sceso fino al valore 3, ma che mediamente si mantiene d'inverno
intorno a 4 o 5, contro una neutralità di 7, mentre sopra a 7 si
hanno reazioni di tipo basico. A questi livelli molte piante sono
in sofferenza, e c'è rischio di aumentare fortemente nelle
popolazione soprattutto infantile irritazioni bronchiali.
Il fatto, sapendo questa situazione che ci circonda, di
conoscere che in Valle d'Aosta esistevano dei dati simili presi
nella zona di Saint Vincent da parte di alcuni ricercatori
ambientalisti, mi ha spinto a cercare di capire cosa si stia
facendo da parte degli
Assessori componenti soprattutto in due direzioni. Dal punto di
vista conoscitivo, mi piacerebbe sapere quali intenzioni ha la
Giunta per monitorare (e non soltanto ad Aosta, ma sul territorio
regionale) questo fattore, sia in pianura, sia anche a livello
della media montagna, perchè il fenomeno delle piogge acide arriva
fino a 1500 mt. di altezza. In secondo luogo, vorrei conoscere che
interventi si intendono fare per quanto riguarda la prevenzione.
Dal punto di vista della prevenzione occorre dire che essa è
abbastanza complicata e complessa e non è stata risolta quasi da
nessuna parte; si fanno però degli interventi per limitare comunque
l'immissione di questi agenti inquinanti nell'aria.
Anche se sicuramente le piogge acide in Valle d'Aosta non sono
dovute soltanto a noi, ma sono dei "regali" che ci provengono dalle
zone vicine (peraltro regaliamo ad altri i nostri inquinanti), per
quanto riguarda la Valle d'Aosta gli agenti inquinanti vengono
sostanzialmente da due fonti: impianti di riscaldamento -
certamente faremo molto meglio a riscaldarci con la nostra energia
elettriche anche se è un non senso dal punto di vista energetico,
però sicuramente è molto meno inquinante che non l'uso del gasolio
- e mezzi di trasporto. Il fatto che la Valle d'Aosta sia la
Regione d'Italia che abbia il maggior numero di autoveicoli per la
popolazione - ne abbiamo uno circa ogni due abitanti - e il fatto
che abbia dei grossi traffici di veicoli commerciali, comporta che
nell'aria viene immessa una quantità notevole di sostanze
inquinanti dell'ordine di varie tonnellate all'anno.
Bisogna capire cosa si vuol fare per limitare questi fattori di
inquinamento, ed è per questa ragione che interpello gli Assessori
competenti, perchè questo fenomeno è strettamente legato all'uso
del metano per riscaldamento piuttosto che all'uso del gasolio o
cherosene. Dall'altra parte bisogna capire che limitazioni vogliamo
mettere al traffico commerciale e all'uso dell'automobile, non
tanto con misure coercitive quanto con l'offrire alla popolazione
una alternativa valida, cioè il mezzo pubblico, che è infinitamente
meno inquinante. È ovvio che se cinquanta persone viaggiano su un
pullman ciò che inquina è sempre un solo motore, mentre se
cinquanta persone viaggiano ciascuna su una sola macchina i motori
che inquinano sono cinquanta.
Un'ultima piccola osservazione: è stata affidata (mi pare
dall'Assessorato all'Agricoltura) una piccola indagine
all'Università di Torino; non abbiamo ancora avuto in Consiglio la
possibilità di conoscere alcuni risultati riguardo alla
vegetazione.
PRESIDENTE:
Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT - (U.V.):
I controlli vengono fatti a partire dal
febbraio 1984, tutti i mesi, a volte anche due volte al mese. I
valori più bassi che abbiamo avuto di pH in Valle d'Aosta si
riferiscono all'inizio dell'anno 1985: 4,81 a gennaio, 5,20 a
febbraio, 5,71 a marzo; tutti gli altri mesi il valore è sempre
stato mediamente sul 7. Da questo consegue che le analisi fatte in
Valle d'Aosta sono più accettabili di quelle che possono essere
fatte in altre parti d'Italia. I rilevamenti sono presi nella zona
dell'aeroporto per il fatto che è un punto centrale della Valle
d'Aosta e anche vicino al capoluogo.
In merito ai controlli bisogna dire che la legge prevedeva
inizialmente che i controlli fossero fatti solo nelle zone previste
nella tabella A e B, e la Valle d'Aosta non è mai stata inserita in
queste tabelle. La legge attuale prevede che i controlli debbano
essere fatti dalle Regioni quando i valori di controllo si
avvicinano ai livelli di guardia, quindi per il 5. Pur non essendo
in questa situazione crediamo che qualcosa in questo senso debba
essere fatto soprattutto per quanto è il controllo in Valle, e
questo potrà essere affrontato solo quando saranno inseriti
nell'organico dell'U.S.L. i sedici igienisti ambientali che da due
anni stanno facendo dei corsi.
Giustamente diceva poi il Consigliere Sandri che l'inquinamento
nostro in Valle è dovuto agli impianti di riscaldamento, così come
al traffico, e una volta c'era anche la COGNE che invece adesso si
è adeguata per quanto è il piano per l'abbattimento dei fumi.
Soprattutto a volte portiamo le conseguenze di quello che può
essere l'inquinamento atmosferico di altre parti, perchè si sa
benissimo che l'inquinamento atmosferico di una zona provoca le
piogge acide in altri luoghi.
Questi sono i dati del rilevamento che abbiamo fatto, per il
resto penso che l'Assessore Perrin possa rispondere.
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN - (U.V.):
Au printemps dernier, nous avions chargé
l'Institut de Sylviculture de l'Université de Turin de conduire une
enquête sur le problème du dépérissement des forêts, qui n'est pas
uniquement lié aux soi-disant pluies acides, mais à tout un
ensemble de causes qui porte à ces résultats. J'avais eu l'occasion
l'automne dernier de référer à ce Conseille sur les premiers
résultats obtenus par cette enquête; je crois que d'ici quelques
jours nous sera consignée la deuxième relation, et il y aura la
possibilité donc de renseigner mieux sur le développement de
l'étude.
Pour revenir cependant à la deuxième question qui a été posée
par M. Sandri, je dois affirmer que de la part du service
sylviculture, en collaboration avec la protection civile,
l'Assessorat à la Santé et l'U.S.L., a déjà été prédisposé un
projet pour l'observation de ces phénomènes. Ce projet prévoit
l'installation dans la Vallée d'Aoste de six stations de réception
des différents phénomènes: cinq stations disloquées sur le
territoire régional, et une qui est le complètement de celle déjà
existante à Aoste. Ces stations extrêmement complexes seront dotées
de l'instrumentation utile pour avoir toutes les données concernant
les différents phénomènes et donc le pourcentage d'anhydride
carbonique, d'anhydride sulfureuse, des différents acides, de
l'oxyde d'azote, de l'acidité des pluies, etc, ainsi que
l'éventuelle présence de radioactivité dans l'air. Les données
élaborées par ces stations seront transmises directement par un
élaborateur et les organes compétents, chacun selon son domaine,
c'est-à-dire d'un côté le service de sylviculture, de l'autre côté
celui de la protection civile, mais aussi l'Assessorat à la Santé
et surtout, l'U.S.L., pourront donc utiliser ces données avec la
création de ces projets. Il y aura donc sous observation tous les
phénomènes qui nous intéressent et la possibilité donc d'essayer là
où est possible d'intervenir.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Credo che possiamo accogliere con
soddisfazione le intenzioni della Giunta per quanto riguarda il
monitoraggio ambientale; certamente le stazioni collegate in rete
possono essere un primo punto valido di approccio al problema.
Penso che dal punto di vista ambientale si possano attendere le
relazioni di Torino e il lavoro che si sta progettando per
l'osservazione ambientale.
Per quanto riguarda invece i problemi più strettamente legati
alla salute e all'organizzazione dell'U.S.L., mi pare che da parte
della Giunta ci sia una volontà di fare qualcosa che però non è
sufficiente rispetto al problema. Diceva giustamente l'Assessore
che esistono sedici igienisti ambientali che sono stati formati
dalla Regione per affrontare il problema; però il problema non è
solo di avere il personale esecutivo, ma di avere la "mente".
A mio parere il Servizio n. 1, e spero che il piano sanitario su
questo sia più dettagliato del precedente e che dia la possibilità
di essere più facilmente applicato, ha un organico di medici e di
medici igienisti che si possono dedicare a questi problemi molto
scarso; non solo, i quattro medici che sono in carico al Servizio
n. 1 per questa attività, di fatto visitano per rilascio di patenti
o altro inerente la medicina legale, mentre non svolgono attività
di igiene ambientale. Vorrei sapere chi coordinerà questi
igienisti, quali medici o biologi si metteranno a fare un lavoro di
coordinamento di questo tipo, perchè è chiaro che esistono i
problemi legati ad esperienze di tipo biologico e chimico per
quanto riguarda il rilievo dei dati, ma ci vuole anche una
competenza medica per quanto riguarda la gestione di queste
osservazioni.
Personalmente credo che il fenomeno delle piogge acide, come
fenomeno che possa spiegare l'inquinamento, debba comunque essere
tenuto sotto controllo anche se la legge a livello nazionale non ce
lo impone espressamente. Già il fatto di aver trovato dell'acidità
intorno a cinque nel gennaio-febbraio-marzo 1985 è una cosa
importante, soprattutto considerato il luogo dove sono stati presi
i rilievi. Si tratta infatti di dati rilevati all'aeroporto, in cui
c'è una corrente d'aria molto ampia, non ci sono ostacoli, quindi
la quantità di sostanze inquinanti nell'aria è sicuramente ridotta
e può darsi che questo fatto abbia una incidenza anche sul fenomeno
delle piogge. Quindi se i dati che saranno presi su tutto il
territorio regionale vengono utilizzati anche insieme a quelli che
saranno elaborati dei sedici ambientalisti, forse a quel punto
avremo una idea più concreta.
Chiedo all'Assessore alla Sanità di non mollare su questo
problema soltanto perchè abbiamo avuto una certa rassicurazione, ma
anzi di intervenire con attenzione in collaborazione con gli altri
Assessorati.
