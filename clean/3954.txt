Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 227 del 13 maggio 1981 - Resoconto
OGGETTO N. 227/81 - APPROVAZIONE DEI VERBALE DELLE SEDUTE DEL 29
E 30 APRILE 1981.
Presidente
- Credo abbiate trovato tutti, al vostro
posto, con il vostro nome, i verbali delle sedute del 29 e 30
aprile.
La spiegazione è che abbiamo terminato il Consiglio l'ultimo
giorno del mese, ci sono stati 3 giorni di festa; abbiamo dovuto
convocare il Consiglio il giorno 4 e per questo abbiamo utilizzato
il tempo e le energie dei collaboratori della Presidenza del
Consiglio che non hanno potuto fare il verbale. Volendo però
mantenere la ormai acquisita tradizione di regolarità di
approvazione dei verbali nella seduta successiva, ci siamo permessi
di farveli trovare sul posto, sperando che abbiate avuto il tempo
di dare quella occhiata che ci permette adesso, come Presidenza, di
chiedervi se avete obiezioni, se ci sono riserve o correzioni o se
possiamo passare alla loro presa d'atto.
Colleghi Consiglieri, se nessuno chiede la parola, io considero
che il Consiglio non ha obiezioni e prende atto del verbale della
seduta del 29 aprile 1981 antimeridiana.
Non ci sono osservazioni? Il Consiglio prende atto.
Il verbale della seduta del 29 aprile 1981 pomeridiana.
Il Consiglio prende atto.
Il verbale della seduta del 30 aprile 1981 antimeridiana: non ci
sono osservazioni. Il Consiglio prende atto.
Il verbale della seduta del 30 aprile 1981 pomeridiana: il
Consiglio prende atto e pertanto passa alla trattazione degli
argomenti iscritti all'ordine del giorno e, se non ci sono
obiezioni, all'inversione dei punti dell'ordine del giorno stesso
per permettere al Presidente della Giunta di allontanarsi. Faccio
presente al Consiglio che saranno gli Assessori che risponderanno
alle interrogazioni ed interpellanze laddove è richiesto il
Presidente della Giunta; in genere, sono solamente tre quelle a cui
l'interpellanza ed interrogazione è stata riferita esplicitamente
al Presidente della Giunta.
