Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 167 del 2 aprile 1973 - Resoconto
OGGETTO N. 167/73 - Lavori di ripristino e sistemazione della
strada regionale della Valsavaranche. (Ordini del giorno)
Montesano (P.S.D.I.)
- Siccome bisogna arrivare alla
conclusione relativa alle relazioni in merito al punto 3
dell'ordine del giorno, attendiamo qualche minuto per la presenza
del Presidente della Giunta e dell'Assessore dei Lavori Pubblici
che è qui presente.
È stato presentato un ordine del giorno che compendia la
discussione lunga di questa mattina in merito all'oggetto 3. È
stata accolta la richiesta dei Consiglieri Freppaz e Ramera per il
rinvio della fase conclusiva del voto, per poter dar modo ai
Consiglieri di leggere le relazioni di maggioranza e di minoranza,
ed è stato stabilito che, chiusa la discussione, sarà concessa la
parola ad un rappresentante per Gruppo per dichiarazione di
voto.
Ora, Assessore Pollicini, Lei intende attendere il Presidente
della Giunta: allora, stanno battendo l'ordine del giorno quindi in
Consiglio attenda un momentino, per poter vedere questo ordine del
giorno e poi aprire le dichiarazioni di voto.
La seduta si intende sospesa anche se i Consiglieri rimangono ai
loro posti.
La seduta è riaperta, è stato presentato alla Presidenza del
Consiglio l'ordine del giorno modificato, ordine del giorno già
preannunciato questa mattina e distribuito e modificato, prego il
relatore oppure il Presidente della Commissione Lavori Pubblici di
leggerlo.
Dayné
(U.V.)
- Allora mi permetto di leggere
l'ordine del giorno concordato fra tutti i Gruppi della maggioranza
e presentato dalla maggioranza, stragrande maggioranza, della
Commissione regionale dei Lavori Pubblici, così di questo tenore:
"Il Consiglio Regionale,
preso atto della relazione della maggioranza...".
Montesano (P.S.D.I.)
- Un attimo, un attimo lo lasci
distribuire, voi l'avete avuto, l'avete avuto l'ordine del
giorno?
Dayné
(U.V.)
- Penso che ormai tutti i Consiglieri
hanno il testo in visione, quindi procedo alla lettura dell'ordine
del giorno della maggioranza della Commissione consiliare:
"Il Consiglio Regionale,
preso atto della relazione di maggioranza della Commissione dei
Lavori Pubblici, illustrata dall'Assessore, concernente i lavori di
ripristino e sistemazione della strada regionale di Valsavaranche
danneggiata dall'alluvione del 15 agosto 1972;
ritenuto che la soluzione tecnica adottata dall'Assessorato e
dai Funzionari dei Lavori Pubblici della Regione era valida e che i
lavori sono stati realizzati con la spesa relativamente modesta ed
equa;
tenuto conto dell'eccezionalità del momento e di una situazione
di emergenza;
approva le conclusioni della relazione di maggioranza della
Commissione Lavori Pubblici;
esprime il più vivo apprezzamento ai Funzionari dell'Assessorato
dei Lavori Pubblici per la serietà e la capacità dimostrata in
quella difficile circostanza;
riconferma la totale stima a Roberto Rollandoz per la serietà,
la capacità e onestà dimostrate nell'espletamento dell'impegnativo
incarico, merita doverosamente l'unanime riconoscimento del
Consiglio e della comunità valdostana".
Montesano (P.S.D.I.)
- Allora, io ricordo ancora una
volta che hanno la parola un Consigliere per gruppo, chi chiede la
parola? Eppure ci saranno dei Consiglieri che dovranno parlare!
Manganone (D.C.)
- Visto che il parto è stato molto lungo
e laborioso e visto che nessuno della maggioranza vuole prendere la
parola, la prendo io.
La prendo io dicendo che il testo dell'ordine del giorno è già
stato un po' modificato rispetto a quello presentatoci questa
mattina e questo ci fa veramente piacere.
Ci fa veramente piacere che si faccia un passo indietro e
qualche angolo venga smussato. Però gli angoli ce ne sono ancora,
ce ne sono ancora parecchi e dico subito che, personalmente, e come
Gruppo, noi non possiamo accettare questo ordine del giorno.
Le motivazioni sono queste: intanto qui si parla della
maggioranza della Commissione dei Lavori Pubblici, io qui ripeto
ancora che la Commissione dei Lavori Pubblici è formata da sei
persone della maggioranza e io solo della minoranza.
Questa Commissione non rispetta la composizione consiliare del
Consiglio, quindi è molto facile avere una maggioranza quando ci
sono sei persone contro una.
E questo è il primo comma di questo ordine del giorno.
Secondo, noi votiamo contro anche per il secondo perché qui si
dice che la soluzione era valida e che i lavori sono stati
realizzati con una spesa relativamente modesta ed equa tenuto conto
dell'eccezionalità del momento di una situazione di emergenza.
Noi votiamo contro perché abbiamo dimostrato che la soluzione
adottata non era la migliore e votiamo soprattutto contro perché
ripeto, ancora una volta, non conosciamo l'entità della spesa, c'è
poco da fare, noi non la conosciamo, nonostante siano passati sette
mesi da questo infausto giorno, noi adesso non conosciamo, quindi
non possiamo in coscienza dire che la spesa è equa o modesta, non
possiamo dirlo, quindi bocciamo anche questo comma; non approviamo
assolutamente e lo abbiamo dimostrato, la relazione della
Commissione dei Lavori Pubblici, esprimiamo però un vivo
apprezzamento ai Funzionari dell'Assessorato e votiamo contro
all'ultima parte dell'ordine del giorno dove si dice che si
riconferma la stima a una persona che purtroppo non c'è più.
Abbiamo sentito tutti che questa persona non ha avuto nessunissima
parte, quindi io trovo illogico, col rispetto che ho, trovo
illogico che sia portata qui in quest'ordine del giorno perché
risulterà pure dai verbali, dalle nostre relazioni che noi non
abbiamo tirato in ballo nessuna persona, questo a onor del vero e
poi ci sono i verbali lì dal Presidente del Consiglio che possono
attestare. Noi non abbiamo mai parlato di persone, né di cause né
di ... elogi. Quindi chiediamo che questo venga anche ...
Ma visto purtroppo i punti di incompatibilità tra l'ordine del
giorno presentato dalla maggioranza e la nostra coscienza;
soprattutto, non c'è una relazione, noi non possiamo votare questo
ordine del giorno e ne presentiamo uno che così recita... non
vorrei dilungarmi oltre perché lo ripeto ancora adesso, è stata una
discussione nauseante proprio, poi anche come si sono svolti i
fatti, oggi, nel pomeriggio, siamo stati convocati qui alle quattro
e mezza e prendiamo adesso la parola alle sette meno cinque, no non
è, c'è tutto da rifare, va beh! Comunque non voglio prolungarmi
oltre e leggo il nostro ordine del giorno.
"Il Consiglio Regionale,
udite le relazioni di maggioranza e di minoranza della
Commissione consiliare dei Lavori Pubblici, incaricata di accertare
la conduzione tecnica e amministrativa dei lavori di ripristino e
sistemazione della strada regionale della Valsavaranche,
danneggiata dall'alluvione del 18 agosto 1972;
preso atto che la relazione di maggioranza non chiarisce
sufficientemente lo svolgersi dei fatti e si presta per la sua
tendenziosità ad equivoche speculazioni politiche poste in luce
solamente dai Consiglieri della maggioranza DP, PC, PSI, fa propria
la relazione di minoranza e la approva."
Ecco, io, Presidente del Consiglio, non mi dilungo oltre
perché... e chiediamo la votazione su questo ordine del giorno.
Montesano (P.S.D.I.)
- Me la vuole inviare per
favore?
Manganone (D.C.)
- Sì, subito, Signor Presidente.
Montesano (P.S.D.I.)
- Ci sono delle copie? Allora dia
all'usciere, non ce n'è tante, però una per gruppo, una alla
Giunta.
Manganone (D.C.)
- Non ci facciamo attendere, come la
Giunta.
Montesano (P.S.D.I.)
- Allora chi chiede la parola su
l'uno o l'altro ordine del giorno?
Chamonin (M.A.V.)
- Noi invece voteremo a favore
dell'ordine del giorno presentato dalla maggioranza della
Commissione Lavori Pubblici, prima di tutto per le ragioni che
abbiamo già illustrato questa mattina, oltre tutto avendo firmato
la relazione di cui in parola; in secondo luogo perché riteniamo
che la soluzione adottata tra le tante possibili, fra le tante
possibili, era quella più valida al momento, date le
circostanze.
In terzo luogo perché riteniamo di esternare il nostro più vivo
apprezzamento ai Funzionari dell'Assessorato dei Lavori Pubblici
per il notevolissimo senso di responsabilità dimostrato in quella
deprecata occasione e perché non hanno avuto paura di prendere
delle decisioni.
In quarto luogo perché, infine, riteniamo di riconfermare la
nostra stima a Roberto Rollandoz, così tragicamente scomparso.
Dolchi (P.C.I.)
- Effettivamente la lettura e l'esame dei
due ordini del giorno può anche lasciare un pochettino perplessi in
quanto un ordine del giorno riafferma la posizione della
maggioranza della Commissione dei Lavori Pubblici e chiede al
Consiglio di votarla, la minoranza dice che voterà la relazione
della minoranza.
Mi sembra che forse gli ordini del giorno o l'ordine del giorno
che noi avremmo voluto votare, avrebbe potuto essere più
riassuntivo della situazione e incentrare il voto, la richiesta di
voto del Consiglio sui fatti per i quali non farò cenno perché
rimetto completamente a quanto aveva accennato, all'intervento di
questa mattina del collega Chamonin.
Noi voteremo a favore, come Gruppo Comunista, dell'ordine del
giorno cosiddetto della maggioranza della Commissione dei Lavori
Pubblici o che per lo meno si rifà alla relazione della maggioranza
dei Lavori Pubblici, perché riteniamo che in quel particolare
momento, in un momento di particolare emergenza, l'Assessore e i
Funzionari dell'Assessorato dei Lavori Pubblici bene hanno fatto ad
intervenire con quella tempestività, con quella prontezza e con
quegli strumenti e quelle decisioni assolutamente di emergenza
straordinarie che la situazione imponeva.
Quindi noi voteremo l'ordine del giorno cosiddetto della
maggioranza della Commissione dei Lavori Pubblici.
Pollicini (D.P.)
- I vantaggi di essere Segretario sono
anche quelli.
Bene, io quando stamane dicevo che personalmente ritenevo
inutile il rinvio al pomeriggio della conclusione della discussione
che ci tiene occupati da stamane alle dieci, perché ritenevo
appunto che non servisse certamente, Signor Presidente, a leggere
gli atti e portare degli argomenti validi in base agli atti che
abbiamo consegnato, c'è una cosa che trova conferma in questo
momento.
Se noi diamo una lettura, e avrei voluto che fosse data una
lettura alla relazione di maggioranza, non saremmo venuti a dire
che questa relazione non è più esauriente, basti dire che questa
relazione, oltre al corso stesso della relazione al giudizio, è
corredata da otto allegati fra cui al n.1, ripeto, mi sia
consentito, la relazione dell'Ing. Berthod, che ha preso la
decisione in quel giorno, la relazione che è l'estratto del verbale
del funzionario di servizio del 15 agosto, geometra Chanu. Qui
ricordiamo che questa gente che è intervenuta in quei giorni di
festa, questi Funzionari a cui va tutto il nostro riconoscimento,
non sono pagati in quei giorni.
Al terzo allegato vi sono le lettere del Ministero dei Trasporti
relative alle inclinature di fatica dei ponti Bailey; al quarto
allegato un'altra lettera del Genio Civile di Aosta che
praticamente mette in guardia dall'usare i ponti Bailey per la
pericolosità; allegato n. 5 c'è addirittura una comunicazione
dell'Ambasciata Inglese sempre per la pericolosità dei ponti
Bailey, soluzione proposta della minoranza; allegato n. 6 c'è tutta
una serie di conteggi dei costi e dei sterrati e altre opere fatte
per la costruzione della variante del Bois de Clin-Rovenaud;
all'allegato n. 8 i pagamenti effettuati, cioè n. 7 e all'allegato
n. 8 l'elenco prezzi.
Mi pare che una relazione corredata da questi allegati abbia
materia sufficiente di giudizio per l'esame completo.
Ebbene, vediamo invece come contrapposto dalla relazione di
minoranza, neppure firmata, neppure firmata, insisto, che non porta
nessuna contradditoria, nessun discorso in alternativa a quello
fatto dalla relazione di maggioranza.
Siamo di fronte ad esempio a due grosse osservazioni che ha
fatto stamane il Consigliere Mappelli e cioè dice è il sistema
amministrativo che non condividiamo e si riferisce al pagamento e
all'altra osservazione fatta dal Consigliere Manganone dove trova
una differenza fra i dati avuti...
Montesano (P.S.D.I.)
- Guardi Assessore, mi dia una mano
anche lei, io ho detto per dichiarazione di voto, non incominciamo,
è naturale che devono riprenderci poi, abbia pazienza.
Pollicini (D.P.) -
Comunque intendo solo chiudere, chiudo
immediatamente.
Montesano (P.S.D.I.)
- Chiuda con la dichiarazione di
voto.
Pollicini (D.P.) -
Chiudo immediatamente rispondendo ad
un quesito che è stato fatto stamane e cioè ...
Montesano (P.S.D.I.)
- Dichiarazione di voto.
Pollicini (D.P.) -
E cioè, mi limito a dire soltanto e
rispondo a delle domande, quindi non faccio nessuna polemica che la
differenza dei dati fra quelli dati dal Presidente e quelli
allegati alla relazione fra i 6.800 metri cubi e i 9.755 sono
esattamente questi, cioè i 6.800 sono i metri cubi da pagare...
(discussione)
Montesano (P.S.D.I.)
- Mi faccia la dichiarazione di
voto, faccia la dichiarazione di voto perché altrimenti
ricominciamo da capo, vede, vede si ribellano, mi faccia la
dichiarazione di voto, un momento, un momento, per favore un po' di
silenzio, di calma, mi faccia la dichiarazione di voto, non mi
metta a disagio!
Pollicini (D.P.) -
Va bene Signor Presidente, accetto il
suo richiamo, quindi mi pare che sia stata più che sufficiente la
relazione e la dichiarazione di stamane per ritenere assolutamente
completa ed esauriente la soddisfazione, l'opera è stata fatta in
modo egregio con un costo modesto pari al costo di una strada
poderale. La scelta tecnica, la migliore del momento per cui non
abbiamo nessun motivo che di essere compiaciuti della scelta sia
sul piano tecnico che sul costo economico dell'opera.
Montesano (P.S.D.I.)
- La ringrazio. Chi chiede la
parola?
Andrione (U.V.)
- Je voudrais faire une courte
déclaration de voix: à l'homme et non pas en tant que partisan d'un
mouvement politique, et je voudrais dire ceci qu'il est temps de
mettre une pierre sur cette question, parce que malheureusement,
encore une fois, il a été approuvé qu'il était impossible, après
coup, d'établir d'une façon sûre et certaine, je répète les mots de
Monsieur Chamonin, parmi le tas de solution possibles laquelle
aurait été celle qui maintenant puisse être dite la meilleure en
tous les sens.
A notre sens, il aurait été nécessaire d'établir, et nous ne
vous demandions pas autre chose, d'établir la vérité, rien d'autre,
et cela à l'honneur de tout le monde, à notre sens et par
consuétude de conscience je suis sorti un instant de ce Conseil
pour aller parler avec mon cousin, Monsieur Berthod, Ingénieur dans
l'Assessorat des Travaux Publics et comme je n'ai pas moi, et je
crois que mes amis partagent mon opinion, je n'ai pas obtenu
satisfaction sur les points que, à mon avis, devaient être
soulignés, c'est-à dire, à mon sens, la vérité historique,
objective des faits n'a pas été démontrée. Et je n'approuve pas
dans l'ordre du jour de la majorité la phrase: "retenu que la
solution technique adoptée par l'Assessorat et par les
Fonctionnaires des Travaux Publics de Région était valide".
Comme je n'approuve pas du reste certaines phrases, je ne reste
pas à faire des polémiques sur l'ordre du jour de la minorité. Dans
cette situation et en exprimant encore une fois un regret profond
pour ce qui est l'impossibilité de notre Conseil régional et de la
classe politique valdôtaine de se placer au-dessus de certaines
querelles qui sont aujourd'hui envenimées par une prochaine
campagne électorale, le Groupe de l'Union déclare son abstention
sur l'un et sur l'autre des ordres du jour.
Montesano (P.S.D.I.)
- Altri interventi? Allora non
rimane a me che annunciare la mia astensione la quale è indicata
dal forte contrasto che nella discussione di questo oggetto, fatta
questa mattina, nel proseguo e nella presentazione degli ordini del
giorno di maggioranza e di minoranza, non mi permette di esprimere
un voto a favore dell'uno o dell'altro ordine del giorno. Quindi io
dichiaro, anche soprattutto nella qualità di Presidente del
Consiglio, di astenermi.
Allora si passa ai voti del primo ordine del giorno, cioè quello
che è relativo alla relazione di maggioranza. Chi approva l'ordine
del giorno letto dal Consigliere Dayné alzi la mano, sono 7,
contrari 4, astenuti: Bancod, Freppaz, Andrione, Montesano. Il
Consiglio approva.
Ecco adesso me lo dicono e ve lo comunicano, quanti sì, 17 sì, 7
contrari e 4 astenuti. Il Consiglio approva.
Si passa alla votazione del secondo ordine del giorno, chi
approva l'ordine del giorno relativo alla relazione di minoranza
letto dal Consigliere Manganone alzi la mano, 7 sì, contrari? 17;
astenuti: Bancod, Freppaz, Andrione, Montesano. Il Consiglio
respinge.
Chiusa così questa laboriosa giornata relativa all'oggetto n. 3
passiamo agli oggetti seguenti, 4-5-6-7-8 e 9 che riguardano dei
provvedimenti per il personale.
Anche questi oggetti, trattandosi di persone, si dovrebbero
discutere in seduta segreta, se però i Signori Consiglieri mi
indicano che non si faranno interventi riguardo le persone,
possiamo limitarci come al solito alla votazione a scrutinio
segreto lasciando la seduta pubblica, però non vorrei che poi si
entrasse nel merito e arrivare a fare la seconda edizione di questa
mattina.
Dunque leggiamo prima gli oggetti uno per uno.
- Relatore il Presidente della Giunta
4) Segretario Generale (provinciale) Dott. Ermanno Eydoux,
comandato in servizio presso la Regione Valle d'Aosta. -
Affidamento dell'incarico di Segretario generale
dell'Amministrazione Regionale.
5) Inquadramento al posto di Ingegnere Capo, Dirigente
dell'Assessorato dei Lavori Pubblici, del dipendente di ruolo Dr.
Ing. Grosjacques Cherubino.
6) Inquadramento al posto di Dirigente del Servizio Affari
Generali e Legali del dipendente di ruolo Dr. Crétier Raffaele.
7) Inquadramento al posto di Direttore Ufficio Turismo,
Dirigente amministrativo di Assessorato, del dipendente di ruolo
Dr. Tambosco Nicolò.
8) Immissione al posto vacante di Urbanista presso l'Ufficio
Urbanistica e Tutela del Paesaggio dell'Assessorato del Turismo,
del dipendente inquadrato nel ruolo soprannumerario Dr. Arch.
Bellone Gian Franco.
9) Immissione al posto vacante di Ingegnere presso l'Assessorato
dei Lavori Pubblici, del dipendente inquadrato nel ruolo
soprannumerario Dr. Ing. Berthod Carlo.
