Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1705 del 19 dicembre 1990 - Resoconto
OGGETTO N. 1705/IX - Confronto sulla politica aziendale
dell’ENEL in Valle d’Aosta e
organizzazione di una conferenza regionale
sull’energia (
Approvazione di
risoluzione).
Presidente - Do lettura della risoluzione sottoscritta dai
Capigruppo consiliari e dai Consiglieri Lanivi e Maquignaz:
Risoluzione
Preso atto dei progetti di ristrutturazione delle aree della
produzione e della distribuzione che l’ENEL intende
attuare in Valle d’Aosta;
preoccupato per le implicazioni che tale fase di
riorganizzazione aziendale potrebbe avere sui livelli
occupazionali;
visto che, stanti pure le attuali carenze di organico negli
impianti delle vallate laterali, la nuova organizzazione sul
territorio della Valle d’Aosta potrebbe causare
problemi di sicurezza degli impianti nonché ripercuotersi
negativamente sulla qualità del servizio
all’utenza;
visto pure il protocollo d’intesa ENEL-Regione
per l’utilizzazione delle piccole risorse
idroelettriche e considerato il ruolo e le funzioni del Comitato
misto ENEL-Regione;
impegna
la Giunta regionale
ad avviare, tramite il Comitato misto ENEL-Regione e di concerto
con la competente Commissione consiliare, un confronto con il
Consiglio d’Amministrazione dell’ENEL
sulla politica aziendale in Valle d’Aosta onde
verificarne scelte ed orientamenti;
ad organizzare una conferenza regionale
sull’energia al fine di consentire, con la
partecipazione delle forze politiche e sociali unitamente alle
competenze tecniche e scientifiche nel settore, il più ampio
dibattito e confronto sul piano energetico regionale.
Presidente - Pongo in votazione la risoluzione in
oggetto:
Esito della votazione
Presenti, votanti e favorevoli: 30
Il Consiglio approva all’unanimità
***
