Classificazione
INFORMAZIONE
Radiotelecomunicazioni


Resoconto integrale del dibattito dell'aula
Oggetto del Consiglio n. 1036 del 13 dicembre 1994 - Resoconto
SEDUTA POMERIDIANA DEL 13 DICEMBRE 1994
OGGETTO N. 1036/X Procedure seguite per l'affidamento a
trattativa privata del nuovo sistema di comunicazioni telefoniche
dell'amministrazione regionale. (Interrogazione con risposta
scritta)
Interrogazione r.s. Vista la deliberazione della Giunta
regionale n. 4527 del 3 giugno 1994, con la quale si è disposto
l'affido, a seguito di trattativa privata, alla società SIP di
Torino dell'incarico di fornitura del nuovo sistema di
comunicazioni telefoniche dell'Amministrazione regionale;
Vista la deliberazione della Giunta regionale n. 6404 del 4
agosto 1994, con la quale si è disposta l'aggiudicazione, a seguito
di appalto concorso, all'associazione temporanea di imprese SIP
p.a. e Ing. C. OLIVETTI & C. S.p.A. dell'incarico di realizzare
"chiavi in mano" l'organizzazione delle comunicazioni del sistema
di emergenza sanitaria per la Valle d'Aosta;
Appreso che, contrariamente a quanto esposto nelle premesse di
cui alle deliberazioni in oggetto, i fatti non avrebbero avuto lo
svolgimento dichiarato;
Rilevato che un dipendente della società ALENIA (consociata IRI,
al pari di SIP e ITALTEL) avrebbe fatto parte della Commissione
preposta alla valutazione delle offerte presentate per
l'aggiudicazione dell'incarico di cui alla deliberazione n. 4527,
dando origine a una palese situazione di conflitto di
interessi;
Essendo venuti a conoscenza dell'assegnazione della
realizzazione del sistema di emergenza sanitaria a una ditta in
speciali rapporti con la Regione, quale congruo premio di
consolazione a fronte della sua soccombenza nella procedura di cui
alla deliberazione n. 4527;
i sottoscritti Consiglieri regionali
Interrogano
la Giunta regionale per conoscere:
1) i curricula dettagliati di tutti i componenti esterni
all'Amministrazione regionale, al momento della nomina delle
Commissioni di valutazione;
2) le eventuali richieste, di chiarimenti e/o documenti inerenti
le procedure di aggiudicazione, avanzate da ditte partecipanti ma
escluse.
F.to: Tibaldi - Linty
Presidente É stata data risposta scritta con lettera n. 3636 in
data 13 dicembre 1994.
