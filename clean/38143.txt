Classificazione
MINORANZE ETNICHE E MOVIMENTI MIGRATORI
Minoranze etniche
UNIONE EUROPEA E RAPPORTI INTERNAZIONALI



Oggetto del Consiglio n. 1750 del 20 gennaio 2016 - Resoconto
OGGETTO N. 1750/XIV - Approvazione di risoluzione: "Condanna
delle autorità turche per la violazione dei diritti civili e
politici della minoranza kurda".
Viérin M. (Presidente) -
Colleghi, abbiamo ancora un
punto: il n. 29.04. La parola al collega Bertin.
Bertin (ALPE) -
Grazie Presidente.
Vista l'ora, cercherò di essere il più sintetico possibile.
L'argomento potrebbe richiedere ore di discussione, ma cercheremo
di fare il prima possibile. Il Kurdistan è una regione montana che
si colloca su quattro Stati (Iran, Iraq, Siria e Turchia), in
questo caso ci occupiamo della Turchia. Come dicevo, il Kurdistan è
noto soprattutto per fatti tragici, ricordiamo il fatto che l'ha
reso, almeno per le persone della mia età, probabilmente conosciuto
a livello internazionale: l'utilizzo nel 1988 da parte di Saddam
Hussein delle bombe chimiche in un attacco contro i kurdi a nord
del suo Paese, con l'uccisione di più di centomila persone e questo
fatto ebbe un risalto internazionale molto grande all'epoca. Qui
rimaniamo sulla Turchia, nella quale è presente una minoranza non
riconosciuta da parte dei turchi. Il Consiglio regionale già si è
occupato esattamente cinque anni fa di questo problema approvando
una risoluzione nel gennaio del 2010. Nel frattempo le cose sono
sostanzialmente rimaste uguali, anzi si sono aggravate. Lo Stato
turco ha ancora aumentato, se è possibile, la persecuzione nei
confronti della minoranza kurda presente in Turchia.
Bisogna sottolineare anche il ruolo che sta svolgendo e che ha
svolto il popolo kurdo in Siria e in Iraq, nel quale si è
contrapposto all'espansione militare e ideologica del Califfato,
del sedicente Stato islamico praticamente da solo, con una comunità
internazionale che per mesi e mesi ha fatto finta di non vedere.
Kobanê è il simbolo di questa resistenza, è un po' la Srebrenica
kurda, che per mesi e mesi è rimasta sotto assedio da parte del
Califfato, abbandonata nell'indifferenza innanzitutto dell'Europa e
su quel fronte si è combattuto una guerra di libertà e di civiltà,
nella quale i kurdi sono stati lasciati per molto tempo soli a
combattere anche per noi. Rappresenta anche, da un punto di vista
democratico e per i diritti sociali, un elemento importante in quel
quadro. I kurdi della Siria, in particolar modo della Rojava, sono
un simbolo anche dal punto di vista democratico, di fatto
rappresentano una regione autonoma della Siria, hanno sperimentato
dei modelli di democrazia diretta dei cittadini in modo
confederale, nei quali soprattutto, rispetto a tutto il quadro
mediorientale, le donne hanno un ruolo importantissimo, come ce
l'hanno nella parte turca del Kurdistan, nella quale, ad esempio,
ogni Sindaco uomo è affiancato da una Sindachessa, proprio per
rappresentare questa parità dei ruoli all'interno della società.
Questo vuole anche dire nel caso dei combattimenti che le donne
kurde sono in prima fila come gli uomini nel combattere l'ISIS. Un
fatto simbolico, che rappresenta in quel particolare quadro
geopolitico un fatto importante che andrebbe sostenuto, anche
perché non si può che uscire da quel contesto di guerra nel
rilanciare le libertà e i diritti civili e la democrazia.
Il Governo di Ankara sta rispondendo a questa situazione molto
male, come sappiamo, ha sfruttato anche la sua presenza nel
conflitto, più che per difendere e sostenere la coalizione contro
lo Stato islamico, ne ha approfittato per regolare i conti interni
nel proprio Paese soprattutto colpendo i kurdi e le altre minoranze
presenti nel proprio Stato. La situazione si sta aggravando di
giorno in giorno. Qualche settimana fa un gruppo di intellettuali,
di docenti universitari, chiamato "gruppo Accademici della pace",
ha lanciato un appello dal titolo: "Noi non saremo parte di questo
crimine". Il riferimento è alle operazioni militari condotte dal
Governo turco nel Sud-Est del Paese, regione a maggioranza kurda,
che hanno provocato centinaia di morti nella popolazione civile con
coprifuochi immotivati e una situazione di guerra civile provocata
dal Governo turco. La risposta delle istituzioni turche a
quest'appello è stata l'arresto di una ventina di docenti
universitari che avevano firmato quest'appello internazionale
sostenuto peraltro da migliaia di docenti di tutto il mondo. Sono
state arrestate una ventina di persone - adesso le cifre non sono
così chiare ma sono circa una ventina - incriminate per terrorismo
o complicità al terrorismo. Questo da parte di uno Stato che, come
sappiamo, è in predicato di entrare a far parte dell'Unione
europea, anzi questo processo, proprio per il ruolo che sta
svolgendo nella situazione mediorientale, si sta accelerando, un
fatto che mi lascia piuttosto perplesso.
In conclusione, fatte queste premesse, il Consiglio regionale
"esprime solidarietà al popolo kurdo oggetto da troppo tempo alla
limitazione dei propri diritti di minoranza etnica e linguistica;
condanna anche le autorità turche per la continua violazione dei
diritti civili e politici alle quali sottopone la minoranza kurda".
Manifesta anche la condivisione all'appello lanciato dal gruppo
"Accademici per la pace" affinché si metta fine alla repressione
militare dei cittadini kurdi nella regione del Kurdistan turco e si
riavvi quel processo di pace che si è interrotto e che è durato
alcuni anni. Invita il Governo italiano a "subordinare, nell'ambito
delle rinegoziazioni per l'ingresso della Turchia nell'Unione
europea, l'adesione dello Stato turco al rispetto della
Dichiarazione universale dei diritti dell'uomo e alla tutela delle
minoranze etniche - come avviene in tutti i Paesi civili -; ad
attivarsi nelle sedi internazionali per l'immediata liberazione di
tutti gli accademici arrestati - adesso pare che ne abbiano
liberata una parte -, per la fine della repressione militare..."
nella parte del Kurdistan turco e la riapertura del processo di
pace, unico modo per uscire da questa situazione. "Impegna il
Governo regionale a mettere a conoscenza della risoluzione le
autorità italiane ed europee interessate". Sono riuscito nei tempi
i più rapidi possibili ad illustrare la risoluzione. Grazie.
Presidente -
La parola al collega Laurent Viérin.
Viérin L. (UVP) -
Merci Monsieur le Président des mots
pour notre soutien à cette résolution. Déjà le Conseil de la Vallée
avait approuvé en 2010 un message de solidarité à l'égard du peuple
kurde, qui est un des peuples qui, au-delà d'être une minorité,
défend dans des territoires difficiles la démocratie.
Le peuple valdôtain a toujours été sensible à ceux qui sont les
peuples frères, un réseau de solidarité dans le monde qui voit un
soutien...même si le message d'un Conseil régionale n'est qu'une
petite goutte dans l'océan. Toutefois, il est très important que le
réseau soit maintenu et que même le message du peuple valdôtain
puisse arriver dans un sillon de solidarité avec des peuples, qui
non seulement pour la démocratie mais aussi pour la liberté luttent
depuis des années et sont des peuples opprimés. Notre soutien à ce
document donc est convaincu, avec l'espoir que jamais dans le monde
certains messages se reproduisent et surtout qu'il y ait un message
de tolérance, chose que dans les derniers temps malheureusement ne
se passe pas toujours.
Presidente -
La parola al collega Ferrero.
Ferrero (M5S) -
Grazie Presidente.
Solo per annunciare ovviamente il sostegno a quest'iniziativa.
Sostanzialmente sta succedendo che i
peshmerga
, che sono i
combattenti kurdi, soprattutto donne e uomini, ci sono anche molte
donne, stanno facendo il lavoro che gli europei e gli americani non
si sono sentiti di fare, quindi stanno facendo la battaglia di
terra per contenere l'ISIS, che avanza verso l'Occidente. Dobbiamo
quindi a loro, a questo popolo che è stato sempre perseguitato e
che si è trovato sempre schiacciato un sostegno che è doveroso,
perché purtroppo sta facendo il lavoro sporco che l'Italia e gli
altri Paesi si stanno rifiutando di fare, perché poi, quando si
tratta di lasciare i militari sul campo, è sempre una cosa dura per
tutti. Noi mandiamo i droni, loro sono lì a combattere per noi,
quindi questo è un piccolo sostegno, che però è doveroso che
dobbiamo dare.
Presidente -
La parola al Presidente della Regione.
Rollandin (UV) -
Merci Président.
Pour dire qu'on partage l'initiative qui a été présentée. Je
n'entrerais pas dans le mérite de la guerre en cours contre l'ISIS,
là où il y a toute une série de passages qui seraient longs de
discerner, car il suffirait d'écouter les envoyés précieux sur
cette guerre pour savoir quelle est la condition et les conditions
des minorités qui travaillent justement dans ce secteur.
Tout de même je voudrais rappeler que, pour ce qui concerne la
solidarité au peuple kurde, dans cette salle de Conseil on en avait
déjà parlé à maintes reprises et donc je ne peux que confirmer
cette attention vis-à-vis des peuples minoritaires, surtout des
peuples qui ont une tradition et une histoire que je crois on a
depuis toujours reconnues.
Je dirais seulement, quand on dit qu'on invite à "subordinare
nell'ambito delle negoziazioni", que cela est un peu velléitaire,
je crois que ces thèmes sont en train d'être discutés au niveau des
États, comme Région, je suis un peu gêné di dire d'aller dans cette
direction, tout de même je prends en considération le fait de le
dire quand même; je crois que l'oreille vis-à-vis de cet ordre du
jour sera plutôt sourde par rapport à ce que nous allons dire. Je
n'entre donc pas plus dans le mérite, je crois que le sens vrai
c'est de dire qu'en effet on est solidaires avec ce peuple kurde
qui a eu toute une série de difficultés longues et terribles
pendant des années et je crois que l'histoire pas souvent
rappelle.
Dernier annotation. Je crois qu'en France sur le thème de la
reconnaissance même des kurdes il y a eu une bataille à niveau du
Parlement très, très difficile et je crois qu'elle est un peu le
signal de ce qui est dans le monde l'aspect lié à la reconnaissance
de ce peuple avant tout comme peuple.
Pour le restant, je crois qu'étant donné l'importance qu'aura
cet ordre de jour pour l'impact de la Union européenne, on ne peut
que partager et donc on le votera.
Presidente -
La parola al Consigliere Bertin.
Bertin (ALPE) -
Grazie Presidente.
Semplicemente per manifestare la soddisfazione per
l'accettazione della risoluzione. Certo, sappiamo di non avere
nessuna possibilità di condizionare il dibattito rispetto
all'adesione o in generale il dibattito internazionale, ma credo
comunque significativo che una Regione come la nostra esprima le
proprie valutazioni per la difesa delle minoranze, ricordando che i
kurdi non sono i turchi della montagna, come vengono chiamati dal
Governo di Ankara, ma è una minoranza a parte. Questa risoluzione,
in termini più generali, è una piccola pressione che l'opinione
pubblica internazionale sta facendo sul Governo turco per le sue
molteplici violazioni dei diritti dei cittadini. Il nostro piccolo
contributo pertanto credo che sia comunque positivo e apprezzo
l'accettazione della risoluzione. Grazie.
Presidente -
Grazie collega Bertin. Passiamo alla
votazione. La votazione è aperta. La votazione è chiusa.
Presenti: 33
Votanti: 33
Favorevoli: 33
Il Consiglio approva all'unanimità.
Con questo punto si chiudono i lavori di questa adunanza.
Buonasera a tutti.
---
L'adunanza termina alle ore 20.33.
