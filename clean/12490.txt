Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3406 del 19 maggio 1992 - Resoconto
OGGETTO N. 3406/IX Quadro della situazione finanziaria dei
comuni e delle comunità montane della Valle d'Aosta.
(Interrogazione con risposta scritta)
Presidente
Do lettura dell'interrogazione con risposta
scritta, presentata dal Consigliere Riccarand, iscritta al punto 4
dell'ordine del giorno, alla quale è stata data risposta con
lettera n. 919 in data 27 marzo 1992.
Interrogazione r.s. Ricordato che con il Decreto Legislativo 28
dicembre 1985, n. 431, è stata attribuita alla Regione Valle
d'Aosta la competenza nelle ripartizioni dei fondi statali per gli
enti locali della Valle d'Aosta;
Ricordato altresì che da alcuni anni si sottolinea la necessità
di rivedere le leggi regionali n. 40/88 e n. 61/89 che disciplinano
l'assegnazione di fondi della Regione ai comuni della Valle
d'Aosta;
Al fine di avere un quadro della situazione finanziaria dei
comuni e delle comunità montane della Valle d'Aosta;
il sottoscritto, Consigliere regionale del Gruppo Verde
Alternativo,
interroga
l'Assessore regionale alle Finanze per conoscere:
1) l'ammontare complessivo delle entrate e delle uscite di ogni
Comune della Valle d'Aosta, quale risulta dal conto consuntivo del
1990; si chiede inoltre di conoscere l'ammontare complessivo dei
finanziamenti dello Stato a favore delle comunità montane della
Valle d'Aosta nel 1990;
2) Le entrate di ogni Comune della Valle d'Aosta, quale
risultano dal conto consuntivo 1990 suddividendo fra: a) entrate
proprie del Comune (INVIM; ICIAP; tariffe, tassi e imposte
comunali, eccetera eccetera ); b) assegnazioni dello Stato; c)
entrate ai sensi di legge regionale 40/88; d) entrate ai sensi
della legge regionale 61/89; e) eventuali entrate
straordinarie;
3) l'ammontare complessivo (10/10) dell'IRPEF riscossa dallo
Stato in Valle d'Aosta nel 1990 e (se possibile) la suddivisione di
tale gettito fra i vari comuni a seconda delle località di
residenza dei contribuenti;
4) quali sono le entrate a cui attinge lo Stato per i
trasferimenti finanziari a favore dei comuni e delle comunità
montane.
