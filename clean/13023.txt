Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3979 del 25 novembre 1992 - Resoconto
OGGETTO N. 3979/IX Rinvio oggetti e ordine dei
lavori.
Presidente
Su richiesta dei consiglieri Gremmo e
Beneforti, è rinviata alla prossima adunanza consiliare la
trattazione degli oggetti iscritti ai punti 47, 49 e 51 dell'ordine
del giorno dell'adunanza.
È inoltre rinviata alla prossima adunanza consiliare la
trattazione degli oggetti iscritti ai punti 10, 15, 17, 21, 30, 31,
48 e 50 dell'ordine del giorno dell'adunanza.
Presidente
Ha chiesto la parola il Consigliere
Louvin.
Louvin (UV)
I capigruppo di numerose forze politiche
hanno predisposto una breve risoluzione che vorrei presentare in
assenza del capogruppo dell'UV e chiederne l'iscrizione all'ordine
del giorno.
Do lettura di tale risoluzione:
Risoluzione
Facendo riferimento ai rigurgiti di varie forme di intolleranza
razzista antisemita e da ripetute manifestazioni di violenza
neonazista che, interessano vari paesi dell'Europa, Italia
compresa:
- convinto che la scuola abbia e debba svolgere un ruolo
determinante nella educazione civica dei giovani;
Invita
l'Assessore regionale alla Pubblica Istruzione a sensibilizzare
le scuole della Regione Autonoma Valle d'Aosta a voler operare una
meditata e seria riflessione su questi temi al fine di orientare
gli studenti verso comportamenti degni della nostra storia, della
nostra cultura e della nostra civiltà.
