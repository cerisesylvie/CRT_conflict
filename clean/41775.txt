Classificazione
FINANZA REGIONALE E LOCALE
Partecipazioni azionarie regionali



Oggetto del Consiglio n. 786 del 4 luglio 2019 - Resoconto
OGGETTO N. 786/XV - Interpellanza: "Interventi a sostegno
dell'attività gestionale della società Autoporto Valle d'Aosta
S.p.A.".
Rini (Presidente) -
Punto n. 59 all'ordine del giorno.
Per l'illustrazione, la parola al collega Gerandin.
Gerandin (MOUV') -
Dire che la società Autoporto navighi
in acque tempestose penso sia un dato di fatto, nel senso che mi
pare che sia la terza iniziativa dopo le due della collega
Spelgatti che mettono in rilievo alcune preoccupazioni legate a
questa società. È legato anche al fatto che, se leggiamo qualche
titolo di qualche giornale locale, già il 25 maggio titola a
seguito delle dimissioni del Presidente Guglielminotti: "
un
alone di mistero circonda la situazione della società per
azioni
", mistero che, a mio parere, non dovrebbe esistere
trattandosi di una società pubblica pressoché interamente
partecipata dalla finanziaria regionale Finaosta, al 98% se non mi
sbaglio. Già ad aprile 2019 io chiesi al Governo, e mi rispose
l'Assessore, se erano a conoscenza di una serie di segnalazioni
riguardanti dei dipendenti della società Autoporto in merito alla
difficile situazione ambientale di lavoro, in particolare tra
dipendenti amministrativi e direttore commerciale sfociata in
conflitti, frustrazioni, disagi, stress e quant'altro. All'epoca
l'Assessore mi rispose di non essere a conoscenza, che
l'Amministratore delegato non era presente, che nessuna
segnalazione in merito c'era, formale dei dipendenti, che erano
solo richieste di carattere economico e che la situazione
ambientale addirittura era migliorata.
Già a seguito della sua risposta io le dissi che comunque mi
sarei informato meglio e avrei chiesto documentazione in merito,
anche perché non mi piace mai parlare senza avere qualche documento
ufficiale. Mi sono mosso in quella direzione e ho inviato una
richiesta di accesso agli atti dove chiedevo la copia della lettera
raccomandata a firma dei dipendenti, inviata alla società e per
conoscenza a Finaosta, in cui si segnalava l'episodio, la copia in
cui si incaricava un avvocato di esaminare ed esprimersi in merito
alla vicenda segnalata, la copia del parere o la relazione prodotta
in merito dall'avvocato interessato, i verbali dei vari consigli di
amministrazione in cui si era discusso e trattato della vicenda, e
la copia della
mail
inviata al Presidente Amministratore
delegato della società in cui si confermava da parte
dell'interessato di aver subito aggressione fisica. La risposta che
mi fu inviata era di questo tenore. Mi dicevano che il 116 non
poteva essere accolto, a riguardo gli uffici competenti hanno
infatti evidenziato come la richiesta risulti eccedente in
relazione all'espletamento del mandato trattandosi di atti inerenti
i rapporti di lavoro tra singoli dipendenti e la società Autoporto
Valle d'Aosta. Allora, io ricordo che la società Valle d'Aosta è
una partecipata pubblica al 98%, ricordo... potrei stare a ripetere
esattamente quello che ha detto il collega Ferrero. Non so quali
sono gli uffici competenti che non hanno dato questa autorizzazione
di accesso agli atti, mi faccia sapere quali sono questi uffici e
poi mi muoverò di conseguenza, perché io penso che le sentenze del
Consiglio di Stato non si discutono, non si interpretano, si
applicano. Penso di avere tutti i diritti perché non ho trattato
quest'episodio facendo nomi di nessuno, nella massima riservatezza
penso di avere assolutamente diritto agli atti trattandosi di
segnalazioni pubbliche fatte da dipendenti tramite raccomandata,
però, come succede nella vita, probabilmente chi ha sentito la sua
risposta o quant'altro... per vie traverse poi comunque certa
documentazione arriva lo stesso.
Riprendendo esattamente quello che già le chiesi all'epoca, le
chiedo: "considerato che trattasi di una società pubblica pressoché
interamente partecipata dalla finanziaria regionale Finaosta (98%)
se è intenzione del Governo continuare a sostenere che nulla è
successo malgrado le lettere raccomandate protocollate, incarichi a
legali per approfondimenti, relazioni prodotte a risposta, verbali
del Consiglio di amministrazione della società in cui si parla di
queste vicende; che tipi di controlli/provvedimenti vengono
esercitati dalla proprietà una volta a conoscenza di queste
difficoltà riferite a situazioni ambientali di lavoro". Le chiedo
anche di avere conferma se c'è stata una lettera, una
comunicazione, io l'ho chiamato un "grido d'allarme", una
preoccupazione e disperazione di alcuni locatari inseriti nell'area
in oggetto con una lettera aperta indirizzata alla proprietà
chiedendo a tutela della loro attività un immediato intervento da
parte della proprietà stessa. Sono davvero interessato e
soprattutto vorrei anche avere copia ufficiale, perché glielo dico
pubblicamente sennò dovrò fare altre scelte e altri passi per avere
questa copia ufficiale di questi atti, perché ritengo che l'accesso
agli atti non possa essere negato con una lettera come quella che
mi ha inviato a sua firma, Assessore.
Presidente -
Per la risposta, la parola all'Assessore
Testolin.
Testolin (UV) -
Solo due precisazioni prima di entrare
nel merito delle risposte puntuali ai tre quesiti che ha posto il
Consigliere Gerandin.
Credo che ci siano delle regole che vanno rispettate e io non ho
nessun interesse a dirle delle cose che non sono corrette ma, come
fa lei, cerco di appoggiarmi a chi può darmi delle indicazioni in
senso formale e in senso compiuto rispetto alle sue domande. Se
sono lecite, le vengono date le risposte corrette; se non sono non
dico lecite ma non possono essere riscontrate, non vengono
riscontrate. Per quanto mi concerne, non ho nessun dubbio che lei
abbia la documentazione, per cui, se si potesse consegnarla,
sicuramente l'avrei fatto e non avrebbe cambiato la sua situazione
di conoscenza, probabilmente lei questa documentazione - l'aveva
già detto nella scorsa seduta in cui si è trattato di
quest'argomento - l'aveva già tra le mani. Non vedo quindi nessun
tipo di perplessità nel fornirgliela, peraltro non ce l'ho
neanch'io, quindi se non può accederci lei, ci sono delle
situazioni che evidentemente esulano, a differenza di quello che
pensa lei, dal controllo dell'Amministratore. Se lei va a sindacare
su delle questioni estremamente personali, probabilmente fino a
qualche punto è corretto farlo, oltre un certo punto non è più
tanto corretto. Questa è una disquisizione che avremo magari modo
di sviluppare anche in altri contesti.
Per quanto riguarda la risposta puntuale, direi che in premessa
si segnala come le informazioni, così come l'altra volta necessarie
a fornire una risposta all'interpellanza in esame, sono state
fornite dal collegio dei sindaci della società al momento della
richiesta referente per la medesima. Come l'altra volta, per le
informazioni che lei mi chiede io vado ad attingere a chi sono i
referenti che possono illustrarmele, perché non è che ci sono degli
altri modi per entrare in possesso di comunicazioni.
Per quanto riguarda il primo quesito: "
considerato che
trattasi di una società pubblica pressoché interamente partecipata
dalla finanziaria regionale al (98%), se è intenzione del Governo
regionale continuare a sostenere che nulla è successo malgrado
lettere raccomandate protocollate, incarichi a legali per
approfondimenti, relazioni prodotte a risposta, verbali dei
consigli di amministrazione della società in cui si parla di queste
vicende
" e al secondo quesito: "
la tipologia dei controlli e
i provvedimenti esercitati dalla proprietà una volta a conoscenza
di queste difficoltà riferite a situazioni ambientali di
lavoro
", si evidenzia quanto segue: il Consiglio di
amministrazione della società Autoporto Valle d'Aosta S.p.A., con
la presenza del Collegio sindacale, ha a suo tempo affrontato le
problematiche segnalate ai punti 1 e 2 relative alle criticità
emerse nei rapporti tra i dipendenti della società mediante
audizione individuale di tutti i dipendenti della società e
successivamente incaricando un professionista allo scopo di
esaminare e valutare la questione dal punto di vista legale, sulla
scorta anche di un'analisi dello stress lavoro correlato, cosa che
le avevo già riferito nella scorsa risposta all'interpellanza. Si
evidenzia che nelle ultime settimane successive alla decadenza del
Cda il Collegio sindacale ha riscontrato nei propri confronti un
clima di collaborazione con tutti i dipendenti, anche se continuano
a persistere difficoltà di comunicazione tra i vari uffici.
Riteniamo che il Consiglio di amministrazione appena nominato,
prendendo atto di quanto già fatto, dovrà farsi carico della
situazione individuando gli opportuni provvedimenti volti al
miglioramento del clima interno ai luoghi di lavoro.
Per quanto concerne il terzo quesito: "
quali controlli,
provvedimenti e interventi immediati la proprietà ha intenzione di
mettere in campo a seguito della lettera aperta inviata dai
locatari in cui vengono segnalati cinque anni di gestione poco
accorta e senza obiettivi aziendali
", si precisa che il socio
Finaosta, con nota del 10 aprile 2019, aveva richiesto alla società
in relazione alle problematiche segnalate dai locatari esprimendo
anche eventuali controdeduzioni. Tale nota non è stata riscontrata
in quanto in data 3 maggio sono seguite le dimissioni del
Presidente e del Consigliere. Pertanto si ritiene che sarà compito
del nuovo Consiglio di amministrazione rinnovare i rapporti con i
locatari nell'ottica della reciproca collaborazione contemperandoli
con le finalità di efficienza aziendale nell'ambito degli obiettivi
e scopi previsti dallo statuto della società Autoporto, così come
dovrà essere loro compito riscontrare in tempi congrui... Finaosta
in merito alle criticità che si verificheranno. Questo è
quanto.
Per tornare un attimino al discorso iniziale, credo che... lei
si stupisce, ogni tanto fa delle strane facce, degli strani sorridi
quando io dico qualcosa che non le va troppo a genio, ma è come
dire che un Assessore dovrebbe sapere all'interno
dell'Amministrazione regionale tutte le problematiche relative al
personale e alle situazioni diciamo non troppo felici all'interno
di alcuni comparti o di alcune incompatibilità all'interno dei vari
uffici, perché a questo sono deputate altre figure che non sono
quelle dell'Amministratore. Questo solo per significare che
l'attenzione c'è assolutamente per le competenze e senza andare a
intralciare attività che esulano da scelte politiche o di
indirizzo, o che possono incidere sul buon funzionamento, ma che
devono essere di competenza di chi ricopre un certo tipo di
ruolo.
Dalle ore 18:49 assume la presidenza il Vicepresidente
Distort
.
Distort (Presidente) -
Per la replica, la parola al
collega Gerandin.
Gerandin (MOUV') -
Non stavo assolutamente sorridendo
alle sue risposte, ci mancherebbe altro. Devo dirle che una parte
delle sue risposte mi preoccupa nel senso che, quando mi dice che
questo tipo di informazione non ce l'ha neanche lei, considerato
che comunque la proprietà è al 90% della nostra finanziaria
regionale, sono preoccupato. Questo non vuol dire che io le chieda
di incidere in qualità di amministratore in quella che è la
gestione di questa società, mi pare di non averglielo mai chiesto.
Se però ci sono una serie di segnalazioni che vanno fino allo
scontro fisico, comunque devo ringraziarla perché adesso lei me
l'ha confermato che c'è stato, anche se l'altra volta devo
correggerla: lei ha negato tutto, ha negato che ci fosse qualunque
tipo di conflitto. Ha negato tutto, ho qui esattamente quello che
mi ha risposto, mi ha detto che nulla era successo, che non era a
conoscenza e quant'altro, stavolta qualcosa è già cambiato in
merito, comunque ben venga.
Non penso che debba essere lei colui che deve intervenire in
diatribe di questo genere, ci mancherebbe, ma penso che il
Consiglio di amministrazione e il Collegio dei sindaci della
società non l'ho nominato io, per cui penso che comunque questo
Collegio dei sindaci e il Consiglio di amministrazione abbiano
quanto meno l'obbligo di riferire a lei, Assessore, perché se non
riferisce a me è già grave ma non riferire nemmeno a lei penso sia
molto più grave, a precisa richiesta. Probabilmente non tocca a lei
chiedere direttamente alla società Autoporto, ma lei può benissimo
chiedere alla finanziaria regionale che detiene il 98% della
proprietà.
Non ci ha detto tanto di più su quella lettera mandata il 10
aprile da Finaosta, perché è interessante, penso che interessi a
tutta quest'aula e gliela leggerò: "
gli inquilini insediati
nell'area, come da oggetto, con la presente vogliono segnalare
numerose difficoltà nel proseguire la propria attività con
particolare riferimento agli ultimi cinque anni decorsi. La società
è in caduta libera verso il basso e questo a causa della gestione
commerciale poco accorta e priva di obiettivi e, a nostro avviso,
poco qualificata...
- leggo solo a sprazzi, non tutta -
checché se ne dica, quest'area è a tutti gli effetti un'area
commerciale e di servizi, non si può pensare di gestirla come fosse
un'agenzia immobiliare, tappezzando le pareti degli immobili di
annunci "affittasi". Occorre un piano di marketing commerciale
possibilmente condiviso con investimenti puntuali e mirati.
Chiediamo alla proprietà della società di gestione interventi
tempestivi ma, per evitare il pericolo di un declino economico
delle attività che vi operano e quindi del fatturato dell'Autoporto
verso il quale si sta pericolosamente andando, occorre innanzitutto
rivedere il management della società
". Questo lo inviavano il
10 gli inquilini, un buon gruppo di quegli affittuari dell'area
della Casino.
Che politicamente si voglia dire che tutto va bene, che si
voglia cercare di mascherare può andar bene, ma probabilmente le
iniziative fatte dalla collega Spelgatti e queste segnano un
qualcosa di veramente diciamo poco comprensibile, poco manageriale,
poco funzionale di un'area così importante e di una società così
importante, che, ricordo ai valdostani, è partecipata al 98% dalla
finanziaria regionale.
