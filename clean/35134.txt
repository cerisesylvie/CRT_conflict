Classificazione
CONSIGLIO REGIONALE
Organizzazione degli uffici
GIUNTA REGIONALE



Oggetto del Consiglio n. 2701 del 21 novembre 2012 - Resoconto
OGGETTO N. 2701/XIII - Ritiro della mozione: "Utilizzo della
posta elettronica per l'invio dei messaggi augurali
natalizi".
Mozione
Richiamata la nostra precedente iniziativa consiliare in
materia di interventi per il contenimento delle spese relative
all'invio dei messaggi augurali natalizi del gennaio 2009 dalla
quale risultava che per l'anno 2008 erano stati spesi €
19.963,00;
Ricordata la mozione presentata dal nostro Gruppo nel 2010
"Riduzione della spesa per l'invio di biglietti augurali" e
respinta dal Consiglio regionale;
Constatato che per la fornitura e l'invio di biglietti
augurali da parte della Giunta regionale si sono continuate a
spendere diverse migliaia di euro;
Ricordato che, in Italia, diversi enti pubblici hanno
rinunciato ai biglietti per gli auguri di Natale;
Evidenziato inoltre che il Ministero per la Pubblica
Amministrazione e l'Innovazione invita da tempo tutte le
Amministrazioni statali ad utilizzare lo strumento digitale per
l'invio degli auguri natalizi;
Il Consiglio regionale
Impegna
il Governo regionale, in vista delle prossime festività
natalizie, a sostituire il rituale invio di biglietti augurali
cartacei con un più economico messaggio di posta
elettronica.
F.to: Bertin - Cerise - Chatrian - Louvin - Patrizia
Morelli
Presidente
- La parola al Consigliere Bertin.
Bertin (ALPE)
- Grazie Presidente.
Questo è un argomento che avevo già introdotto ad inizio
legislatura e riguarda l'abitudine, che personalmente non apprezzo
molto, di mandare i biglietti augurali da parte delle
amministrazioni pubbliche ai cittadini e alle altre amministrazioni
pubbliche. Nel tempo queste cifre hanno rappresentato delle somme
decisamente importanti, ad inizio legislatura si aggiravano intorno
ai 20-25.000 euro, ora le cifre si sono abbassate notevolmente, si
sono dimezzate rispetto all'inizio, rimane però una cifra
significativa. Al di là delle cifre, si tratta anche di dare un
segnale nella direzione di non sprecare il denaro per cose non
utili. Avevamo già presentato una mozione lo scorso anno o due anni
fa, identica, che era stata respinta; abbiamo voluto ripresentarla,
perché crediamo che i tempi siano cambiati, stiamo realizzando
tagli su tutto ed è anche questo piccolo taglio un taglio
simbolico. Ci sono strumenti altrettanto efficaci a costi minori,
visto che siamo nella "Settimana della riduzione dei rifiuti" non
utilizzare i biglietti augurali cartacei significa indirettamente
ridurre i rifiuti, ragione di più per non utilizzarli tanto più in
questa settimana.
Crediamo che l'Amministrazione, come anche l'Ufficio di
Presidenza del Consiglio, che negli anni ha utilizzato i biglietti
cartacei e anche in questo caso con spese relativamente alte...di
metterci un punto finale e di passare ad altro, di chiudere questo
capitolo che già di per sé non aveva senso ed era anche di cattivo
gusto. Ognuno poi è libero di mandare gli auguri a chi vuole,
l'importante è che se li paghi e non li faccia pagare ai
contribuenti! Dicevo, ci sono più motivi al di là dell'aspetto
simbolico per chiudere questa abitudine ormai superata e che non ha
ragione di continuare. Grazie.
Presidente
- Apro la discussione generale. Se nessuno
chiede la parola, dichiaro chiusa la discussione generale.
La parola al Presidente della Regione, Rollandin.
Rollandin (UV)
- Il collega ha voluto ritornare su un
tema che lo appassiona: i biglietti di auguri, quindi torniamoci
pure dicendo quello che è successo dall'inizio della legislatura,
dove il dato relativo il primo anno era di circa 20.000 euro di
spesa per i biglietti ed era già stata comunicata in quella
occasione l'intenzione della Giunta di definire per gli anni
seguenti misure di razionalizzazione di spesa. Questo impegno è
stato progressivamente mantenuto, come il collega sa bene, la spesa
non è dimezzata, ma la spesa nel 2010 è stata di 3.500 euro, nel
2011 di 4.000 euro. Inoltre in questi anni i componenti della
Giunta che hanno voluto inviare messaggi personali, lo hanno fatto
a loro spese.
Sul tema le considerazioni potrebbero essere varie: prima di
tutto che non tutti, malgrado quello che si pensa, utilizzano
internet o la posta elettronica, altrimenti non saremmo qui a
parlare di
digital divide
, ma saremmo già ad un livello tale
per cui tutti potrebbero vivere senza gli altri sistemi...e i
cellulari e i computer, quando succede questo, sono intasati di
auguri per le festività di fine anno con allegati più o meno
voluminosi e divertenti, segnali che di volta in volta vanno ad
essere cestinati o ignorati. Il discorso comunque è che per la gran
parte questo è stato fatto, cioè i biglietti natalizi quest'anno
verranno inviati unicamente alle personalità che rivestono un ruolo
istituzionale elevato e per i quali appare impensabile l'invio di
posta elettronica: mi riferisco al Presidente della Repubblica,
Consiglio dei Ministri, eccetera. Questi biglietti augurali
verranno realizzati completamente (ideazione e stampa) dalla
stamperia regionale per un massimo di circa 150 unità.
Chiedo quindi al Consigliere, tenuto conto delle risposte che
abbiamo dato, di ritirare la sua mozione. Per il resto è già stato
mandato in posta elettronica, tranne questa parte che riteniamo più
giusto e corretto dal punto di vista del cerimoniale che avvenga in
questo modo, quindi chiederei al collega di ritirare la
mozione.
Presidente
- La parola al Consigliere Bertin.
Bertin (ALPE)
- Grazie Presidente.
L'obiettivo di questa interpellanza era di andare in quella
direzione, se ci sono 150 biglietti da inviare alle autorità, si
può benissimo sostenere. È un cambio di mentalità che lentamente,
fortunatamente, anche sollecitato da noi è stato fatto, è
spintaneo, ma di per sé è un fatto positivo perché, al di là della
spesa, è una questione di buon gusto che bisogna superare. Se sono
150, mi sembrano ragionevoli e ritiriamo la mozione.
Presidente
- La mozione è ritirata.
Il Consiglio prende atto del ritiro.
