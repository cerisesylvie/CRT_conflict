Classificazione
SANITÀ VETERINARIA E ZOOTECNIA
Zootecnia



Oggetto del Consiglio n. 271 del 27 gennaio 2021 - Resoconto
OGGETTO N. 271/XVI - Interpellanza: "Tempistica per la
liquidazione degli aiuti alla monticazione a favore delle aziende
agricole".
Bertin (Presidente) -
Punto n. 31 all'ordine del giorno.
Ha chiesto la parola il consigliere Planaz per l'illustrazione, ne
ha facoltà.
Planaz (LEGA VDA) -
A me oggi dispiace molto... a mio
nome e a nome del mio gruppo che abbiamo presentato questa
interpellanza... perché in passato, a fine anno, era già stata
presentata questa interpellanza sulle modalità della domanda, sulle
difficoltà circa la presentazione della stessa da parte degli
allevatori per portare a termine... e aderire a questo premio. Non
avrei mai pensato di trovarmi di nuovo oggi... lo so che non è
passato molto tempo, però io mi auguravo, come lei aveva già
anticipato, Assessore, che il premio venisse liquidato in breve
termine, oggi siamo a fine gennaio e molte aziende mi sollecitano
circa il fatto che non hanno ancora percepito questo premio.
Il problema è un po' la confusione che ha creato, qualcuno ha
ricevuto, qualcuno non ha ricevuto, la mancanza di informazione,
già nell'espletamento della domanda si era presentato un
tot
numero di bovine, tante aziende hanno presentato domanda e poi non
sanno ancora oggi se gli viene liquidato il premio o no, ma la cosa
che più dispiace è che un premio così importante, che doveva dare
un rilancio a questa tradizione della monticazione, a questa
tradizione che crea, oggi come oggi, purtroppo delle spese alle
aziende e che andava anche a dare...  come dire? un
miglioramento anche dal punto di vista ambientale e del benessere
animale... per di nuovo praticare questa pratica e mandare gli
animali in alpeggio dove oggi le difficoltà sono numerose al di là
della manodopera, ci sono tutte le difficoltà di certi ambienti di
portare avanti delle attività.
Bisognerebbe garantire i tempi di questa liquidazione, almeno
sapere in quanto tempo verrà chiusa questa pratica e tutte le
domande saranno liquidate e si devono dare delle risposte certe
subito agli allevatori, che oggi non hanno ancora ricevuto né i
soldi, né hanno ricevuto nessuna notizia circa la loro pratica. Io
penso che sia importante, chi lavora oggi non deve sempre alzare il
telefono e cercare di capire come mai non ha ancora ricevuto il
premio, se lo riceverà, oppure se è stato escluso addirittura dopo
aver presentato la domanda, perché le domande sono state presentate
a maggio. Io capisco che tutto questo non poteva essere liquidato
entro la fine di ottobre, anche se mi era stato dichiarato che si
poteva anche liquidare una parte di acconto, cosa che chi conosce
bene il settore... una base di acconto a metà estate e liquidare il
resto in autunno ma, se uno conosce bene questo settore, le
modalità di questa legge, era quasi impossibile... però è
importante liquidare a fine anno, soprattutto un anno come
quest'anno dove l'instabilità dei mercati dovuta anche alla vendita
dei prodotti, a questa pandemia che ci tiene vincolati anche al
commercio dei prodotti e tutto... era importante che davamo una
garanzia in più alle aziende.
Io non voglio essere sempre polemico, però penso che ci sono
anche degli articoli, dei documenti inviati da associazioni di
categoria, non solo quelle agricole, anche da SAVT ha inviato un
documento, penso che l'avete letto tutti, dove vanno a
puntualizzare tutte le difficoltà dei vari settori nell'affrontare
questa pandemia. È per questo motivo che si è speso del tempo a
produrre una legge anche con dei cavilli molto complicati che forse
avere un attimo più di riguardo visto che abbiamo già delle leggi
europee e nazionali che ci limitano ad aderire a certi fondi a
vantaggio dell'agricoltura... ma soprattutto che siamo noi a
legiferare su questa legge, dovevamo essere più preparati e non
trovarci oggi in questa situazione dove molte aziende non sanno
ancora se viene liquidato questo premio e capire anche perché, a
cosa è dovuto questo, a noi ci interessa capire più che altro
perché non siamo qui a fare polemica... se è dovuto a una carenza
di fondi o a una problematica sulle istruttorie. Bisognerebbe
capire questo per non trovarci un altro anno di nuovo qui a
discutere di questa cosa, perdere tempo su cose che non dovremmo
neanche più pensarci, tutti avrebbero ricevuto i fondi e non
saremmo più qui a perdere tempo per parlare di queste cose.
Assessore, se può darci delucidazioni di questo a noi ci farebbe
piacere e così poi anche chi ci ascolta ed è interessato a questo
argomento è un po' più tranquillo visto che aspetta delle risorse
che gli spettano di diritto.
Presidente -
Per la risposta, ha chiesto la parola
l'assessore Sapinet, ne ha facoltà.
Sapinet (UV) -
Ritengo che, quando si parla di cose
concrete, il tempo non è mai perso, quindi ringrazio il collega
Planaz, che riporta in aula questa tematica e mi permette di fare
il punto sulla questione, una questione di enorme importanza per il
settore agricolo che abbiamo già avuto modo di affrontare
nell'ultimo Consiglio del 2020.
Come ha ben detto, è il primo anno di erogazione di questo tipo
di contributo, una misura che è stata messa in atto dopo un enorme
lavoro portato avanti dagli uffici nel 2020, circa otto-nove mesi
di trattative con la Commissione europea, un lavoro portato avanti
nel 2020, anno ovviamente difficile per una pandemia in corso, anno
ugualmente difficile anche per una situazione politica instabile in
Regione, nonostante questo, è stata portata avanti fino ad ora.
Ecco che ovviamente l'elaborazione dei dati per la
determinazione dei premi è stata possibile solo a partire dalla
conclusione del periodo di monticazione, l'analisi è stata
particolarmente complessa a causa della particolarità
dell'organizzazione che lei conosce bene del settore zootecnico in
Valle d'Aosta, che è caratterizzato da sfide invernali, estive e da
numerose compravendite.
Per avere qualche numero che aiuta a capire, gli uffici hanno
quindi dovuto verificare oltre 33 mila movimentazioni, facendo
spesso un'interpretazione puntuale delle diverse casistiche. In
questo primo anno le aziende che hanno fatto domanda di aiuto in
questa misura sono state 720 per un totale di oltre 13.600 capi,
ecco alcuni numeri. Ricordo che i requisiti di ammissibilità
concordati come dicevo prima ma a volte anche imposti dalla
Commissione europea, questo va detto... gli uffici e l'Assessorato
non hanno potuto decidere in autonomia ma le regole del gioco ecco
che sono state spesso imposte dalla Commissione europea, regole che
prevedono un periodo minimo di monticazione di almeno 60 giorni, un
carico massimo di 1 UBA per ettaro di superficie alpeggiabile, il
fatto ovviamente che la bovina sia produttiva durante il periodo di
monticazione.
Riguardo alle percentuali di pagamenti e alle domande ad oggi
soddisfatte, siamo in linea con quanto avevo affermato nell'ultimo
Consiglio regionale del 2020, ovvero avevo comunicato che, entro la
fine dell'anno, avremmo soddisfatto il 60 percento delle domande,
quindi 429, e poi con la fine di gennaio avremmo raggiunto una
percentuale intorno all'80-90 percento e dovremmo esserci con
ulteriori 150 domande che stanno arrivando a una liquidazione. Le
restanti pratiche ammissibili saranno liquidate nel mese di
febbraio.
Va detto però che non tutte le domande inoltrate sono
probabilmente ammissibili in quanto alcune aziende risultano non
essere in possesso dei requisiti previsti, il più delle volte
perché sono state richieste a premio anche delle bovine non
produttive o perché le bovine sono state monticate su pascoli non
produttivi. Va detto che AREV durante il mese di maggio è
l'associazione che ha ricevuto le richieste da parte delle aziende,
quindi ricevendole tutte senza procedere a un'analisi preventiva,
analisi che appunto viene messa in atto dall'Assessorato prima
ovviamente della fase di pagamento.
Dai dati che ho enunciato credo sia chiaro quindi il complesso
lavoro svolto in questi mesi dagli uffici dell'Assessorato proprio
alla luce dell'importanza che questo tipo di aiuto rappresenta per
le nostre aziende tanto più in un momento di grave crisi. Le posso
assicurare che è stata posta una grandissima attenzione a ogni
singolo caso e alla risoluzione di più quante possibili situazioni,
anche di quelle che a una prima occhiata potevano anche sembrare
non rispondenti a criteri stabiliti.
Come già detto, sempre in occasione dell'ultimo Consiglio
dell'anno, ricordo che l'Assessorato sta valutando la possibilità
di introdurre una misura alternativa destinata a quelle aziende
che, pur non rientrando nell'aiuto alla monticazione, hanno una
gestione in linea con i principi delle misure in questione. Questo
è un lavoro che ci siamo posti come obiettivo da portare avanti in
questo 2021 e che appunto vuole dare anche le giuste soluzioni e le
giuste risposte a quelle aziende che non potranno ovviamente
usufruire di questa misura nell'anno 2020.
Presidente -
Per la replica, ha chiesto la parola il
consigliere Planaz, ne ha facoltà.
Planaz (LEGA VDA) -
Grazie Assessore che mi ha di nuovo
indicato alcune delle informazioni che aveva già dato lo scorso
Consiglio, sta il fatto che delle risposte concrete su chi ha
diritto e il motivo perché certe domande sono state escluse o no da
questo premio penso che sia dovuto a tutti coloro che hanno fatto
una domanda. Se io presento una domanda, io penso che sia normale
avere una risposta anche scritta, non è che dobbiamo sempre
telefonare, presentarci agli uffici, far perdere tempo anche agli
uffici, perché se continuiamo a fare così, io penso che non
arriviamo da nessuna parte.
Poi adesso nell'avanzamento delle pratiche di domande siamo
all'80-90 percento a fine gennaio, le altre andranno a fine
febbraio, non è più questione di giorni, tanto anche se uno avesse
avuto bisogno a fine anno, adesso sarebbe in difficoltà comunque,
però che queste cose... se si mette in piedi un premio per
un'annualità, è bene che per fine di quest'annualità... soprattutto
dato che sono premi che dipendono dalla Regione... e delle risorse
che sono state impegnate immagino che potevano essere state usate
diversamente invece sono impegnate, sono ferme, nessuno ne può
usufruire, e sarebbe di molta importanza che fossero nelle tasche
degli interessati.
Assessore, ho sentito parlare tanto di rinnovamento e tutto,
però avrebbe bisogno veramente il mondo agricolo non solo di
annunci ma proprio sentire dire: "okay, facciamo qualcosa di
nuovo", chiediamo un rilancio per questo settore, perché se
continuiamo ad andare avanti così ad annunci, non si va da nessuna
parte, non è cambiato niente, continuiamo sempre a infossarci,
dobbiamo già rendere conto dei pagamenti del PSR, dobbiamo
interloquire con l'AGEA, le difficoltà che c'è... la Regione AREA
con l'AGEA per andare a liquidare questi premi. Ci sono ancora
persone e aziende che aspettano dal 2015 delle risorse che oggi
sono anche un po' vincolate da quello che ho saputo, perché c'era
una scadenza che doveva essere a fine anno per la liquidazione di
tutti questi premi, che non è avvenuta, e adesso le difficoltà che
ci saranno di nuovo per andare a mettere in piedi queste
pratiche... motivo in più visto che c'è un premio regionale che
dipende da noi, sarebbe un po' più facile snellirlo, come ha detto
lei che l'ha pubblicato in un articolo poco tempo fa... lo
snellimento burocratico anche nei pagamenti, non mi sembra che sia
così... La ringrazio.
