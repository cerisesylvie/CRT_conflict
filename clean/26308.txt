Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 93 del 14 marzo 1973 - Resoconto
OGGETTO N. 93/73 - Ritardi nella liquidazione di contributi
per l'acquisto di macchine e attrezzi agricoli.
(Interpellanza)
Montesano (P.S.D.I.) -
Chi vuole illustrare? Consigliere
Tonino.
Tonino (P.S.I.U.P.) -
Beh i... posso cominciare?
(
Montesano:
Prego!) ...Beh il motivo di questa interpellanza
ci pare abbastanza chiaro nella relazione, non è che occorra molta
illustrazione, dico solo che è una cosa abbastanza spiacevole
sentire continue lamentele... (
Montesano:
un po' di
silenzio, Bordon) ...sentire continue lamentele in questo senso di
gente che aspetta dei soldi, di piccoli sussidi che la Regione, già
la Giunta ha deliberato, e che passano dei mesi prima che questa
gente riceva questi soldi, per cui noi vorremmo sapere quali sono i
motivi di questo ritardo per prima cosa e noi tre vorremmo sapere
se non è possibile è già detto nella interpellanza se non è
possibile adottare un sistema meno burocratico per il pagamento e
soprattutto di piccole somme in un altro modo dell'attuale, non so,
tramite l'Economo e tramite un conto corrente, veda un po' la
Giunta come può fare di modo da tenere... i lavori del centro
meccanografico, il quale può lavorare in un altro modo se viene
alleviato da tutti questi mandati, questi piccoli mandati di
pagamento che sono poi quegli interventi nel settore della
agricoltura in particolare.
Ecco, noi vorremmo sapere qualche cosa su che cosa intende fare
la Giunta in merito.
Maquignaz (D.P.) -
Dunque, direi che in merito
all'interpellanza si deve fare presente che solo nell'anno '72 sono
state esaminate ben 2.597 domanda di contributo per un importo di
747.000.000, contributi 248.000.000.
Nell'assestamento di bilancio del mese di settembre abbiamo
aumentato altri 100 milioni; quindi è normale che si sia creato un
certo intasamento di domande per cui anche l'Assessorato alle
Finanza non è che ha potuto passarle rapidamente per il fatto di
questo aumento all'ultimo momento di tutte queste pratiche di
contributo.
Direi che però i motivi sono diversi, i motivi di questo
ritardo: primo, come dicevo, è l'incremento delle concessioni di
contributo, dove dai 100 milioni abituali siamo passati ormai a 300
milioni, quindi è stato triplicato il numero delle domande prese in
considerazione. Un cumulo di domande evase dovute all'imminenza
della chiusura dell'esercizio finanziario quindi, quello di fine
anno, avevamo 100 milioni disponibili dell'assestamento, una
contemporanea assenza nello stesso periodo di diverse persone,
personale femminile assente per gravidanza o puerperio, un
sovraccarico di lavoro del locale centro meccanografico dei mandati
dell'Assessorato alle Finanze, quindi tutti questi fattori hanno
effettivamente determinato un notevole ritardo.
L'Assessorato, nell'intento di accelerare al massimo l'evasione
delle pratiche, ha anche ritenuto opportuno provvedere con proprio
personale alla compilazione delle copie mandato per ogni
beneficiario allo scopo di permettere all'Assessorato alle Finanze
un più sollecito disbrigo delle pratiche di liquidazione.
Ora, mi pare però, che la situazione è, va normalizzandosi, per
il fatto che abbiamo potenziato anche con quel personale che
abbiamo potuto prendere in base agli accordi sindacali in
sostituzione di quello assente per il parto e puerperio: abbiamo
già ripreso un po' anche la normalità delle domande.
Per quanto riguarda, invece, la proposta contenuta qui
nell'interpellanza se non pensa la Giunta di dovere snellire la
lunga procedura passando tramite l'Economato. Beh, io direi che
forse non è la soluzione migliore questa perché non credo che possa
alleggerire di molto il lavoro, piuttosto invece se non sia il caso
di esaminare sia per gli attrezzi agricoli e sia per la bonifica
sanitaria l'apertura di un conto corrente postale in modo da poter,
appena sono approvare le delibere dal Coordinamento, inviarle
direttamente agli interessati che avrebbero anche la facilità di
reperire, di prendere questi assegni nell'Ufficio postale senza più
dovere andare dalla banca.
Dobbiamo però esaminare quali sono gli eventuali inconvenienti
perché questo richiede naturalmente un conto separato, quindi
dobbiamo esaminarlo. A mio avviso, tutti quei piccoli contributi se
potessimo adottare questo nuovo sistema guadagneremmo un due-tre
mesi circa, e l'agricoltore potrebbe prendere questi contributi
direttamente all'Ufficio postale invece che alla Banca. Quindi, mi
riservo per questo ultimo punto di approfondirlo, di esaminare gli
eventuali anche inconvenienti.
Tonino (P.S.I.U.P.) -
La prima constatazione che faccio è
che l'interpellanza aveva colpito giusto, noi abbiamo lamentato e
non sapevamo per quale motivo se era per mancanza di personale o
per cosa che c'era un notevole ritardo nei pagamenti e qui
l'Assessore ha ammesso che queste cose insomma, o per gravidanza, o
per qualche cosa, o per un cumulo di lavoro avvenuto tutto in un
colpo per quegli aumenti di stanziamento avvenuti
all'Assessorato  alle Finanze per cui si è avuto un notevole
ritardo, il ritardo è testimoniato dalle continue lamentele
dell'Assessore Chantel; queste cose noi le sentiamo nei paesi:
gente che ha fatto una domanda su cui la Giunta ha già deliberato e
che aspettano 4-5 mesi prima di avere i soldi, insomma che non è
possibile.
Sulla seconda proposta che noi facevamo noi siamo d'accordo
insomma, anche sull'apertura di un conto corrente non so in qualche
modo perché questo servirà proprio a snellire i lavori al centro
meccanografico, se tutte queste piccole pratiche vengono portate,
insomma si segue una altra strada senza passare tramite il centro
meccanografico è ovvio che viene snellito anche il lavoro la
procedura del centro meccanografico.
Montesano (P.S.D.I.) -
Per quello che riguarda la parte
finanziaria risponde l'Assessore Chantel.
Chantel (P.S.I.) -
Prima di tutto mi sembra che sia stato
chiarito che tra il cumulo delle domande e la disponibilità dei
fondi votati in bilancio non erano sufficienti perciò era logico
che bisognasse aumentare il bilancio per far fronte alla quantità
di richieste.
Secondo punto: non semplifica a nulla di passare all'Economo
tanto gli atti amministrativi devono ritornare indietro e essere
legalizzati perciò è perfettamente inutile sovraccaricare
l'economato di un lavoro che non gli riguarda.
Le pratiche sono avviate e arrivano all'Assessorato alle Finanze
e vengono mandate avanti, questa è la verità. Il resto, di cercare
di passare una pratica in mano a un altro ufficio, non cambia mica
niente che le pratiche le faccia l'Economato, che le pratiche le
faccia qualcheduno altro: sempre l'ufficio deve funzionare e il
giorno che l'Economato e... io devo prendere un'altra volta
personale da una parte per buttarlo dall'altra, tutto tempo
perso.
Perciò è perfettamente inutile e glielo dico io perché
tecnicamente ne abbiamo discusso di questo, il tempo e la
possibilità è uguale, e allora non vedo perché dopo devo ratificare
un'illegalità di mandati perché, ripeto non è attraverso...
l'abbiamo fatto altre volte questo lavoro, lo abbiamo fatto una
volta per la paga dei professori o qualcosa del genere e ne è nato
un bel pasticcio e perciò siccome dell'amministrazione bisogna
risponderne non basta cercare di scavalcare per non poi arrivare
alle definizioni, devono firmare le ricevute e devono fare cose,
tutto tempo perso perché tanto o attraverso i mandati o attraverso
i cosi, il tempo è uguale.
Perciò non vedo che vantaggio, che rapidità ci sia, non c'è
nessuna dal lato amministrativo, anzi al massimo un pasticcio nella
contabilità.
Manganoni (P.C.I.) -
... nella procedura, a noi conta che
paghiate presto, non debbano aspettare un anno...
Montesano (P.S.D.I.) -
Io un momento fa... senta,
Consigliere Manganoni, ... Basta. Ecco, la ringrazio, la
ringrazio.
