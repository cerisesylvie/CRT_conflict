Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 279 del 24 novembre 1993 - Resoconto
OGGETTO N. 279/X - Rinvio della risoluzione: "Impegno per la
trasparenza e la moralizzazione della vita pubblica".
Risoluzione - Consapevole della necessità di rispondere alle
richieste di tra­sparenza e moralizzazione della vita pubblica
attraverso una politica sempre più interpretata come servizio alla
comunità:
Evidenziato che un complesso di fatti diversi, che vanno dalla
sentenza della Corte d'Appello di Torino relativa al processo per
la discarica di Quart all'inchiesta sul voto di scambio e
all'in­dagine sul finanziamento regionale alle società
concessionarie di autolinee, danno origine a contestazioni che
devono essere valutate in modo diversificato, ma che vengono
percepite dall'opinione pubblica come un insieme indistinto di
compor­tamenti illleciti, con il rischio di mettere in discussione
il ruolo e il prestigio delle istituzioni della Valle d'Aosta;
Convinti che l'azione delle singole persone non costituisca
moti­vo di ridiscussione degli obiettivi politici e dell'azione
delle forze politiche di appartenenza;
Ribadendo che è già in atto una seria e consapevole azione tesa
a promuovere un incisivo cambiamento nel modo di governare la
Regione;
Il Consiglio regionale della Valle d'Aosta
Riafferma
la volontà di accelerare il cambiamento in corso allo scopo di
garantire alla Valle d'Aosta un governo ed una amministra­zione
responsabili, trasparenti e in grado di affrontare e risolve­re i
problemi della comunità valdostana;
Invita
gli organi assembleari e di Governo della Regione ad operare
attivamente a difesa del prestigio, della credibilità e
dell'effi­cienza delle istituzioni regionali;
Impegna
la Giunta regionale a costituirsi parte civile nei confronti
degli amministratori e dei dipendenti regionali che venissero
rinviati a giudizio per reati commessi procurando danno economico
e/o morale all'amministrazione regionale.
F.to: Perrin Giuseppe - Florio - Ferraris - Parisi - Lavoyer -
Dujany
Presidente -
Ha chiesto la parola il Consigliere
Marguerettaz.
Marguerettaz (DC) -
Abbiamo avuto modo di leggere
la risoluzione presentata dalla maggioranza; capisco che l'ora è
tarda, per cui se la Presidenza del Consiglio è d'accordo proporrei
di sospendere i lavori, di ri­prenderli nel pomeriggio con una
riunione dei capigruppo per vedere se questa risoluzione può
ottenere un consenso più largo di quello delle forze di
maggioranza.
Presidente
- Questa proposta viene accolta,
pertanto i lavori sono sospesi e riprenderanno nel pomeriggio. La
seduta è tolta.
La seduta termina alle ore 13,07.
