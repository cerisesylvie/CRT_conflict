Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 242 del 31 ottobre 1970 - Resoconto
OGGETTO N. 242/70 - Ratifica di deliberazioni adottate dalla
Giunta regionale in via d'urgenza.
Montesano (P.S.D.I.)
- Allora invito il Segretario a
leggere i numeri, le date più i titoli delle... se ci sono
osservazioni, allora si apre la discussione; un attimo solo, volevo
precisare che gli oggetti 2647 e 3076 vanno in... e in più 3078, in
votazione segreta, quindi rimandiamo in ultimo. Quindi incominciamo
dal secondo, 2672.
Oggetto n. 2672 in data 5 agosto 1970
Montesano (P.S.D.I.)
- Ci sono osservazioni? Chi approva
alzi la mano. Contrari? Astenuti? Il Consiglio approva.
Oggetto n. 2715 in data 5 agosto 1970
Savioz
(P.C.I.)
- Vorrei chiedere all'Assessore,
per cortesia, di spiegare il perché della modificazione e in che
cosa consiste la modificazione.
Maquignaz
(D.P.)
- Cioè, in seguito agli
eventi meteorici di carattere eccezionale del '69, si sono
riscontrati urgenti lavori da eseguire mentre, invece, quanto era
in programma era solo un programma di larga massima perché, in quel
momento, dovevamo decidere in Consiglio per avere l'approvazione
prima di trasmetterlo al Ministero. Quindi, queste direi che sono
delle specie di piccole sostituzioni che vengono fuori facendo
delle economie su determinati lavori per poter venire incontro a
quelli di maggiore urgenza, solo e non altro che quello.
Caveri
(U.V.)
- Nous avions présenté deux motions,
une pour l'éboulement institué entre Lillianes et Fontainemore et
l'autre pour les éboulements de Gressan. L'Assesseur nous avait
donné des assurances; nous avons rien su, est-ce qu'il pourrait
nous dire quelque chose?
Maquignaz
(D.P.)
- Je ne peux pas être bien
précis dans ce moment parce que je me rappelle qu'alors j'avais
passé la question au fonctionnaire de l'Assessorat pour la question
de Gressan, je sais qu'il attend d'avoir le plan d'aménagement des
bois pour qu'il prévoit déjà aussi les aménagements de la partie du
terrain qu'il y a, où il y a le mouvement.
Pour la question d'Issime, il me semble que là est un peu plus
difficile de Lillianes, c'est-à-dire, de Lillianes, un peu plus
difficile parce que nous voyons qu'il faut faire des travaux pour
qui demandent des fonds consistants et, malheureusement, il n'y a
pas des possibilités de le faire tout de suite, ça.
Montesano (P.S.D.I.)
- Altre domande? Chi approva alzi la
mano. Contrari? Astenuti? Il Consiglio approva.
Oggetto n. 2824 in data 28 agosto 1970
Montesano (P.S.D.I.)
- Chi approva alzi la mano.
Contrari? Astenuti? Il Consiglio approva.
Oggetto n. 2945 in data 28 agosto 1970
Manganoni
(P.C.I.)
- Io osservo qui a pagina 5 che
dice: "Gli alunni che, usufruendo del posto nell'anno scolastico
1969/1970, ottennero la promozione in prima sessione di giugno,
hanno diritto alla conservazione, al beneficio, ecc..."
Io vi direi questo, cioè sono problemi che abbiamo già dibattuto
e discusso qui in Consiglio. Qui praticamente, in genere, quelli
che vengono rimandati sono quelli che si trovano in condizioni di
essere meno seguiti, in condizioni di disagio di famiglia,
condizioni anche di distanza, nel senso che devono prendere parte
del loro tempo a viaggiare sui pullman o sui treni e quindi, di
fatto, chi è che verrebbe a rimetterci sono solo quelli, proprio
quelli che dovrebbero essere più aiutati, tenuto conto della loro
situazione, della loro famiglia, ecc...
(voce) ...
In
avvenire, però, qui si riferisce ancora... quando verranno aboliti,
la questione sarà risolta. Sia chiaro che io qui non è che dica:
modificate subito; però è sempre una raccomandazione che io voglio
ribadire e dicendo alla Giunta: teniamo conto di questi fattori
negativi per una parte degli allievi i quali sono quelli che, anche
in questo caso, sono quelli che subiscono, quelli che pagano,
malgrado loro.
Montesano (P.S.D.I.)
- Io volevo domandare all'Assessore
dell'articolo 5...
(legge) ...
in riguardo al prolungamento
della scuola dell'obbligo col biennio in esperimento, non si
considera anche gli altri che...
Lustrissy
(D.P.)
- Non è il prolungamento della
scuola dell'obbligo: chi liberamente si è iscritto alle scuole come
scelta tradizionale, si è trovato di fronte al biennio, ma non è
obbligatorio... va bene ma, comunque, non c'è l'obbligatorietà
della...
Montesano (P.S.D.I.)
- Chi approva alzi la mano.
Astenuti? Contrari? Il Consiglio approva.
Oggetto n. 3010 in data 2 settembre 1970
Tonino (P.S.I.U.P.)
- Sull'ultimo comma della narrativa,
si legge quanto segue: "in considerazione delle impellenti
necessità di pubblicizzare l'iniziativa in questione, al fine di
ottenere la più ampia partecipazione possibile di allievi, propone
di approvare, in via d'urgenza...", e qui sono d'accordo. Vorrei,
però, pregare l'Assessore, peccato che non c'è, ma, comunque, mi
indirizzo al Presidente, di voler fare e far fare delle visite
ispettive in quella Scuola Alberghiera, specie nelle ore dei pasti
e, se è necessario, far fare diverse visite perché, se corrisponde
al vero...
Montesano (P.S.D.I.)
- Tonino, mi scusi, io rimanderei;
vediamo di cercare l'Assessore al Turismo.
Tonino (P.S.I.U.P.)
- Va bene, possono riferire loro di
fare delle visite nelle ore dei pasti; è necessario fare diverse
visite, perché, se corrisponde al vero quanto mi è stato detto, non
diamo certamente una buona pubblicizzazione sull'iniziativa in
quanto, sempre se è vero, gli allievi tirerebbero la cinghia in
quell'Istituto, in quella scuola, sempre, però, se è vero. Quindi
occorre interessarsi di questo problema perché non farebbe
certamente onore alla Regione se si verificasse anche qui in Valle
ciò che è avvenuto in altri posti.
Per quanto riguarda la disciplina, seppure è indispensabile, non
deve, però, essere esagerata, quindi prego appunto il Presidente
della Giunta e l'Assessore di fare tutto quello che ritiene
possibile anche con delle visite improvvise, al fine di appurare la
verità. Se quanto è stato detto corrisponde al vero, allora bisogna
prendere delle misure; se non è vero, meglio ancora, però andiamo a
vedere cosa succede lassù. Questo mi hanno riferito delle mamme che
hanno i loro allievi. Quella che è gestita, quella del Panorama,
non so.
(voci)
Dujany
(D.P.)
- Si precisasse se si tratta delle
Scuole alberghiere, di quei corsi che sono fatti a Etroubles,
Pollein o Porossan o si tratta del Collegio regionale a Châtillon,
Villa Panorama. Allora quello è un Collegio, non ha niente a che
fare con la Scuola alberghiera. Va bene, prendo atto; vediamo se
queste lamentele corrispondono al vero.
Savioz
(P.C.I.)
- Io volevo soltanto una piccola
informazione: mi risulterebbe, non so se quanto mi risulta sia poi
veramente esatto, lo chiedo all'Assessore per essere sicuro, che
quest'anno c'è un notevole ritardo nell'apertura dei corsi
alberghieri. Per quale ragione questo ritardo? Se è vero che c'è,
se è vero.
Fosson
(U.V.)
- Moi, je voulais seulement dire une
chose; nous avons plusieurs fois rappelé de nouveau l'attention de
l'Assesseur, de la Junte sur la possibilité de reprendre une
initiative qu'on avait eu dans le passé, c'est-à-dire que les
élèves, les meilleurs qui participent à ceux cours d'hôtellerie
qu'ont suivi, comme ça ici dans la Vallée, ou ceux qui participent
aussi dans d'autres occasions, de pouvoir les envoyer aussi pour se
perfectionner à l'étranger. Une fois on avait une bonne habitude,
on les envoyait, sais pas moi, il me résulte qu'on a plus envoyé
personne maintenant, depuis quelques années. En tout cas, si
l'Assesseur pourra me dire qu'ils ont envoyé quelqu'un sans quoi,
nous avons des exemples en Vallée de gens qui ont participé à ces
cours de Lausanne, de l'Ecole hôtelière de Lausanne, qui se sont
fait une position et que quelqu'un a mis en haut des hôtels en
Vallée d'Aoste et ils sont parmi les meilleurs parce qu'ils ont une
préparation technique et je ne veux pas faire des noms ici
maintenant, d'autres ils se sont fait une position en tournant le
monde et tout et il ne faudrait pas, en ce moment, faire du
nationalisme. Il y a eu une certaine résistance, on a dit: pourquoi
on envoie à Lausanne, on n'envoie pas à Como ou à Stresa? Mais nous
avons vu que, pour plusieurs de ces jeunes valdôtaines qui sont
allées à Lausanne, ils ont eu vraiment des résultats; ceci je dis
en occasion quand on me parle de ces cours qui n'ont rien à faire
mais, tout de même, les meilleurs, s'ils ont même une certaine
préparation dans leurs études, on peut, il faut donner cette
possibilité au.... de la Vallée.
Milanesio
(P.S.I.)
- In questo momento la
preparazione professionale per gli addetti agli alberghi viene
fatta essenzialmente dalla Pubblica Istruzione e, per quanto
riguarda il Convitto regionale di Châtillon, detto "Villa
Panorama", l'Assessorato al Turismo, d'intesa con il Ministero del
Lavoro, promuove dei corsi semestrali che, evidentemente, per la
brevità del periodo stesso di studio e di sperimentazione, diciamo
così, rappresentano una sommaria preparazione professionale.
È accaduto, da un po' di anni a questa parte, che le iscrizioni
a questi corsi, invece di aumentare, si rarefanno, di modo che
quest'anno l'Amministrazione regionale, di fronte alle poche
domande presentate, ha ritenuto opportuno fare un solo corso invece
di farne uno maschile e uno femminile.
E, pertanto, quest'anno si farà solo il corso femminile, un
altro anno faremo, probabilmente, solo il corso maschile perché le
domande sono talmente poche che non vale la pena mettere in piedi
un corso. Questa è la grossa verità, anche se quest'anno abbiamo
sensibilizzato sia l'opinione pubblica che le Amministrazioni
comunali, in modo superiore a quello che era stato fatto negli anni
precedenti.
C'è una certa tendenza a non iscriversi più a questo tipo di
corso forse perché i limiti di questo corso sono troppo evidenti.
Un periodo di sei mesi dà una preparazione molto sommaria e non
riesce a risolvere certamente i problemi della preparazione
professionale.
Lo stanziamento del Ministero del Lavoro è rimasto pressoché lo
stesso, quindi i costi supplementari che si devono sopportare, li
deve sopportare esclusivamente la Regione.
È opportuno, credo, a questo proposito, assumere nuove e diverse
iniziative per fare qualcosa di più incisivo e non è vero che c'è
un ritardo nei corsi, il ritardo è solo dovuto al fatto che abbiamo
cercato di reclutare dei giovani e non ne abbiamo trovati,
praticamente, di modo che abbiamo ritenuto di fare il solo corso
femminile per il quale le iscrizioni erano superiori a 15. Per
quello maschile non abbiamo trovato neppure 10 persone che volevano
frequentarlo.
Pedrini
(P.L.I.)
- Prendo atto ed entro
nell'argomento per un dettaglio che facciamo entrare da un fianco,
diciamo.
La scuola di Saint-Vincent è un'ottima cosa; si sente, però, in
tutta la Valle, e vorrei richiamare proprio l'attenzione
dell'Assessore, se non può portare in Commissione o studiare la
cosa, la lamentela della mancanza di personale alberghiero. E tutti
quanti dicono che, quando i ragazzi hanno finito, giustamente, se
ne vanno in Inghilterra, vanno dappertutto meno che in Valle
d'Aosta, dopo aver studiato, evidentemente, con i soldi della
Regione.
Ora, la domanda che si poneva e la richiesta che si sente
correre e che io avrei voluto anche scrivere e, colgo l'occasione
invece per dirla così con poche parole, era questa: se non era
possibile fare in modo che almeno per un anno o per una stagione i
giovani, dico una stagione, i giovani che escono dalla scuola si
fermino in Valle d'Aosta e allora, a rotazione, noi avremo 80, 100
giovani che tutti gli anni potrebbero riempire gli alberghi della
Regione, senza dover andare a trovarli fuori, con delle difficoltà
poi di tutti i generi perché oggi, sappiamo tutti, proprio il
turismo soffre per questa mancanza di personale.
Era una cosa da prendere in considerazione e, eventualmente,
studiare in Commissione.
Savioz
(P.C.I.)
- Io non volevo più intervenire ma
mi sento in obbligo di dire qualche cosa.
Su quanto dice il Consigliere Pedrini, la lamentela che lei
ripercuote in quest'aula è una lamentela che sentiamo da sempre da
parte degli albergatori della Valle d'Aosta.
Però questa lamentela ha ragione d'essere o non ha ragione? A
mio modesto avviso non ha ragione, non ha ragione per un semplice
motivo: noi tendiamo, sia pure con questi modesti corsi alberghieri
in attesa sempre che venga creata la famosa scuola alberghiera di
cui tanto ne abbiamo già parlato e di cui c'era un progetto di
larga massima da istituirsi in quel di Pré St. Didier coi corsi
annuali, biennali, triennali. Per fare degli albergatori e per fare
dei cuochi ci occorrono quattro anni e non sei mesi, questo "entre
parenthèse", gli albergatori della Valle d'Aosta, classe altamente
encomiabile perché hanno esposto dei capitali e lavorano sì e no
sei mesi all'anno dove tutto va bene e lavorano solo 40 giorni
dove, invece, è soltanto periodica stagione estiva.
È indubbio che loro hanno bisogno di personale per il loro
albergo però, sarebbe ingiusto che noi prendessimo della gente che
ha fatto sei mesi di scuola, che incomincia ad avere dei barlumi,
diciamo così, dei principi, direi, fondamentali di quella che è la
carriera dell'albergatore, del cameriere, del cuoco o
dell'inserviente.
È necessario che da questa scuola di sei mesi, questa gente,
possa andare a perfezionarsi perché la scuola non li manda in
alberghi di terza, quarta categoria, non li manda a fare tutti i
servizi come vorrebbero in parte, in maggior parte, i nostri
albergatori che vorrebbero quegli elementi perché li prendono, gli
fanno fare un po' la sala, un po' la cucina, un po' il dehors, un
po' il lavapiatti, un po' l'asciuga bicchieri, un po' il servizio
del bar, fatto sta che viene fuori praticamente quella che si
chiama la serva di casa. Ma non sono...
(Pedrini:
quella di
Saint-Vincent, non i corsi
) ...
verrò in merito anche a
quella di Saint-Vincent, d'accordo, questo migliora già...
(voce) ...
migliora già la situazione.
Quindi lo scopo, e si hanno avuto degli ottimi risultati, e qui
mi allaccio a quello che ha detto poc'anzi Fosson, che è un'altra
cosa, una volta la Valle domandava degli elementi locali nelle
scuole in Svizzera e mi sembra che qualcuno è andato anche in
Francia alle scuole alberghiere. Indubbiamente sono venuti fuori
degli ottimi albergatori perché il corso alberghiero che si fa in
quelle scuole è un corso completo ma è un corso biennale,
addirittura triennale, qualcuno ci è rimasto quattro anni.
Sfido io, dopo quattro anni di scuola e badate bene, scuola e
pratica, perché lì non si limitano a fare dell'accademia ma si
fanno l'insegnamento orale e l'insegnamento pratico.
Si capisce che da queste scuole vengono fuori degli elementi
che, quando hanno voglia di fare, sono preparatissimi e possono
fare bella figura e, indubbiamente, ne abbiamo molto bisogno.
Ma io direi anche che, da quei miseri corsi di sei mesi, ci sono
stati degli elementi, e ne abbiamo diversi che, andati in
Inghilterra, in Germania, in Francia, oggi sono dei maîtres d'Hotel
in diversi alberghi all'estero, qualificatissimi. Qui in Valle
d'Aosta, purtroppo, questa gente non potrà mai arrivare a questo
punto e chi vi parla può dire qualche cosa.
Io ho lavorato per 15 anni negli alberghi, purtroppo, della
Valle d'Aosta. E che cosa sono riuscito a fare? Sono arrivato a 27
anni, dopo aver lavorato come un negro, sgobbato come un cretino, a
studiare le lingue per conto mio, teniamo conto che c'era il
fascismo con i chiavistelli, che non lasciava uscire nessuno,
quindi non ho potuto perfezionarmi. Arrivato a 27 anni ho dovuto
abbandonare la professione perché non ero in grado di poter
prendere la responsabilità di un grande albergo, come sarebbe stato
dovuto. Quindi vi parlo per esperienza personale.
Ora, non si può fare ripercorrere questa via qui agli elementi
che hanno voglia di fare e che sono della nostra gente e che
possono servire per il domani, per lo sviluppo turistico della
Valle d'Aosta.
Quindi adesso direi due parole sulla scuola di
Saint-Vincent.
La scuola di Saint-Vincent è un'ottima scuola, io non lo metto
in dubbio, ma non è una scuola alberghiera che deve essere fatta, è
una scuola che dà un insegnamento così, di carattere generale, ma
da quella scuola non potrà mai uscire qualche cosa di buono e di
veramente preparato.
Quindi io sono della tesi che bisogna arrivare, in Valle
d'Aosta, a creare una vera scuola alberghiera a tutti gli effetti,
che non può essere la scuola di Saint-Vincent con tutti i meriti
che ha, io non li metto in dubbio, però, Signori, se vogliamo fare
veramente qualcosa di buono, di interessante per la nostra Valle,
dobbiamo arrivare a quel punto lì. Oppure vedere, se c'è qualche
elemento che vuole andare all'estero, di mandarlo ancora
all'estero.
Ma io sono del parere che abbiamo tutte le condizioni nella
nostra Regione e dovremmo arrivare a crearla qui questa benedetta
scuola.
(voci)
Pedrini
(P.L.I.)
- Soltanto una precisazione: io
concordo pienamente sulla scuola sotto il profilo di cui dice il
Consigliere Savioz, contesto soltanto e solamente una cosa: dalla
scuola di Saint-Vincent che escono farraginosi. Non è vero questo
perché come escono dalla scuola di Saint-Vincent, manco farlo
apposta, vanno, e questo lo possiamo constatare ogni anno, hanno
tutte le strade aperte e non solo per la Svizzera ma per Londra,
per l'Inghilterra, per il Belgio, ecc. Quindi vuol dire che non
escono così sprovveduti, come si vorrebbe, ma hanno già una
preparazione perché, se addirittura immediatamente non hanno ancora
finito l'anno e sono a posto in Stati esteri, a maggior ragione
potrebbero trovare posto anche da noi, almeno per una stagione.
Questo era il concetto.
Quindi non restrizione perché è giusto che se ne vadano
all'estero a imparare le lingue e vedere come si serve negli altri
Paesi, a conoscere la cucina degli altri Paesi. È perfettamente
giusto, però, siccome vivono sulla Regione per quattro, cinque
anni, quello che è, se anche facessero una stagione, ma questo lo
porteremo in Commissione e lo discuteremo in Commissione. Una
stagione in Valle d'Aosta, io penso che si risolverebbe un grosso
problema ed è un problema che è sul tappeto e che man mano che si
va avanti sarà sempre portato in maniera peggiore.
Caveri
(U.V.)
- Vu qu'on parle d'école hôtelière,
je demanderais des renseignements à l'Assesseur sur cette école
d'apprentis, "scuola apprendisti camerieri", parce que j'ai demandé
à des garçons de café, à des serveuses, qu'est-ce-que leur
enseignent: il n'y a pas moyen de comprendre quelles sont les
matières d'enseignement. J'ai demandé si on enseigne leur la langue
française: pas d'enseignement de la langue française, ils m'ont dit
qu'on n'enseigne pas le français, on leur demande si on fait la
grève, on enseigne à faire la grève dans ces écoles, comme si on en
avait encore besoin, alors là je voudrais savoir qui c'est qui a
promu cette école "apprendisti", qui c'est qui tient cette école,
quelles sont les matières d'enseignement... c'est un décalage, une
dégradation complète des cafés qui ne savent pas faire leur métier,
qui sont mal élevés, ils ne saluent pas quand le client entre dans
le café, ils ne remercient pas, il ne disent pas: "Je vous en
prie", "prego", quand on dit merci o "grazie", c'est la règle de la
mauvaise éducation qui est celle qui triomphe aujourd'hui.
Lustrissy
(D.P.)
- Io vorrei chiarire brevemente
alcune cose che sono state dette qui. Evidentemente, qua c'è stata
un po' di confusione da parte di qualche Consigliere e anche da
parte dell'Assessore Milanesio per quanto riguarda Villa Panorama
di Châtillon.
Villa Panorama di Châtillon è un collegio, non è una scuola
alberghiera; funziona a Saint-Vincent una scuola professionale di
indirizzo alberghiero che prepara degli addetti di segreteria, che
prepara del personale alberghiero a vari livelli, cuochi o addetti
ai bar.
Però il vero problema, io ritengo sia questo: noi per tanti anni
abbiamo affrontato il problema dell'istruzione professionale
alberghiera con estrema incertezza e con molta leggerezza perché,
effettivamente, in quel settore lì, che è uno dei settori economici
oramai più, diciamo così, più qualificanti dell'attività economica
della nostra Regione, ci troviamo di fronte a delle situazioni
veramente difficili perché, da una parte mancano degli imprenditori
alberghieri che possano chiamarsi tali e, dall'altra parte, manca
tutta una serie di servizi e di personale addetto all'attività
alberghiera.
Per quanto riguarda il problema degli imprenditori alberghieri,
è certo che noi ci troviamo di fronte a fenomeni quasi di massa di
riconversione, cioè di riconversione di attività professionali:
molti agricoltori che si trasformano in imprenditori alberghieri,
senza, alle volte, avere una preparazione adeguata per
intraprendere un'attività del genere.
Un'attività che diventa sempre meno complementare
all'agricoltura ma diventa, a un certo punto, l'attività prevalente
rispetto all'attività agricola.
Ed ecco perché io dico a sostegno, che tutti i corsi di
qualificazione alberghiera, tutti i corsi professionali che noi
gestiamo finora, non hanno dato dei buoni risultati o danno degli
scarsi risultati perché, oltre alla considerazione che l'obbligo
dell'età scolastica è stato elevato ai 14 anni e, pertanto, occorre
anche una maggiore formazione culturale e professionale degli
addetti alle attività alberghiere, ci troviamo anche di fronte a
degli interventi da parte della Regione che sono abbastanza
disorganici in questo settore e occorre rimeditare tutto il
problema, riconsiderarlo anche alla luce di queste esigenze che
sono state sottolineate negli interventi dei vari Consiglieri, in
particolare dei Consiglieri Pedrini e Caveri, dove l'uno e l'altro
hanno sottolineato da una parte l'impreparazione del personale
alberghiero, soprattutto di tipo culturale perché, non so, chi ha
viaggiato un po' ed è stato all'estero in un albergo di media
categoria, un cameriere, un addetto di sala o un portiere parla
correttamente le lingue.
Ora, nelle nostre scuole alberghiere o nei nostri corsi di
addestramento professionale si fa di tutto meno che insegnare le
lingue, meno che insegnare un certo tipo di cultura generale.
Ora, dato che l'obbligo dell'età scolastica è stato elevato ai
14 anni, è necessario pensare e ripensare tutto il problema
dell'istruzione alberghiera, inserendolo nel contesto generale
dell'istruzione cioè, a un certo punto, le scuole di addestramento
alberghiero devono essere delle vere e proprie scuole secondarie di
secondo grado di istruzione professionale.
Noi dobbiamo essere in grado, oggi, di formare sia gli
imprenditori alberghieri, cioè questo è un problema di educazione
di adulti per riconversione di un'attività professionale a un'altra
e, dall'altra parte, di formare del personale alberghiero che sia
veramente all'altezza dei compiti nuovi che queste strutture, che
questi servizi devono mettere a disposizione degli utenti.
E qua il Consigliere Pedrini aveva ragione perché i licenziati
della scuola professionale di Saint-Vincent sono più richiesti di
altri perché hanno un livello culturale, una preparazione
professionale superiore a coloro che frequentano questi corsi,
chiamiamoli così, di addestramento alberghiero che, in definitiva,
non danno una preparazione né professionale né tanto meno una
preparazione professionale di tipo culturale generale, cioè, in
sostanza, le lingue non le imparano, cultura generale non ne fanno,
fanno sì qualcosa di pratico che, però, non serve più a niente.
Se noi vogliamo veramente potenziare questo settore qua, occorre
una pausa di meditazione, di riflessione e intendo, anche come
Assessorato, affrontare questo problema nel quadro generale
dell'istruzione professionale, rivedere tutta questa impostazione
perché, oggi come oggi, non è più pensabile di gestire questi corsi
e di espletare quest'attività di questo tipo, utilizzando questi
denari, in pratica buttare via dei soldi senza conseguire dei
risultati. E questo lo dovremo fare al più presto.
Chabod
(D.C.)
- Da tanti anni che sento parlare di
turismo, di scuole alberghiere, però qui va sempre peggio: più si
parla, più va peggio, si spendono dei soldi; aveva veramente
ragione Caveri quando diceva: al posto di insegnare le lingue,
insegnano a fare degli scioperi. Questa è la verità. Io penso che
sia un po' tutta la scuola...
(voci) ...
prova di farlo tu,
poi vediamo.
Con gli imprenditori alberghieri, io vorrei proprio chiedere
all'Assessore al Turismo, si era incominciato a fare delle
riunioni, quando c'era ancora Savioz, penso, una riunione, ha
fatto, con gli albergatori, poi non si è più fatto niente, anche lì
bisogna sentire un po' questa categoria, questa categoria è stata
proprio dimenticata e ognuno fa un po' quello che può e, purtroppo,
il turismo va a ramengo.
Balestri (P.S.I.)
- Io volevo permettermi di dare un po'
un consiglio. Da un anno, e specialmente quest'anno in corso,
girando non solo in Valle d'Aosta ma direi l'Italia, si è vista una
decadenza del personale alberghiero generale e a tutti i livelli,
direi. Quindi, quelli che si impongono, finiscono per andare
all'estero e per rimanerci perché hanno più possibilità di vita e
di imparare le lingue. Quindi, se vogliamo limitare ancora quel
poco che noi facciamo, per me è un indirizzo sbagliato perché non
avremo nemmeno quel minimo di necessità, tanto che poi, a un certo
momento, ne risentiranno proprio tutte le strutture
alberghiere.
È vero, come diceva il Consigliere Caveri, come dicevano tutti,
che oggi basta andare nei caffè, basta andare nei ristoranti,
vediamo che c'è un personale addirittura impreparato sotto il
profilo dell'educazione, sotto il profilo professionale.
Quindi, anche quel poco che si è fatto e che si sta facendo, se
non altro invoglierà qualcuno, tanto più che è un lavoro pesante ed
è un lavoro stagionale.
Quindi, la gente che è arrivata a un certo livello, tende sempre
più a lasciarlo. Se non incentiviamo in qualche maniera questo,
arriveremo al momento che veramente ne avremo una carenza
enorme.
Savioz
(P.C.I.)
- Due parole, poi vi chiederò
scusa e non dirò più niente.
Quanto io ho sentito in quest'Aula conferma, quello che dice
Lustrissy, conferma quanto io dicevo prima: è una buona scuola, io
non dico mica di no, serve a qualche cosa, non dico mica di no,
escono con una certa preparazione, non dico di no, però quella non
è una scuola alberghiera perché la scuola alberghiera è concepita
in un modo ben diverso, è una cosa tutt'altro diversa da quella di
Saint-Vincent, non parliamo, poi, dei corsi alberghieri, i corsi
alberghieri sono un ripiegamento che si è adottato per aiutare. Il
corso alberghiero è nato, mi corregga il mio predecessore se
sbaglio, è nato per aiutare quel personale di servizio locale che
non aveva intenzione di fare la carriera alberghiera, diciamo,
perché anche nell'albergo e mensa, bisogna catalogare in due sensi
il personale addetto, c'è quello che va volentieri a fare la
stagione di due mesi e chi fa la stagione di sei mesi e che si
accontenta di rimanere in un caffè anche a carattere annuale e che
si limita a sapere quelle quattro cose inerenti a quel locale e va
avanti così, come va avanti una persona di servizio in una famiglia
privata. E poi c'è, invece, quell'altro che tende a fare la
carriera, cioè tende ad arrivare direttore di albergo, a
proprietario, se avrà fortuna.
Questa è la carriera alberghiera che io intendo per carriera
alberghiera.
Perciò oggi ci troviamo di fronte a una sistemazione che io
chiamo abbastanza dolorosa perché fare il cameriere oggi è sinonimo
di un mestiere di ultimissimo rango, di un mestiere meschino e di
un mestiere che non è onorevole. E cameriere cosa vuoi che sia,
questa mentalità che è messa nei nostri giovani, io lo so perché mi
sono interessato a fondo durante sei anni di questo problema qui,
quindi mi rendo perfettamente conto.
Una volta, invece, fare il cameriere significava essere qualcuno
che aveva qualche possibilità e un livello già un pochino superiore
alla classe del lavoro. Era già la persona che tendeva alla
specializzazione, era già un qualche cosa di più.
Quindi questa carenza di domande e, se arriviamo al punto di
fare un corso anziché due, come erano stati istituiti a suo tempo,
è segno che le domande non ci sono; effettivamente già mi ricordo
l'ultimo anno avevamo racimolato assieme 70 elementi, facendo
pressione su tutti i Sindaci, sui parroci e via di questo
passo.
Ma il problema degli albergatori locali, purtroppo, è un tasto
delicato e Chabod mi tocca quell'elemento. Noi avevamo fatto uno
studio in materia e ci siamo resi conto che la nostra classe
alberghiera della Valle d'Aosta non è all'altezza del suo compito e
vi spiego subito. Pensate solo un attimo a una situazione del
genere: se avete bisogno di un muratore, voi pretenderete uno che
sappi il mestiere da muratore; se avete bisogno di un carpentiere,
pretenderete che sia un carpentiere. Ora, chissà poi perché, un
pinco pallino qualsiasi, perché ha quattro soldi da spendere,
decide di fare l'albergatore. Fa l'albergatore con tutti gli
annessi e connessi che qui si sono lamentati, perché uno che merita
di essere chiamato tale non permetterebbe mai al suo personale,
prima di tutto e soprattutto, di non avere quell'educazione e quel
rispetto e quella comprensione nei confronti del cliente, senza
arrivare all'estremo che il cliente ha sempre ragione, ma comunque
pretende questo prima di tutto.
Ma come si fa ad avere del personale in gamba, quando gli stessi
albergatori non sono all'altezza del loro compito?
Non si può improvvisare da ieri a oggi, fino a ieri hanno curato
tutt'altro lavoro e dell'albergo non conoscono niente e pretendono
di dirigere l'albergo. Si rifiutano di prendere un maître d'hôtel
che valga la pena di essere chiamato tale, non vogliono un cuoco in
gamba perché costa troppo, non vogliono del personale specializzato
perché bisogna pagarlo. E allora si arrabattano a mettere su del
personale raccogliticcio e poi si capisce che all'Assessorato
piovono, come piovevano e piovono ancora oggi, le lamentele, le
lagnanze, le cause e bisogna intervenire per dirimere un sacco di
problemi.
E qui, invece di avere un progresso in campo alberghiero,
abbiamo esattamente un regresso.
È per questo che avevamo fatto delle riunioni, incominciando da
Pont-Saint-Martin. Le abbiamo fatte a Pont-Saint-Martin, a Verrès,
ad Aosta, a Morgex e che cosa siamo riusciti a ottenere? Sono
venuti una volta e hanno posto il problema che pone Pedrini: di
obbligare la gente che va a scuola a rimanere in Valle a fare il
suo servizio, hanno chiesto in che modo bisognava fare i due
registri per non pagare le tasse, hanno chiesto di avere delle
agevolazioni fiscali, hanno chiesto di avere dei contributi da
parte della Regione maggiori e allora, tenuto conto che noi,
invece, volevamo un indirizzo ben diverso, non sono più venuti e le
nostre riunioni sono andate deserte.
Questa è la realtà della classe alberghiera della Valle d'Aosta
checché si dica e checché si voglia fare intendere.
Quindi, a un certo momento, io dico, incominciamo a tirarci su i
pantaloni noi e poi vediamo un po' cosa si può fare.
Bordon (D.C.)
- La mia battuta è molto più semplice: io
non mi permetterò di dare dei consigli che si è permesso Balestri
perché, Assessore al Turismo nel '54, quando sulla Valle d'Aosta
gravavano ancora le nebbie del Medioevo in campo turistico, avevamo
iniziato questa modesta scuola alberghiera e oggi ci siamo sentiti
dire che è tutto sbagliato e questo può anche darsi.
La mia preoccupazione è ben altra. Io chiedevo all'amico
Lustrissy, volevo capire almeno bene, io sono del parere che una
scuola alberghiera completa, come si sogna l'amico Savioz, sia una
bella cosa, sia l'optimum, secondo il mio modesto parere, però ho
capito da Lustrissy che tutto quello che è stato fatto è da rifare,
però io chiedevo, in attesa di questo optimum, si continua ad
andare avanti con questo o si tronca lì subito?
Questa è la domanda che io ponevo a Lustrissy, perché io ritengo
che queste scuole alberghiere, quella di Etroubles, quella di
Porossan, com'erano sorte queste scuole, ci ricordavamo di essere
andati un giorno a La Thuile per pranzare in un determinato albergo
e serviva una camerierina graziosa che, per metterci la tovaglia,
ce la sbatteva sul naso così, mentre l'esponeva con un gesto ben
caratteristico dei camerieri, arrivò, insomma era proprio a digiuno
di tutto e allora abbiamo detto: proviamo in questi cinque, sei
mesi a fare qualche cosa, perché sognarci di fare una scuola
alberghiera avevamo anche sognato di comperare l'albergo Univers di
Pré-Saint-Didier, se vale ricordare qui quello che è passato,
proprio per fare una scuola alberghiera e, purtroppo, ci siamo
trovati con difficoltà finanziarie, difficoltà di altro genere. La
scuola di Lausanne, non so dov'era, aveva questi ragazzi che
frequentavano la scuola per tre anni e, dicevo prima come una
boutade, c'erano anche quelli che scappavano dalla finestra alla
sera che, invece di studiare, andavano a occuparsi di ben altre
faccende, forse avevano ragione loro.
Quindi, tutte queste cose... e l'unica cosa che si poteva fare
in quel momento era proprio questa e abbiamo avuto il piacere, ce
lo siamo sentiti ricordare in questo momento, di avere dei ragazzi
che si trovano oggi in Inghilterra come non so, i Gervasoni, un
sacco di gente che non torna più in Italia perché ha trovato un
lavoro laggiù meraviglioso, hanno fatto carriera perché, poi
sembrerà strano, ma l'italiano, quando vuole essere educato, lo è.
E in questo ambiente, specialmente all'estero, è molto valutato,
d'altronde l'amico Savioz potrebbe essermi di buon conforto in
quanto io dico. Naturalmente che cos'è accaduto: se questi ragazzi
come hanno finito la scuola di cinque mesi, io mi ricordo di tanti
amici che gestiscono alberghi in riviera che, appena hanno la
conoscenza, sanno che questi hanno finito il corso, te li prelevano
al volo perché in mezzo ai ciechi, gli orbi, sono re. Questi
saranno orbi ma non ciechi del tutto.
E allora io mi preoccupavo di una cosa sola: io pregherei
Lustrissy, pregherei la Giunta, in attesa dell'optimum che tutti
noi desideriamo, che vogliamo che continui questo corso. Perché un
certo numero di ragazzi viene fuori, sarà anche il cameriere, come
ha detto il buon Savioz ma, giustamente, diceva il Consigliere
Caveri, ci troviamo certe volte in qualche caffè di Aosta dove,
effettivamente, una volta si arrivava, ti chiedevano: per cortesia
ci dica che cosa volete, che cosa ordinate.
Oggi come oggi naturalmente non ci dicono più questo; ci servono
quando aggrada e, se siamo contenti, bene e, se non siamo contenti,
ce ne andiamo fuori dai piedi perché questo è l'ambiente, questo è
un po' tutto l'ambiente, non c'è da stupirsi.
Milanesio
(P.S.I.)
- Ci sono diversi enti e
organismi che operano sul piano della preparazione professionale e
io ritengo che ce ne siano almeno tre che agiscono in Valle
d'Aosta: uno è l'Assessorato alla Pubblica Istruzione che, diciamo
così, ha istituito questa scuola alberghiera che è biennale,
triennale a seconda dei casi. L'altro è l'Assessorato al Turismo
con questi corsi semestrali che ha ricordato prima Bordon, nati nel
1954; poi vi sono altri enti che sono, in genere, emanazione dello
Stato tipo Enal, Inalpli, Enasarco ecc. perché organizzano dei
corsi per apprendisti. Probabilmente l'Avvocato Caveri si riferisce
a uno di questi corsi quando dice: non insegnano il francese,
perché nei corsi istituiti dalla Regione il francese viene
insegnato, eccome, ed è la lingua considerata la più importante
agli effetti dell'abilitazione, diciamo.
Piuttosto il discorso è molto più vasto; è chiaro che non lo
possiamo affrontare oggi, è molto più vasto sia sotto il profilo
dell'istruzione professionale, per cui, ad esempio, io ritengo che
sarebbe più opportuno che ci fosse un solo organismo che si
occupasse dell'istruzione professionale e dovrebbe essere la
Pubblica Istruzione, io sono abbastanza contrario al discorso
corporativo o pseudo corporativo, per cui gli Assessorati e i
Ministeri devono organizzare i corsi di qualificazione
professionale, il tutto deve essere visto sotto... della Pubblica
Istruzione e deve essere visto in una veste con concezioni
moderne.
Comunque, tornando al discorso del corso semestrale, il corso
semestrale oramai mostra la corda, la mostra perché c'è stata
evoluzione nella pubblica istruzione. C'è stata una evoluzione
nella concezione generale di quella che può essere, deve essere, la
preparazione professionale. Del resto abbiamo osservato che le
domande di iscrizione sono sempre calanti, tanto da arrivare,
quest'anno, a non avere la possibilità di istituire uno dei due
corsi per carenza di domande, per diserzione, diciamo così. Ora, è
evidente che quella scuola ha fatto il suo tempo, ha fatto il suo
tempo perché con sei mesi che cosa s'impara?
È vero che con sei mesi si può dirozzare, diciamo così, il
cameriere improvvisato ma nulla di più; oggi, mi pare che, con
l'aumento dell'età scolare, sia necessario dare delle vere e
proprie scuole professionali.
Ora, io non voglio entrare nel merito della scuola che viene
detta impropriamente Villa Panorama ma che, comunque, è quella del
corso alberghiero di Saint-Vincent. Non la conosco bene, certo sì,
è che occorrerà fare uno sforzo in questa direzione per rivedere i
criteri informatori anche del funzionamento di questa stessa
scuola.
Il personale alberghiero viene ritenuto scadente ma io posso
dire che non c'è stato un decadimento del personale alberghiero o,
perlomeno, c'è stato un aumento, un aumento degli addetti al
settore alberghiero, un aumento degli addetti al settore
alberghiero e i nuovi che si sono inseriti avevano scarsa o nessuna
preparazione professionale. Ecco, in questo senso si è abbassato il
livello medio, ma una delle ragioni anche dell'abbassamento di
questo livello medio è dovuta al fatto della stagionalità che
caratterizza il turismo della Valle d'Aosta.
Altrove, dove è possibile un'attività turistica non stagionale
o, perlomeno, dove l'attività turistica si sviluppa lungo l'arco di
tutto l'anno, si può pretendere del personale qualificato e si può
pagare del personale qualificato.
Qui in Valle d'Aosta abbiamo i nostri albergatori che ambiscono
a guadagnare molto lavorando il meno possibile, il che, forse, può
essere giusto sotto il profilo dell'investimento dei capitali ma è
certamente sbagliato sotto il profilo della difesa dei livelli di
occupazione.
Perché è chiaro che, se noi lavoriamo tre mesi in un anno, non
possiamo pretendere di avere tutto l'anno un buon cuoco, e il buon
cuoco ti costa, non possiamo pretendere di avere tutto l'anno il
maître, avere l'addetto alla reception, avere i camerieri di un
certo livello.
Il discorso di Pedrini è protezionistico, consentitemelo,
dobbiamo obbligare i giovani a fare almeno un anno di servizio in
Valle d'Aosta.
Ma dove c'è scritto che noi dobbiamo obbligare i giovani a
guadagnare meno e lavorare male in Valle d'Aosta?
L'obbligo della Regione è quello di dare l'istruzione ai suoi
figli e, quando hanno l'istruzione, vadano a lavorare dove meglio
pare e piace loro, dove sono trattati bene perché in Valle d'Aosta
sono trattati con i piedi, questa è la verità dei nostri
albergatori, proprio perché si rifiutano di fare un discorso così
che tende ad allungare la stagione; li vogliono fare lavorare tre
mesi o quattro mesi, pagare bene quelli e poi dar loro poco negli
altri. Ma dove c'è scritto che uno deve lavorare per dei salari,
per degli stipendi da fame?
Quindi, non facciamo un discorso protezionistico, facciamo un
discorso che deve partire, in primo luogo, dalla classe
alberghiera, dagli imprenditori alberghieri perché il personale è
fatto, e mi consenta la battuta, a immagine e somiglianza degli
imprenditori: dove l'imprenditore è scarso, è scassato il
personale, è scarso ed è scassato. Questa è la verità perché è
chiaro che un imprenditore che ha la testa sul collo, a un certo
punto, può pretendere ed è in grado anche di dare quel minimo di
preparazione, di istruzione al proprio personale, se questo non ce
l'ha. Quindi il discorso va fatto a monte: prepariamoci
professionalmente ma, nello stesso tempo, facciamo fare un salto di
qualità alla classe imprenditoriale turistica e alberghiera perché
non possiamo pretendere di avere degli ottimi lavoratori nel
settore del turismo, quando facciamo una stagione di tre mesi o
quando facciamo due stagioni che complessivamente portano a un
passo di utilizzazione di attrezzature turistiche del 20%. Sicché è
una cosa semplicemente ridicola. È chiaro che in questo quadro
possono sussistere solo le gestioni a carattere familiare, che sono
le sole gestioni che consentono una certa rendita; le gestioni,
invece, direi capitalistico-imprenditoriale, si difendono come
possono e non possono prosperare comunque.
Quindi il discorso è molto più complesso, molto più complesso.
Se c'è scadimento del personale, e questo è vero, è perché c'è
scadimento degli imprenditori, perché ci sono gli imprenditori
improvvisati, è perché non c'è una vera e propria classe turistica.
Occorre del tempo, occorre dell'attività da parte della Regione per
prepararla, quindi le azioni che si devono fare sono a due livelli:
uno a livello di preparazione professionale ma qui, insisto,
preparazione professionale significa elevare l'obbligo,
evidentemente, dell'età scolare e portare questi giovani a fare
delle vere e proprie scuole alberghiere e, dall'altra parte,
significa intervenire con i mezzi che possono essere a nostra
disposizione per preparare gli imprenditori anche nel settore
turistico-alberghiero.
In questo modo si risolvono i problemi, altrimenti non si
risolverà mai niente. Non con delle richieste protezionistiche,
dicendo "obblighiamoli a lavorare un anno in Valle d'Aosta", ma
perché questo è ridicolo, il mercato è libero, abbiamo aderito al
Mercato Comune Europeo e poi dobbiamo obbligare i giovani a
lavorare un anno in Valle d'Aosta? Perché? Per far guadagnare gli
albergatori? Scusatemi, mi pare che sia esattamente il contrario di
quello che il buon senso e la logica impongono.
Comunque mi pare d'aver risposto alle domande che mi erano state
fatte: quella dei sei mesi è superato, mi pare, è superata perché
oggi quello che si chiede è qualcosa di più di saper mettere una
tovaglia, in certi casi non sanno fare neanche quello, è vero, però
noi dobbiamo fare una scuola professionale che sia adeguata al
livello di consapevolezza scolastica, non possiamo fare una scuola
per sub-culturati. In poche parole, se si fa una scuola, la si deve
fare in un certo modo, allora tanto vale non fare niente.
Quindi questi corsi vengono tenuti in piedi nella misura in cui
non ci sarà niente che li sostituirà, stiamo vedendo di sostituirli
con qualche cosa di meglio.
Questo era il discorso.
Caveri
(U.V.)
- Je constate que l'Assesseur
Milanesio n'a pas répondu aux questions que je lui ai posées. J'ai
demandé de savoir qu'est-ce que c'est l'école des apprentis,
"scuola apprendisti" des garçons des cafés, qui est qui s'en
occupe, à qui on a confié cette école, quelles sont les matières
d'enseignement, mais l'Assesseur ne m'a pas répondu.
Milanesio
(P.S.I.)
- Io credo d'aver risposto in
questo senso, che c'è una scuola regionale ma non credo che sia
quella degli apprendisti di caffè. La scuola degli apprendisti di
caffè non è organizzata né tutelata dalla Regione. Ho fatto
riferimento prima a un certo numero di enti nazionali che si
occupano dei vari settori dell'attività, uno l'Inapli, che sarebbe
Istituto Nazionale Addestramento... Lavoratori Industrie, l'altro è
l'Enac, Ente Nazionale Assistenza Lavoratori Commercio ma la
Regione, comunque, è estranea completamente a questo tipo di
iniziativa e non abbiamo avuto mai rapporti con questi enti, al
massimo questi enti avranno dei rapporti, credo, col Ministero del
Lavoro e, forse forse, con la Pubblica Istruzione ma mai con...
Caveri
(U.V.)
- Excusez-moi, mais je réponds
encore à l'Assesseur Milanesio parce que, en bref, si vous n'êtes
pas renseigné sur, je vois que vous n'êtes pas renseigné, vous ne
savez pas même qui c'est qui gère cette école. Vous ne savez pas
comment elle fonctionne. Et alors, je vous demande: à la prochaine
réunion du Conseil, répondez-moi, mais en somme soit l'Assesseur au
Tourisme, soit l'Assesseur à l'Instruction Publique ont le droit et
le devoir d'intervenir dans une école où on prétend de former les
garçons des cafés mais, en somme, on ne peut pas dire "nous ne
savons pas". Vous avez le droit d'intervenir, vous ne pouvez pas
dire "sono i Ministeri", mais prenez contact avec ces gens. On me
dit que c'est la "professoressa" Valsania qui gère cette école
mais, en somme, aussi l'enseignement de langue nous intéresse, nous
parlons d'ethnie valdôtaine, les garçons des cafés ne savent plus
parler en français mais moi je ne sais pas, je demande que
l'Assesseur du Tourisme veuille bien s'en occuper.
Fosson
(U.V.)
- Il Consigliere Caveri mi ha
preceduto su qualche osservazione che volevo fare, quindi non
ripeterò quello che ha detto lui ma, per la questione se ci sono
dei corsi dell'Inapli o che, mi sembra che l'Assessorato al Turismo
o l'Assessorato alla Pubblica istruzione debba dire la sua parola,
quindi non sto a dibattere quello che ha già detto l'Avvocato
Caveri.
Quindi, in passato, qualunque corso professionale sia stato
fatto, l'Amministrazione regionale ha sempre seguito queste cose,
c'è la questione, appunto, della lingua, ci sono tutte le altre
questioni, la preparazione professionale è una cosa che interessa
particolarmente la Regione. Ma, a parte questo fatto, io vorrei
soffermarmi un attimo su certe affermazioni che sono state fatte un
momento fa dall'Assessore Milanesio. Io posso anche condividere
quella che è stata una diagnosi della situazione turistica
alberghiera in Valle d'Aosta però, non sono d'accordo su certe
conclusioni che sono state tratte dopo questa diagnosi. E non sono
d'accordo per questo motivo: io ritengo che questi corsi di sei
mesi di preparazione così rudimentale, di sgrossatura, debbano
essere continuati e perfezionati eventualmente, ma questo è un
aspetto, non pretendiamo, attraverso questi corsi, di preparare un
personale che debba dirigere degli alberghi, questi sono, è una
sgrossatura e, effettivamente, quando sono stati istituiti, era per
sgrossare questo personale e permettere a gente che fino a ieri ha
fatto il contadino o, che quella ragazza che va a servire per quei
tre mesi in un albergo, che sappia, abbia i rudimenti di quello che
deve fare e non vada in un ristorante a trattare, magari come
tratta in casa, i suoi parenti.
Questi corsi li vediamo limitati a quel cerchio.
Io mi ero permesso di dire prima, e non ho avuto una risposta su
questo ed è per quello che ritorno, perché avevo detto che, nel
passato, non c'era la scuola professionale alberghiera a
Saint-Vincent ma si era visto che quei giovani erano o figli di
gente che ha già degli alberghi in Valle d'Aosta e quindi erano
indirizzati già su quel cammino, l'Amministrazione regionale aveva
già facilitato, dato la possibilità... in primis a questi figli di
albergatori e poi a quegli altri che potevano avere una tendenza a
orientarsi in questo senso, di farli perfezionare all'estero per
due ragioni; non perché avessero l'intenzione di mandarli a
Lausanne piuttosto che a Stresa ma perché a Lausanne si trovavano
in un ambiente internazionale, perché Lausanne è una scuola che
raggruppa gente di tutto il mondo. Intanto è una scuola molto seria
e, quindi, prepara in segreteria, prepara per maître d'hôtel,
prepara i cuochi, prepara per ciò che uno vuole fare.
Ma se noi pensiamo, ed è questo che io ho sentito, forse la
discussione la dovremo fare in un altro momento perché oggi siamo
un po' fuori in questo momento di ratifica di questa delibera, ma
se noi pensiamo di creare una scuola alberghiera ad hoc in Valle
d'Aosta, noi ce la sogneremo e faremo, perché a un certo momento
faremo una spesa enorme e non vivrà questa scuola alberghiera solo
con i nostri, la gente qui del  posto, quindi vada pure avanti
la scuola professionale alberghiera, facciamo attenzione che la
scuola professionale alberghiera dia dei buoni risultati e lì
bisognerà vedere.
Io non voglio entrare adesso, non conosco come funziona, quindi
non vorrei fare una critica a questa scuola però è chiaro che una
parte di questi che escono dalla scuola professionale alberghiera
non sono altamente preparati per il loro compito quindi, se c'è
qualcuno locale che, pur avendo frequentato la scuola
professionale, può dare dei risultati migliori, facilitiamolo e
avremo subito un risultato con una spesa minima perché questo
l'abbiamo fatto. Abbiamo visto anche nel campo dell'agricoltura;
abbiamo preso alle volte dei migliori allievi della scuola
dell'agricoltura, abbiamo detto loro: "Volete andare a
perfezionarvi per due, tre anni in questo ramo?"; che cosa è
costato all'Amministrazione? Qualche centinaio di biglietti da
mille? Ma se noi avessimo detto: "dobbiamo fare una scuola di
perfezionamento in Valle d'Aosta per pochi elementi", noi l'avremmo
potuta fare e se la volessimo fare, a un certo momento, dovremmo
spendere una serie di milioni e quindi il risultato, anche
economico, non sarebbe quello.
Quindi, siccome si potrà studiare tutta l'organizzazione che si
vuole ma, se ci si vuol fare qualche cosa di pratico subito,
bisogna vedere, o mi permetto di insistere su quello che avevo
detto prima.
Montesano (P.S.D.I.)
- Prima di dare la parola un momento
a chi si è iscritto a parlare, io desidero richiamare l'attenzione
del Consiglio sul programma dei lavori che bisogna svolgere in
questa mattina e con l'accordo che il dibattito va solo nella
mattinata.
Ora c'è l'Assessore Chantel iscritto e l'Assessore e il
Consigliere Chabod.
L'argomento che deve essere discusso, naturalmente, è di grande
importanza però il Vice Presidente mi ha preceduto, esce un po'
fuori dall'ambito della delibera.
Caveri
(U.V.)
- Nous avons appris de la
déclaration de l'Assesseur au Tourisme et même des déclarations de
certains Conseillers régionaux, une chose très grave, c'est-à-dire
qu'il y a beaucoup moins d'étudiants, de jeunes qui vont dans ces
écoles de "sgrossamento" touristiques et on parle avec une grande
insouciance de la fin de cette école de six mois laquelle, au lieu,
est nécessaire pour faire au moins "lo sgrossamento", parce que
nous constatons, je répète, la dégradation du personnel des hôtels
et des cafés, le jour que ces écoles de "sgrossamento" de six mois
seront mortes ou seront réduites à zéro, et alors il y aura une
décadence ultérieure en Vallée d'Aoste du personnel des hôtels et
des restaurants. Mais je m'étonne pas qu'il y ait la décadence de
ces écoles professionnelles parce que ça c'est une conséquence des
réformes qu'on a fait dans les écoles parce que les écoles
professionnelles sont destinées à finir à cause des superstitions
des parents et des superstitions de certains responsables de
l'école, parce que on considère les écoles professionnelles comme
les écoles de deuxième catégorie, tandis qu'en Russie on donne une
juste importance à l'école professionnelle, en Russie on distingue
l'école qui forme les cadres dirigeants du pays et les écoles
professionnelles parce qu'il n'y a pas cette stupide superstition
de vouloir niveler sur le monde, parce qu'on ne peut pas niveler
sur les intelligences et alors, comme tout le monde est porté à
aller à l'école moyenne obligatoire, et puis ils iront dans le
"quinquennio", et puis dans le "quinquennio unico", etc., voilà que
toutes les gens veulent être des princes de la culture, tandis
qu'ils sont tous des ânes... il y a la décadence de l'école
professionnelle. Nous sommes en train de toucher les doigts, les
sinistres conséquences de certaines réformes trompées mais, au
moins, je recommande, vu que je ne veux pas rentrer dans le
problème de l'école, je recommande à l'Assesseur du Tourisme, afin
qu'il veille et qu'il ne laisse pas mourir ces cours de six mois,
quelque chose ils auront appris mais s'ils n'auront pas même fait
des cours de six mois, alors ici nous allons vraiment dans la
décadence générale.
Chantel
(P.S.I.)
- Io ho sentito qui i discorsi
fatti anche da Fosson, dove bisognava andare all'estero, a Losanna,
ecc. per fare dei corsi di perfezionamento. Ho sentito che nelle
scuole alberghiere bisogna imparare le lingue e mi meraviglio un
poco perché qui, in Valle d'Aosta, una scuola alberghiera dove ci
insegnavano le lingue, dove si tiravano fuori della gente in tre
anni, dove sapeva il suo mestiere, che veniva dislocato all'estero
nei periodi estivi, che quando erano andati a lavorare gli
albergatori locali, si pretendeva il pagamento a tariffa sindacale
- esisteva - e la scuola alberghiera gestita dall'Enaoli, Ente
Nazionale Organi dei Lavoratori, che ha sempre dato dei buoni
risultati, fino a prova contraria, dai dati che avevo io, tant'è
vero che una parte di questa gente, quando usciva dalla scuola
alberghiera dell'Enaoli, trovava immediatamente impiego, se non in
Valle d'Aosta, almeno all'estero con degli stipendi non
indifferenti.
Non solo, ma in questa scuola c'era la possibilità di riserva in
soprannumero, di mandare i figli degli albergatori valdostani.
Ora, quando mi si vengono a fare i discorsi che si fanno in
quest'aula, avendo distrutto invece di, casomai, modificare e
migliorare un ente già esistente che funzionava e che aveva tutti
questi requisiti: di insegnare le lingue, il francese e insegnava
inglese, tirava fuori dei cuochi, dei direttori d'alberghi, della
gente che sapeva il proprio mestiere, è stata liquidata. Io, dico
la verità, sto a bocca aperta perché lì non si è fatto un passo
avanti, casomai si è fatto un passo indietro, senza contare che
era, effettivamente, un appoggio agli orfani dei lavoratori,
dimenticando che, qui in Valle d'Aosta, dei lavoratori che hanno
lasciato la pelle, di qualunque origine siano...
(non si
capisce)
Montesano (P.S.D.I.)
- Allora, in ordine ci sono
l'Avvocato Caveri e il Consigliere Ramera, mi pare anche
l'Assessore Milanesio, no, Chabod prima, mi scusi...
Chabod
(D.C.)
- Io non volevo più prendere la
parola ma, visto che Milanesio ha dato un po' del caprone a tutti
gli albergatori della Valle d'Aosta, sono un po' obbligato a
prendere le parti di questa categoria perché, sentendo le
statistiche, io penso che in Valle d'Aosta abbiamo avuto tutti gli
anni degli aumenti della clientela, allora non è vero quello che ha
detto Milanesio, ad ogni modo io avevo visto una volta che Balestri
aveva incominciato anche lui a fare l'albergatore; ha smesso
subito.
Penso che sia molto più facile fare della politica che non fare
gli albergatori.
Montesano (P.S.D.I.)
- Assessore, vuol parlare adesso o
dopo? Dopo. Allora, Avvocato Caveri.
Caveri
(U.V.)
- Je suis très étonné d'avoir écouté
cette apologie de l'école Enaoli de Saint-Vincent, qui est morte
d'une manière peu glorieuse. Nous nous vantons d'avoir déterminé la
fin de cette école qui fonctionnait très mal. Il y a eu des
enquêtes administratives, judiciaires, c'étaient des écoles qui
formaient des pédérastes, pas des travailleurs du tourisme.
Montesano (P.S.D.I.)
- Consigliere Ramera, ha chiesto la
parola, no?
Ramera (D.C.)
- Dopo la battuta dell'Avvocato Caveri,
naturalmente, è un po' impossibile parlare. Molto probabilmente
l'Avvocato Caveri, come Presidente della Giunta, ha degli elementi
che io non ho sulla scuola di Saint-Vincent; comunque una cosa è
certa: che la scuola di Saint-Vincent, bene o male che abbia
funzionato, io non vado a vedere gli aspetti amministrativi o
pornografici però, per aver consigliato, quando facevo
l'insegnante, a ragazzi di frequentare questa scuola e oggi,
all'età di 25 o 26 ne ho almeno tre o quattro che sono già
direttori d'albergo in Germania, in Svizzera e in Francia, quindi,
se fosse così negativo il funzionamento di questa scuola, non
avrebbe portato questi risultati, tanto è vero che io volevo fare
una domanda in proposito: sapere come funziona attualmente; se
funziona, quanta gente c'è. È fuori della delibera, d'accordo, però
poi mi stupisce perché questa delibera dice tutt'altra roba di
quello che si è discusso fino adesso.
Io sono arrivato in ritardo e non mi ero letto il testo, adesso
che lo leggo, dice nient'altro che dare mandato di organizzare i
corsi, quindi non so tutti questi interventi polemici che ci sono
stati per... io non so niente, va bene, però so che l'utilità di
una scuola di sei anni, dava lo stesso vantaggio della scuola Cogne
che era stata considerata la migliore scuola in campo siderurgico
del MEC e i ragazzi venivano prelevati alla fine della scuola dalla
Olivetti e dalla Fiat...
(voce in lontananza) ...
Ad ogni
modo è la cinquantesima industria italiana...
(voci)
...
questo non c'entra, parliamo di scuola...
(Montesano:
vada avanti
) ...
e lo stesso fenomeno, naturalmente, avviene
con i corsi, come diceva Milanesio, che non si possono obbligare i
ragazzi, usciti dalla scuola, a rimanere in Valle d'Aosta, anzi,
molto meglio se vanno all'estero per avere un addestramento
migliore.
Avvocato Caveri, lei racconta, a volte, tante di quelle balle
che io lo ascolto per...
(Montesano:
lasci parlare, Avvocato Caveri, lasci parlare
Avvocato
) ...
ma io lo ascolto volentieri, Avvocato...
(Montesano:
continui, Consigliere Ramera) ...va bene, non
l'ascolterò più con quella deferenza, è uno dei Consiglieri che io
ascolto più volentieri, pazienza.
Va bene, io sono d'accordo con la delibera proprio perché si è
andati fuori dall'argomento.
Montesano (P.S.D.I.)
- Ecco, ma il Consiglio non si rende
conto che, a un certo momento, il Presidente deve intervenire per
richiamare l'attenzione un po' di tutti, se vogliamo andare avanti
su un argomento di questo genere, e allora possiamo andare avanti
tutta la giornata, io, naturalmente, non posso mettermi contro il
Consiglio tutto, però devo richiamare che è fuori argomento la...
(voce di Milanesio in lontananza) ...
sì ma, Milanesio, se
intervengono altri, io devo chiedere la chiusura della discussione
perché è fuori dalla...
Milanesio
(P.S.I.)
- Io voglio solo rispondere a
chi mi ha fatto delle domande; punto e basta.
Un po' di rispetto nei confronti del Consiglio. Io concordo con
l'opinione del Consigliere Fosson; mi sono dimenticato,
nell'intervenire, di dire queste cose.
Concordo con la sua opinione per quanto riguarda la possibilità
e la necessità, eventualmente, di mandare all'estero i ragazzi
migliori per approfondire la loro preparazione. Devo anche dire al
Consigliere Chabod che non ho assolutamente detto - qui si gioca a
fraintendere, questo è un altro discorso, comunque io ho il
coraggio delle mie opinioni, sia ben chiaro - non ho assolutamente
detto che gli albergatori sono dei caproni, facendo una liberissima
interpretazione di quello che avevo detto.
Io ho solo detto che il problema della qualificazione del
turismo investe gli imprenditori e i lavoratori ma non gli uni e
non gli altri; investe entrambi perché, se gli operatori turistici
sono in gamba, i lavoratori sono costretti ad adeguarsi alla
qualità dei loro datori di lavoro e non viceversa.
Ora, con questo voglio chiudere questo aspetto e, per quanto
riguarda la domanda che l'Avvocato Caveri ha fatto, io confesso,
non conosco questa questione; me la vedrò, lo confesso onestamente,
del resto questo problema non è mai stato trattato, che io sappia,
dall'Assessorato al Turismo. Di questo, comunque, me ne informo
immediatamente e interverremo per fare in modo che vengano
rispettate le prerogative statutarie della Valle d'Aosta.
Montesano (P.S.D.I.)
- Allora, chi approva la delibera
alzi la mano.
Contrari? Astenuti? Il Consiglio approva.
Oggetto n. 3018 in data 2 settembre 1970
Montesano (P.S.D.I.)
- Questo non è nell'elenco, è
aggiunto. C'è la delibera allegata, però hanno dimenticato di
iscriverlo nell'elenco - n. 3018. Restauro della Casa medioevale
del custode del Castello di Issogne.
Germano (P.C.I.)
- Io sono d'accordo con la delibera però
non voglio aprire un'altra discussione, penso di farla in
brevissimo tempo. Il Presidente della Giunta è al corrente del
problema, cioè nel Castello, nell'entrata del Castello, vi è una
casa che ostruisce un accesso decente; è un problema che è molto
vecchio, che è stato iniziato ancora quando era Assessore Savioz,
che è stato continuato con l'Assessore Balestri e continua con
l'Assessore Milanesio. È un problema sia turistico che di
viabilità; è un problema sentito, necessario, è un problema che
costa 8, 10, 15, 18 milioni, 20 milioni. Noi, qui, abbiamo speso 15
milioni per aggiustare, giustamente, la casa del custode; non
dobbiamo spendere altrettanto per fare entrare la gente da un
accesso normale al Castello. Io chiederei solo se si ha intenzione
di risolvere, altrimenti non facciamo la discussione di un'ora. Noi
presenteremo la nostra mozione e allora, in quella sede adatta, noi
discuteremo della questione.
Montesano (P.S.D.I.)
- Altri interventi? Allora lasciamo
parlare Savioz.
Savioz
(P.C.I.)
- Ecco, io vorrei proprio non
aprire una discussione in merito perché la mozione è già pronta. Si
tratta di firmarla e di mandarla avanti.
A meno che ci sia un'assicurazione; ad ogni modo non è solo un
problema di assicurazione, ma è un problema di entrare nel merito
del come e del perché di chi deve arrivare a quella soluzione,
soluzione che è in discussione da sei, sette, otto anni, non
ricordo neanche esattamente e ci sono delle difficoltà, non
indifferenti, incontrate in un primo tempo e poi lasciate un po' a
dormire. Ora, penso che l'intenzione di realizzare ci sia, però
penso che una mozione sarebbe opportuna, a meno che la Giunta dia
un'assicurazione tale per cui...
Dujany
(D.P.)
- Sulla necessità di risolvere
questo problema non c'è dubbio: problema vecchio che risale
addirittura al periodo del povero Assessore Deffeyes.
E, quindi, se è così vecchio, vuol dire che è pieno di
difficoltà. Io ho ripreso le trattative, in questi giorni scorsi,
con i rappresentanti dei proprietari, al fine di arrivare a una
conclusione conciliativa, in accordo con le parti, affinché si
possa acquistare questo fabbricato e lo si possa successivamente
abbattere.
Spero di poter condurre a termine le trattative nello spazio di
un mese o due, di modo che anche questo problema possa trovare
soluzione.
Naturalmente mi dovete dare una certa latitudine nella
trattativa di 20, 22 milioni o 23 milioni, quelli che saranno
necessari, naturalmente, li dovremo spendere, l'essenziale è di
risolvere il problema.
Savioz
(P.C.I.)
- Penso che, almeno sulla mozione,
possiamo anche ritardarla, possiamo anche aspettare, penso su
questo primo punto. Sull'altro, Dujany, c'è tutto un carteggio, ci
sono già addirittura dei progetti che erano stati discussi, veduti,
ecc. quindi all'Assessorato del Turismo c'è un fascicolo inerente
questo famoso problema, dove già c'erano degli accordi con una
parte dei proprietari e poi è venuto quel che è venuto e le cose
sono cambiate.
Quindi io pregherei, anche per quello che concerne cifre ecc.,
di tenere conto di quanto è stato fatto a suo tempo e di prendere
visione sia dei progetti, sia della sistemazione, sia dei prezzi
concordati e sia della questione, in linea generale, di cui si era
trattato.
Montesano (P.S.D.I.)
- Allora, chi approva la delibera
alzi la mano.
Contrari? Astenuti? Il Consiglio approva.
Oggetto n. 3111 in data 4 settembre 1970
Manganoni
(P.C.I.)
- Questo è il secondo
prefabbricato che si dovrebbe installare a Challand, in seguito al
riconoscimento dello stato pericolante dell'attuale Municipio.
A parte il fatto che, se mi fosse dato di campare quanto
camperebbe quel Municipio in quello stato pericolante, io
diventerei molto più vecchio di Matusalemme ma, a parte quella
considerazione, - Dujany non so - comunque io vorrei campare, beh,
a parte questa considerazione, veniamo al concreto.
Un prefabbricato verrà costruito con uno stanziamento di tre
milioni da parte del Comune per alloggiare le scuole, quando a
Challand le scuole ci sono: gli edifici, con pochissime modifiche,
sarebbero sufficienti per alloggiare e scuole e magazzini e
Municipio; infatti qui vediamo sulla delibera che si concedono tre
milioni, quindi tre milioni del Comune per un prefabbricato, tre
milioni dalla Regione per un altro prefabbricato, quindi due, e
dice la delibera: "destinati ad accogliere i materiali di archivio
e di magazzino da sgomberare dal fabbricato sede del Municipio e
delle scuole". Ebbene, a Challand vi è l'edificio delle scuole di
Orbeillaz che è un edificio grande, costruito prima della guerra,
proporzionato al numero degli allievi di allora. Adesso non ce ne
sono più, la scuola è da anni che è chiusa, nessuna colpa se non ci
sono più i bambini. Questa scuola, questo edificio scolastico,
viene acquistato, mi pare, per 100.000 lire all'anno ed è bene che,
per lasciarlo vuoto, lo utilizziamo. In questo edificio, che non è
lontano dal Capoluogo, è appena lì, a monte, ci starebbero e scuole
e Municipio e magazzini nella scuola di Orbeillaz. Scuole di
Tillier, Tillier è il primo villaggio di Challand-Saint-Anselme,
no, è il secondo villaggio di Challand-Saint-Anselme salendo da
Verrès, lo si vede bene dalla strada, è sulla destra vicino alla
strada, edificio nuovo o semi-nuovo costruito dopo la Liberazione
coi fondi dell'Amministrazione regionale, era stato costruito in
base alle necessità di allora, cioè con un numero rilevanti di
allievi.
Montesano (P.S.D.I.)
- Mi scusi Consigliere Manganoni,
stiamo parlando di un magazzino, qui si esce fuori...
Manganoni
(P.C.I.)
- Scusi lei, mi lascia
continuare? Ecco, io le dimostro che quelle possono servire a
magazzini, questa è la dimostrazione che io le do. Qui si parla di
magazzini, vogliamo fare un prefabbricato perché non ci sono più
magazzini; io le dimostro, coi dati che sto citando, che di
magazzini ce ne sono per alloggiare e Challand e una parte dei
Consiglio regionale, se vuole! E che questi sono soldi
sprecati.
Allora, scuola di Tillier: non c'è un'aula occupata per quei 2-3
o 4 bambini che vanno a scuola; le altre aule sono vuote, non per
colpa di qualcuno, vuote perché non ci sono più bambini. Vi è un
edificio, che si chiama Le Moulin, al Capoluogo, con due alloggi,
due alloggetti, perché sotto c'è il Moulin ma sopra ci sono due
alloggi di proprietà comunale, quindi, in queste scuole e in questo
edificio, tutti vicinissimi al Capoluogo, ci stanno e i magazzini e
il Municipio e le scuole. E allora, invece, qui si vuole ancora un
altro magazzino, un altro prefabbricato, due prefabbricati sempre
pagati col denaro pubblico; tre milioni dal Comune, tre milioni
dalla Regione.
Quindi questo non è serio, questo è un inutile spreco di denaro
perché, se lasciano quegli edifici vuoti e si fa un prefabbricato,
si spendono dei soldi per un prefabbricato. E io vi dirò di più: è
che questa, ormai, è una ratifica, il Consiglio è chiamato a
ratificare una delibera di Giunta, quindi è una questione ormai
fatta dalla Giunta e noi dovremo tenere conto di questo perché, se
non voteremo contro, questi sono gli sprechi inutili fatti dal
Comune ma, in questo caso, favoriti dalla Regione che dà il
contributo.
Comunque noi, dopo questi fatti - e io sfido chiunque a
smentirli - no, di tutti questi edifici vuoti, vicini al Capoluogo
perché la scuola di Orbeillaz, chi conosce la zona sa che è appena
a monte, Tillier sarà a un chilometro sotto, Le Moulin è nel
Capoluogo, noi vogliamo ancora costruire dei prefabbricati, due:
quell'altro che vi ho accennato e questo.
Per queste ragioni noi avremmo votato contro ma, dato che si
tratta di ratifica, il fatto è ormai fatto, ormai la Giunta ha già
concesso, dichiariamo di astenerci per il fatto che sprechiamo
inutilmente del denaro per favorire forse le manie di grandiosità o
altri interessi di certe persone, di certi amministratori del
Comune di Challand-Saint-Anselme.
Rollandoz
(D.P.)
- Subito dopo che era passato
questo in Giunta, il Consigliere Manganoni aveva accennato già al
problema e noi abbiamo accertato quanto ci ha detto il Consigliere
Manganoni.
Per la questione di questo fabbricato, anche se avevamo noi
notevoli riserve quando ci siamo recati sul posto, e sono andato
personalmente assieme a dei tecnici, ci siamo resi conto che questo
era necessario perché ci va la campagnola dei Vigili del Fuoco con
la pompa antincendi, tutto quanto, non vi era la possibilità di
trovare un garage per metter questa moto-pompa. Per mettere gli
altri materiali di archivio si sarebbero anche potuti trovare dei
locali, dei magazzini, altri locali però no per la moto-pompa.
Manganoni
(P.C.I.)
- E allora sulla delibera non
si scriva "prefabbricato metallico destinato ad accogliere i
materiali di archivio e il magazzino da sgomberare dal fabbricato
sede del Municipio e delle scuole" perché questo materiale,
moltiplicato per dieci, ci sta in locali che vi dicevo io, in quei
locali che dicevo io non ci starà la campagnola, ne convengo,
perché ci vuole un garage, ma, in questo caso, allora non si scriva
una cosa qui e se ne dica un'altra. Il materiale ci sta e, quindi,
questo mio intervento è in base ai dati che voi mi fornite: sulla
delibera c'è scritto questo, non si parla di campagnola e, se si
diceva: "per costruire un garage per ospitare la campagnola o mezzi
sgombro neve", a parte che noi avremmo detto, anziché prendere dei
prefabbricati che fra un po' di anni... fatevi un garage definitivo
dove mettete dentro la campagnola, questo sarebbe stato un criterio
giusto e non i prefabbricati perché qui... dico, mi capite, no?
Dunque noi manteniamo la nostra posizione perché tutti questi
materiali, magazzino, sgomberi, archivi, ci stanno dove abbiamo
detto e non qua.
Montesano (P.S.D.I.)
- Allora, chi approva... ma no, se
continuate a darvi domande e risposte. Vuole intervenire
ancora?
Rollandoz
(D.P.)
- Qui è stato messo tutto il
materiale che c'era nel magazzino della scuola e, quindi, vi era
compresa anche questa campagnola ed è stato il motivo della
campagnola dei Vigili del Fuoco che...
Montesano (P.S.D.I.)
- Chi approva alzi la mano.
Contrari? Astenuti? Il Consiglio approva.
Oggetto n. 3190 in data 11 settembre 1970
Montesano (P.S.D.I.)
- Chi chiede la parola?
Manganoni
(P.C.I.)
- Questa perizia suppletiva
assorbe il ribasso d'asta. Quindi nessuna osservazione. Le
osservazioni le faccio solo nel caso in cui le perizie suppletive
sono oltre il ribasso d'asta.
Montesano (P.S.D.I.)
- Chi approva alzi la mano.
Contrari? Astenuti? Il Consiglio approva.
Oggetto n. 3197 in data 11 settembre 1970
Montesano (P.S.D.I.)
- Chi chiede la parola?
Chi approva alzi la mano.
Contrari? Astenuti? Il Consiglio approva.
Oggetto n. 3238 in data 11 settembre 1970
Manganoni
(P.C.I.)
- Io qui vorrei chiedere alla
Giunta se è possibile cambiare una procedura e cioè: oggi i
lavoratori che ricevono il rimborso del costo della lastra, non
totale, parziale, comunque, fin lì va tutto bene, a volte lo
ricevono con molto ritardo ma pazienza anche questo. C'è un
inconveniente: che lo ricevono con avviso di andare a ritirarlo
all'Eca; ebbene, io so di un lavoratore che all'Eca ha dovuto
andarci almeno setto o otto volte perché, lavorando, quando passa
all'Eca, era chiuso, e dice: "io devo pigliarmi mezza giornata di
ferie per andarmi a pigliare questo assegno".
Io non faccio nessuna osservazione all'Eca; l'Eca ha
quell'orario e lo segue però quello è un orario che... ora, perché
noi dobbiamo obbligare un lavoratore, per prendersi tremila lire o
quattro o cinque che saranno adesso, a fare delle processioni, a
correre continuamente all'Eca e non riuscire a riscuotere questo
assegno che già gli è arrivato con molto ritardo?
Allora perché non si può mandarlo direttamente
all'interessato?
L'Assessorato all'Assistenza sa che deve mandare al signor pinco
pallino un assegno corrispondente a quello che è, perché deve
mandarlo tramite l'Eca? E lo mandi direttamente all'interessato a
casa, un assegno bancario, postale, come crede, almeno quello ce
l'ha e se lo va a riscuotere. Ma perché fargli fare tutto questo
giro, con perdite di tempo, difficoltà di orario? Quindi io direi,
questa non è un'accusa che io voglio fare a alcuno, ormai è una
prassi, allora io vorrei invitare l'Assessore a esaminare questo
problema ed esaminare questi inconvenienti, di modo che si
eliminino questi inconvenienti e si acceleri e non si faccia fare
tante corse...
Balestri (P.S.I.) -
Voglio ringraziare l'Assessore e la
Giunta, dopo la discussione che ci fu in Commissione Sanità, per
aver aumentato l'importo da tremila cinque a quattromila cinque
perché, nel frattempo, le tariffe erano aumentate, quindi 4.500
rasenta già il minimo che possano spendere perché, in generale, è
qualche cosa di più ma vorrei ancora mettere l'accento su questo
accenno, in attesa di poter stipulare un'apposita convenzione con
idoneo istituto locale: che, veramente, per questa legge si
applichi integralmente quello che era stato lo spirito della legge
e che questi lavoratori possano andare a fare questi accertamenti
senza sborsare o senza anticipare l'equivalente.
Montesano (P.S.D.I.)
- Altri interventi? Assessore
Benzo.
Benzo
(D.P.)
- Prenderemo in esame, Consigliere
Manganoni, questa sua segnalazione, nel mentre stiamo appunto
predisponendo questo nuovo tipo di intervento anche con... ente
convenzionato...
(Voci in lontananza)
Montesano (P.S.D.I.)
- Nessun altro? Allora chi approva
alzi la mano.
Contrari? Astenuti? Io mi astengo come medico di patronato. Il
Consiglio approva.
Oggetto n. 3312 in data 21 settembre 1970
Montesano (P.S.D.I.)
- Interventi? Chi approva alzi la
mano.
Contrari? Astenuti? Il Consiglio approva.
C'è un elenco suppletivo che è stato distribuito in apertura di
seduta ieri. Se i Consiglieri intendono esaminare e approvare anche
quelle delibere, lo facciamo oggi.
Allora si legge l'elenco suppletivo.
Oggetto n. 3558 in data 10 ottobre 1970
Montesano (P.S.D.I.)
- Chi approva alzi la mano.
Contrari? Astenuti? Il Consiglio approva.
Oggetto n. 3565 in data 14 ottobre 1970
Montesano (P.S.D.I.)
- La parola all'Assessore
Lustrissy.
Lustrissy
(D.P.)
- Chiederei una rettifica a
questa deliberazione: per errore materiale, è stato, cioè nella
parte che riguarda la contribuzione degli studenti, a pagina, prima
pagina, prima facciata, dopo l'elencazione dei prezzi, cioè "si fa
presente che si è ritenuto opportuno far contribuire, seppure in
minima parte, anche gli studenti alle spese per la refezione
scolastica, addebitando lire 100 ogni pasto completo", invece di
100 è 200.
Montesano (P.S.D.I.)
- Va bene. Chi approva alzi la
mano.
Contrari? Astenuti? Il Consiglio approva.
Oggetto n. 3608 in data 14 ottobre 1970
Montesano (P.S.D.I.)
- Chi approva alzi la mano.
Contrari? Astenuti? Il Consiglio approva.
Oggetto n. 3627 in data 14 ottobre 1970
Montesano (P.S.D.I.)
- Chi approva alzi la mano.
Contrari? Astenuti? Il Consiglio approva.
Oggetto n. 3628 in data 14 ottobre 1970
Montesano (P.S.D.I.)
- Chi approva alzi la mano.
Contrari? Astenuti? Il Consiglio approva.
Allora, si passa alle votazioni segrete di tre delibere: la
2647, 3076 e 3078.
Io pregherei il Segretario di leggere i titoli di queste
delibere.
Oggetto n. 2647 in data 5 agosto 1970
Tonino (P.S.I.U.P.)
- Volevo veramente fare un plauso
alla Giunta, che ha affrontato questo problema, per due ragioni: il
primo è che il prezzo che la Regione ha pagato di quel terreno, con
annesso due fabbricati, anche se di modeste proporzioni, è un
prezzo veramente onestissimo e non rispondente a quello di qualche
speculatore.
Secondo fatto, che trovo molto importante, è che la Regione non
ha sbattuto sulla strada la gente che c'era dentro, insomma. Ha
dato loro una sistemazione adeguata.
Ora, io vorrei chiedere al Presidente della Giunta se avviene
anche in questo modo per gli inquilini di quell'orrendo fabbricato
a cui la Commissione della Sanità, congiuntamente al sottoscritto,
aveva fatto visita in uno dei passati Consigli, parlo delle case
dite in via États des Monnaies, dove c'è quella gente
sfrattata.
Ora, in un'ultima riunione promossa dal Presidente della Giunta,
da più settori si era avanzata la proposta di agire in modo
abbastanza sbrigativo per dare la possibilità a questa gente di
trovare un altro alloggio.
Vorrei chiedere se si è fatta qualche cosa a questo proposito o
se il tempo necessario per farlo non c'è stato; chiederei di
affrontare questo problema al più presto possibile.
Questa gente è sulla strada.
Dujany
(D.P.)
- Dall'ultima riunione stiamo
cercando la possibilità di una sistemazione concreta per queste
persone e il modo per trovare questa sistemazione.
Non abbiamo ancora trovato la possibilità materiale di
realizzare...
Montesano (P.S.D.I.)
- Altri interventi?
Risultato della votazione: presenti ventinove, votanti
ventinove, maggioranza sedici, favorevoli ventisette, contrari due.
Il Consiglio approva.
Oggetto n. 3076 in data 2 settembre 1970
Montesano (P.S.D.I.)
- Chi vuole intervenire?
Allora si passa alla votazione a scrutinio segreto.
Risultato della votazione: presenti trenta, votanti trenta,
maggioranza sedici, favorevoli ventiquattro, contrari sei. Il
Consiglio approva.
Oggetto n. 3078 in data 2 settembre 1970
Montesano (P.S.D.I.)
- Interventi?
Allora si passa alla votazione.
Risultato della votazione: presenti trenta, votanti trenta,
maggioranza sedici, favorevoli ventisette, contrari tre. Il
Consiglio approva.
Adesso bisognerebbe fare due passi indietro per due
deliberazioni da esaminare che abbiamo lasciato nella giornata di
ieri, la numero 8 e la numero 33 "Designazione di tre nominativi di
Sindaci da proporre a membri della Commissione consiliare per la
programmazione" e "Designazione di cinque Sindaci per i Comitati
provinciali dei prezzi".
Dujany
(D.P.)
- Io chiederei un intervallo di
cinque minuti per concordare i nominativi.
Montesano (P.S.D.I.)
- Allora il Consiglio è sospeso per
cinque minuti, tempo necessario per concordare i nominativi dei
Sindaci, da designare in questi due Comitati.
Si dà atto che la seduta è sospesa dalle ore 11,50 alle ore
12,05
