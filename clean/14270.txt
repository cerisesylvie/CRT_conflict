Classificazione
ENTI LOCALI
Comuni


Resoconto integrale del dibattito dell'aula
Oggetto del Consiglio n. 793 del 6 luglio 1994 - Resoconto
OGGETTO N. 793/X - Concessione di un contributo di lire
34.272.000 all'Amministrazione comunale di La Magdeleine per
l'acquisto di immobili da destinare all'ampliamento del "Parco
Rolando", ai sensi della legge regionale 27 giugno 1986, n. 27 -
Approvazione, impegno e liquidazione di spesa.
Deliberazione - Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, fino al
massimo del 90 percento. a favore dei comuni per la creazione di un
patrimonio immobiliare comunale;
Atteso che l'Amministrazione comunale di La Magdeleine ha
presentato richiesta per accedere ai relativi finanziamenti per
l'acquisto di immobili, di proprietà di ditte varie,
contraddistinti al Catasto Terreni del Comune censuario di La
Magdeleine al Fg. XI, mappali 198 - 200 e al Fg. XIV, mappali 1- 2
- 3 - 4, da destinare all'ampliamento del "Parco Rolando";
Considerato che l'acquisto in questione comporta una spesa
complessiva di lire 38.080.000;
Visti i pareri degli assessorati regionali dell'Agricoltura,
Forestazione e Risorse Naturali e dell'Ambiente, Territorio e
Trasporti;
Dato atto che l'acquisizione dell'immobile inserita nella
relazione previsionale e programmatica del Comune;
Visto il parere favorevole rilasciato dal Capo di Gabinetto, ai
sensi del combinato disposto dell'articolo 72 della legge regionale
n. 3/1956 e successive modificazioni, e dell'articolo 21 della
legge regionale n. 18/1980 e successive modificazioni, in ordine
alla legittimità della presente deliberazione;
Richiamata la legge regionale 27 giugno 1986, n. 27;
Delibera
1) di approvare la concessione di un contributo di lire
34.272.000= (trentaquattromilioniduecentosettantaduemila), pari al
90 percento della spesa complessiva, a favore dell'Amministrazione
comunale di La Magdeleine per l'acquisto di immobili, di proprietà
di ditte varie, contraddistinti al Catasto Terreni del Comune
censuario di La Magdeleine al Fg. XI, mappali 198 - 200 e al Fg.
XIV, mappali 1 - 2 - 3 - 4, da destinare all'ampliamento del "Parco
Rolando";
2) di approvare ed impegnare la spesa di lire 34.272.000=
(trentaquattromilioniduecentosettantaduemila) da imputare al
capitolo 20620 del bilancio di previsione della Regione per l'anno
1994 ("Contributi ai comuni per la costituzione di un patrimonio
comunale immobiliare") che presenta la necessaria
disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90, a
cura della Presidenza della Giunta regionale alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente -
Qualcuno chiede di intervenire? Se
nessuno chiede la parola, pongo in votazione la delibera in
oggetto.
Presenti, votanti e favorevoli: 24
Il Consiglio approva all'unanimità
