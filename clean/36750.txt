Classificazione
ATTIVITÀ CULTURALI



Oggetto del Consiglio n. 685 del 24 settembre 2014 - Resoconto
OGGETTO N. 685/XIV - Interrogazione: "Notizie in merito allo
svolgimento della seconda edizione del Premio biennale di arte
europea di Saint-Vincent".
Presidente
- La parola al Presidente Rollandin, ne ha
facoltà.
Rollandin (UV
) - Merci Président.
Pour ce qui est du Prix d'art européen de Saint-Vincent, à
l'heure actuelle les contraintes liées à la réduction des dépenses
publiques et au respect du Pacte de stabilité ne nous ont pas
permis de programmer la seconde édition de cette manifestation, en
dépit des bons résultats dans le secteur spécifique de la première
édition qui, après une très longue absence, avait rendu à
Saint-Vincent sa place dans le monde de l'art international. Je
veux rappeler que les présences et les actions menées en accord
avec la Commune avaient donné quand même des résultats
importants.
Président -
La parole au Conseiller Bertin...à vous la
parole.
Bertin (ALPE) -
Grazie Presidente.
Lo sapevamo sin dall'inizio che sarebbe finita male questa
storia e l'abbiamo pure detto già tre anni fa! Non si possono
spendere 500 mila euro come si sono spesi, basandosi su un progetto
di tre paginette senza valutare le possibili ricadute sul
territorio, senza valutare il valore culturale e il potenziale
turistico di questa Biennale. Non si può, lo abbiamo già detto, non
è serio; si sono buttati dalla finestra 500 mila euro dei
Valdostani, una vergogna che si doveva e si poteva evitare, e i
risultati sono stati penosi: 1.500 visitatori gratuiti e una
ricaduta inesistente, anche da un punto di vista generale...abbiamo
già discusso su questa cosa in un'altra occasione. Le dichiarazioni
del curatore - e voi che ci siete andati dietro - rendono la cosa
ancora più ridicola, perché secondo lui questo premio biennale
avrebbe rottamato la Biennale di Venezia...se non ci fosse da
piangere, ci sarebbe da ridere, se non avessimo buttato via 500
mila euro!
Come ripeto inutilmente da 7 anni, in questo settore, Assessore,
non si può improvvisare, si devono fare le cose seriamente, ci
vuole programmazione e ci vuole una visione a medio e lungo
termine...tutte cose che in Valle d'Aosta non si fanno! Il settore
culturale è un settore importante e può essere un veicolo anche
economico, lo sappiamo, lo sanno tutti, ma le cose non si possono
fare in questo modo. Il premio in questione è emblematico, un
esempio di come non si fanno investimenti nel settore culturale,
come non si devono fare investimenti in questo settore. Non
aggiungo altro, sono anni che ripeto le stesse cose, e anni che
vedo buttare i soldi dei contribuenti; passano gli anni, passano i
Governi, ma non cambia il modo di gestire! Sono francamente stufo,
pertanto mi fermo qui. Comunque annuncio - ed è del tutto evidente
- che il premio è già morto, non verrà riproposto, anche perché un
premio biennale, se non viene riproposto con scadenza biennale, è
finito, e quindi è inutile poi che si faccia finta che andrà
avanti. Abbiamo buttato 500 mila euro, punto e basta, è finito lì!
Grazie.
Presidente -
Grazie Consigliere Bertin. Considerato che
l'Assessore Perron è dovuto salire, anziché passare al punto 10
passiamo al punto 11 dell'ordine del giorno.
