Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 2052 del 7 giugno 2001 - Resoconto
OGGETTO N. 2052/XI Concessione di un contributo di lire
30.000.000 all’Associazione "Esprit de Frontière" di
Aosta, per l’organizzazione della terza edizione
della manifestazione "Fumetti di Frontiera-BD de Frontière", ai
sensi della legge regionale 20 agosto 1993, n. 69. Impegno di
spesa.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare
l’articolo 3 regolamenta
l’assegnazione di contributi per manifestazioni
culturali e scientifiche;
Preso atto che l’Associazione "Esprit de
Frontière" di Aosta ha presentato, con lettera pervenuta in data 26
aprile 2001, una richiesta tendente ad ottenere un contributo per
l’organizzazione della terza edizione della
manifestazione "Fumetti di frontiera-BD de Frontière" in programma
a La Salle dal 1° al 3 giugno 2001;
Considerato che l’iniziativa, giunta alla sua
terza edizione, gode ormai di notorietà a livello locale e
internazionale vista la partecipazione di ospiti stimati e
conosciuti provenienti non solo dalla Francia e Belgio, ma anche da
altri paesi europei;
Rilevato che la manifestazione, nella quale saranno ospiti
alcuni tra i massimi esponenti del fumetto italiano ed
internazionale, ha riscosso nelle precedenti edizioni ampi consensi
da parte del pubblico e della critica specializzata;
Dato atto che anche quest’anno la cittadina di La
Salle sarà trasformata in luogo fiabesco, colorato da una
scenografia variopinta, per accogliere i visitatori e gli alunni
delle scuole valdostane che numerose hanno aderito
all’iniziativa;
Atteso che i punti salienti del programma sono i seguenti:
1) Mostre
- Personale di Moebius, allestita nella saletta della Punta
Hellbronner. Per un’analoga esposizione
dell’anno scorso, Fumetti di Frontiera è entrata nel
Guinness dei Primati, come mostra più alta del mondo;
- Personale di Tanino Liberatore;
- "Il Popolo del Mais" – sei storie per il
Guatemala scritte da Francesco Artibani e disegnate da Bruno
Brindisi, Mauro Cicaré, Pasquale Del Vecchio, Corrado Mastantuono,
Giuseppe Palumbo ed Enea Riboldi. Mostra organizzata dal C.E.F.A.
come intervento di solidarietà;
- Personale di Massimiliano Frezzato;
- Personale di Giulio De Vita;
- "Paperino nel Bum dipinto di Bum", mostra Disney nella "Tana
della Marmotta";
2) Iniziative
- Incontri e tavole rotonde con tutti gli ospiti;
- Momento delle dediche di tutti gli autori riuniti al punto
vendita;
- Punto vendita dei fumetti;
- Settimana dedicata alle scuole;
Appurato che la manifestazione può contare su contributi per un
totale di Lire 23.400.000 circa così ripartiti:
- Comune di La Salle Lire 20.000.000
- Funivie Monte Bianco Lire 3.000.000
- Comitato del Paese (Associazione dei commercianti
di La Salle) Lire 400.000;
Rilevato che il preventivo definitivo delle spese, presentato in
data 7 maggio 2001, ammonta a Lire 53.800.000, così ripartite:
- direzione artistica Lire 6.000.000
- organizzazione, logistica e varie Lire 9.960.000
- spese di soggiorno e ospitalità Lire 22.030.000
- assicurazione Lire 2.970.000
- premi Lire 500.000
- trasporto materiale Lire 1.180.000
- pubblicità Lire 5.320.000
- cataloghi Fumetti di Frontiera Lire 1.500.000
- scenografia Lire 4.340.000;
Atteso che il Servizio Attività Culturali
dell’Assessorato dell’Istruzione e
della Cultura ha provveduto all’istruttoria ed alla
valutazione della domanda ritenendola ammissibile a contributo, ai
sensi dell’articolo 3 comma 3 e
dell’articolo 8 comma 1 della legge regionale 20
agosto 1993, n. 69;
Tenuto conto della validità culturale e scientifica
dell’iniziativa, la Giunta, su proposta
dell’Assessore all’Istruzione e alla
Cultura, ritiene pertanto opportuno aderire alla richiesta mediante
la concessione, ai sensi dell’articolo 3 comma 2
della legge regionale 20 agosto 1993, n. 69, di un contributo di
Lire 30.000.000, corrispondente al 56 per cento circa della spesa
preventivata;
Visto l’obiettivo gestionale 120102 - gestione
dei finanziamenti a enti e privati per
l’organizzazione di iniziative culturali e
scientifiche;
Richiamata la deliberazione della Giunta regionale n. 13 in data
11 gennaio 2001 concernente l’approvazione del
bilancio di gestione per il triennio 2001/2003, con attribuzione
alle strutture dirigenziali di quote di bilancio e degli obiettivi
gestionali correlati e di disposizioni applicative;
Visto l’articolo 8, comma 2 della legge regionale
n. 69/1993 e l’articolo 3, comma 1, lettera m) della
legge regionale 7 dicembre 1979, n. 66, in ordine alla competenza
del Consiglio regionale;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Capo Servizio Attività
Culturali dell’Assessorato
dell’Istruzione e della Cultura, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Delibera
1) di approvare, ai sensi dell’articolo 3 comma 2
della legge regionale 20 agosto 1993, n. 69, la concessione
all’Associazione "Esprit de Frontière" di Aosta
(C.F. 91039260079) di un contributo massimo di Lire 30.000.000
(trentamilioni), in percentuale non superiore al 56 per cento delle
spese preventivate ed effettivamente sostenute e correttamente
documentate e, comunque, in misura non superiore alla differenza
tra le entrate e le uscite effettive, per
l’organizzazione della manifestazione "Fumetti di
frontiera-BD de Frontière" in programma a La Salle dal 1° al 3
giugno 2001;
2) di impegnare la spesa di Lire 30.000.000 (trentamilioni) con
imputazione al capitolo 57260 del bilancio di previsione della
Regione per l’anno 2001 ("Contributi ad enti e ad
associazioni culturali ed educativi per manifestazioni ed
iniziative culturali e scientifiche") richiesta n. 3510, che
presenta la necessaria disponibilità di fondi;
3) di disporre che alla liquidazione si provveda ai sensi
dell’articolo 58 della legge regionale 27 dicembre
1989, n. 90 e successive modificazioni in applicazione
dell’articolo 9 della legge regionale 20 agosto
1993, n. 69;
4) di prendere atto che il contributo in questione non è
soggetto alla ritenuta d’acconto del 4 per cento
prevista dal D.P.R. n. 600 del 29 settembre 1973.
Président Je soumets au vote l’objet n° 27:
Conseillers présents: 31
Votants: 25
Pour: 25
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
