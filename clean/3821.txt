Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 94 del 25 febbraio 1981 - Resoconto
OGGETTO N. 94/81 - NECESSITÀ DI RIVEDERE LA LEGGE ISTITUTIVA
DELL'ISTITUTO PROFESSIONALE REGIONALE. (Interpellanza)
Presidente
- Do lettura del testo dell'interpellanza dei
Consiglieri Mafrica e Cout.
INTERPELLANZA
CONSTATATO che da più parti si è da tempo parlato della
necessità di rivedere la legge istitutiva dell'Istituto
Professionale Regionale (legge 17.11.1960, n.8 e successive
modificazioni) sulla base delle competenze di cui all'art. 2 dello
Statuto Speciale per la Valle d'Aosta;
TENUTO PRESENTE che tali modifiche sono necessarie se
pensiamo ai notevoli cambiamenti avvenuti nel tessuto
socio-economico della Valle, nel mondo del lavoro e per quanto
riguarda gli sbocchi occupazionali;
RITENENDO necessario andare ad individuare una articolazione
diversa dell'I.P.R., a nuove qualifiche, ad una modificazione dei
programmi di insegnamento;
i sottoscritti Consiglieri regionali
INTERPELLANO
L'Assessore alla Pubblica Istruzione per sapere:
1) quali proposte, iniziative, studi sono stati fatti al
riguardo;
2) quali iniziative ha preso e intende prendere a proposito
l'Assessore; se è nelle sue intenzioni presentare una legge a
proposito ed entro quali termini.
Presidente
- Illustra l'interpellanza il Consigliere
Cout, ne ha facoltà.
Cout (PCI)
- Nella nostra interpellanza abbiamo messo un
accento particolare sulla necessità di rivedere la legge istitutiva
dell'Istituto Professionale Regionale in riferimento ai cambiamenti
che sono avvenuti nel tessuto socio-economico della Valle e nel
mondo del lavoro, e quindi per quanto riguarda gli sbocchi
occupazionali, facendo rilevare la necessità di andare a istituire
delle scuole diverse da quelle previste dalla legge del '60,
modificata nel '65, che parla di scuola professionale per industria
meccanica ed elettrotecnica, per l'industria edile, per l'industria
idraulica, per l'industria del legno, per attività in impieghi
commerciali e per attività alberghiere.
Noi abbiamo visto che fra le diverse scuole elencate, la Giunta,
su proposta dell'Assessore, stabilisce le sezioni e i corsi che
devono essere fatti di anno in anno. Secondo noi si dovrebbe, visti
appunto i cambiamenti che si sono operati anche nelle offerte di
lavoro, andare eventualmente a rivedere le scuole esistenti,
allargando così per l'Assessore la possibilità di scegliere.
Secondo il nostro parere queste scuole, che dovrebbero essere messe
in piedi di anno in anno, non devono necessariamente durare in
eterno; ci sono delle possibilità infatti che l'Assessore di anno
in anno intervenga e quindi di valutare in quell'occasione quali
siano le necessità. E le necessità potrebbero essere tante, ed
andare dai settori della Sanità all'assistenza; per esempio, se
qualcuno volesse fare l'assistente di comunità infantili dovrebbe,
per frequentare un istituto di Stato comunque, andare fino a
Bologna. Ci sono altre professioni che si sono affermate; non so se
sarebbe possibile pensare a odontotecnici o a qualcosa del genere;
comunque penso che tutto questo dovrebbe essere meditato a fondo e
si dovrebbe andare a porre con forza questo problema.
Ci sono inoltre delle richieste diverse per quanto riguarda
l'Istituto Professionale Regionale; c'è ad esempio una relazione -
mi sembra inviata verso novembre dal Consiglio d'Istituto
dell'Istituto Professionale Regionale di Aosta - in cui si fa
presente la necessità di andare a rivedere la legge istitutiva non
solo per questi motivi, ma anche per motivi di riorganizzazione
interna, per anomalie che vengono fatte rilevare riguardo allo
stato giuridico del personale, all'organico del personale non
docente e anche riguardo al conferimento del posto di Preside.
Oltre a questo vengono fatte presenti le stesse cose che abbiamo
fatto rilevare noi per quanto riguarda le specializzazioni e le
qualifiche, che devono appunto, secondo anche il Consiglio
d'Istituto dell'I.P.R. di Aosta, essere in stretto collegamento coi
problemi della formazione professionale, mediante contatti, viene
detto nella relazione "con le esigenze del mondo dell'economia e
del lavoro".
Noi siamo stati molto soddisfatti che la Giunta abbia deciso di
andare finalmente ad una legge sulla formazione professionale e
pensiamo che, visto che il problema dell'I.P.R. esiste da un po' di
tempo, visti gli stretti collegamenti che devono esserci fra la
formazione professionale e la questione dell'istruzione
professionale in Valle d'Aosta, e considerato che proprio per
questo noi abbiamo potestà primaria in base all'art. 2 dello
Statuto, pensiamo, dicevo, che la cosa migliore sarebbe di andare a
prendere l'iniziativa di una revisione della legge sull'I.P.R. in
concomitanza con quanto verrà fatto per l'istruzione professionale,
proprio perché le correlazioni saranno così strette che dovranno
essere tenute presenti.
Quindi noi chiediamo di sapere se e cosa è stato fatto fino a
questo momento e quali saranno i termini entro i quali la Giunta
presenterà eventualmente una proposta di legge. Mi permetterei
anche di aggiungere la richiesta di sapere quali saranno, non so,
le rappresentanze sociali, gli insegnanti che potranno essere
contattati, o le forme con cui si andrà eventualmente a definire
questa proposta di legge.
Presidente
- Risponde l'Assessore alla Pubblica
Istruzione Consigliere Viglino, ne ha facoltà.
Viglino (UV)
- C'est une question très importante, et le
Conseiller Cout sait que nous avions déjà cherché l'année dernière
à nous occuper de la loi de 1960, lorsque au mois de juillet
j'avais convoqué le Conseil scolaire régional pour l'interpeller à
ce propos.
Malheureusement nous n'avons pas eu le nombre légal et il nous a
donc fallu renoncer à discuter l'argument dans cette séance.
Par la suite, nous avons eu des difficultés; un peu à cause de
l'actuelle situation de mon Assessorat. Malgré un concours pour
recouvrir la place que Madame Della Guardia a laissé libre, en
étant mutée à la Présidence du Conseil régional, le concours n'a
pas été possible parce qu'aucun candidat s'est présenté. Or toutes
les études sur les questions législatives commencent par ce Bureau
qui actuellement fonctionne extrêmement au ralenti.
De toute façon c'est toujours dans notre programme d'examiner la
question et d'essayer de la résoudre le plus rapidement
possible.
En ce qui concerne les nouvelles institutions des Sections, nous
avons déjà fait un certain effort, puisque nous avons ouvert une
section à Morgex pour Secrétaires d'Hôtel et nous avons ouvert
l'année dernière une section également à Aoste du même genre; il y
a deux ans, une section à Aoste pour les électriciens. Nous sommes
en train d'examiner la possibilité d'effectuer quelques changements
dans les sections qui actuellement existent, mais là aussi nous
nous heurtons à des gros problèmes parce que les locaux désormais
sont insuffisants. Ayant, disons, effectué une revalorisation de
ces écoles, de ces instituts qui auparavant se limitaient
simplement à trois ans d'études, nous avons eu une augmentation du
nombre des inscriptions qui l'année dernière a été remarquable. En
ce moment - j'en parlais en Junte dernièrement - nous allons
effectuer un surlieu avec l'Assesseur aux Travaux Publics pour
examiner une extension, si possible, de l'actuel édifice scolaire
de l'I.P.R. d'Aoste. Sans cette extension nous allons nous trouver
dans des situations difficiles et pénibles.
Donc les problèmes existent ; nous sommes en train de les
étudier; au point de vue de la loi il y a eu un ralentissement dans
ce que nous espérions déjà de pouvoir présenter à la V Commission
du Conseil, et il m'est difficile en ce moment de pouvoir donner
des termes, parce que vous savez très bien que si je les donne, je
suis dans l'obligation de les maintenir, et comme en ce moment j'ai
beaucoup de difficultés au point de vue du travail à cause de
l'actuelle structure de l'Assessorat, je me permettrai de donner
ces indications dans quelque temps, lorsque la situation se sera
éclaircie et je pourrai dire «dans deux mois, dans trois mois, dans
six mois je serai à même de présenter une loi qui réexamine
complètement cette parti».
Vous savez qu'il existe une petite section de menuiserie dans
l'Institut professionnel d'Aoste; nous pouvons examiner peut être,
dans la basse Vallée, de revoir quelques sections qui actuellement
ont déjà fourni un certain nombre d'élèves préparés, pour voir, si
possible d'en effectuer une transformation selon les besoins
actuels de la Région. Et c'est également vrai que nous devons tenir
compte de la loi sur la formation professionnelle, parce que les
deux problèmes doivent se développer parallèlement et ne pas avoir
des directions différentes.
Presidente
- Il Consigliere Cout ha facoltà di parlare
per la replica.
Cout (PCI)
- Solo per auspicare che questa questione
possa essere portata a termine nel più breve tempo possibile.
Diceva molto bene l'Assessore che già nel luglio dell'anno scorso,
quando non si è potuto tenere il Consiglio scolastico regionale
perché non c'era il numero legale, dovevano esserci delle proposte.
E proprio per questo noi pensavamo che ormai, dal luglio dell'anno
scorso al quasi marzo di quest'anno, queste proposte potessero
essere state approfondite e quindi si potesse sapere qualcosa di
più preciso.
D'altronde la carenza di personale dell'Ufficio legislativo
dell'Assessorato alla Pubblica Istruzione non penso possa bloccare
quella che deve essere un'attività in questo senso, tant'è vero che
la Signora Della Guardia, che non è più all'Assessorato alla
Pubblica Istruzione, è proprio una delle persone che sono state
investite del compito di studiare la legge sulla formazione
professionale. E penso che ci potrebbero essere anche delle forme
diverse per studiare queste leggi, investendo di questo compito un
certo numero di persone piuttosto che una sola persona.
Per quanto riguarda i locali insufficienti e tutta una serie di
problemi, sono convinto anch'io che ci siano delle carenze in
questo senso, anche se non sono notevoli certamente, visto che già
molto s'è fatto. Però la questione dei locali penso che non possa
essere un problema così grosso e insuperabile in vista della
modifica di una legge, nel senso di ritenere che in base a questa
legge poi non si possano avere dei locali disponibili, soprattutto
se come noi riteniamo auspicabile questa andasse a fare delle
scelte di indirizzi diversi, di scuole diverse, invece di essere
ormai da oltre 30 anni solo per congegnatori meccanici o
elettricisti o, non so, applicati ai servizi amministrativi.
Abbiamo visto ad esempio, da uno studio fatto all'Ufficio del
Lavoro, che molte di queste persone trovano occupazione, però in
genere vengono assunte come operaie o operai generici, e non
certamente in base al titolo di studio che hanno. Se noi andassimo
ad individuare un settore che dia una qualifica richiesta dal
mercato del lavoro, penso che queste persone, oltre ad avere una
possibilità di lavoro di un certo tipo, sarebbero portate a
trascurare di iscriversi a certe scuole per iscriversi invece alle
altre e che in tal modo i locali attualmente esistenti potrebbero
servire benissimo allo stesso scopo.
Quindi, io capisco tutte le difficoltà che ci sono - e non è la
prima volta che l'Assessore ce le fa presenti - però direi che
dovremmo fare uno sforzo per vedere di trovare comunque un modo, se
è possibile, di rivedere questa legge.
Presidente
- Prima di passare all'oggetto n. 15 desidero
comunicare al Consiglio che, poiché è assente il Presidente della
Giunta, gli Assessori ritengono che l'oggetto n. 13, e cioè
l'interpellanza dei Consiglieri Tonino, Carral, Cout e Péaquin, sia
discussa domani quando ci sarà il Presidente della Giunta il quale
è a conoscenza dei vari termini del quesito posto
dall'interpellanza.
Quindi, all'oggetto n. 9 che abbiamo già rinviato per discuterlo
alla presenza del Presidente della Giunta, aggiungiamo anche
l'oggetto n. 13. Pertanto passiamo alla trattazione dell'oggetto n.
15.
