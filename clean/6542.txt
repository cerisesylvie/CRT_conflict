Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1025 del 14 gennaio 1985 - Resoconto
OGGETTO N. 1025/VIII - PROBLEMI CONCERNENTI LA GESTIONE DEL
PARCO NAZIONALE DEL GRAN PARADISO. (Interrogazione).
PRESIDENTE
: Do lettura dell'interrogazione presentata dai
Consiglieri Torrione, Pascale e Breuvé:
INTERROGAZIONE
Dopo la presa di posizione del Consiglio regionale in merito
alla vicenda dei confini del Parco del Gran Paradiso altri
avvenimenti hanno chiaramente evidenziato lo stato di tensione
esistente fra l'Amministrazione del Parco stesso e le popolazioni
interessate, senza peraltro che le competenti autorità regionali
abbiano adottato provvedimenti atti a fare individuare una precisa
linea di condotta in proposito.
L'unica dichiarazione rilasciata dal Presidente della Giunta in
sede di conferenza stampa di fine d'anno ribadisce l'atteggiamento
di tutela e di salvaguardia degli interessi delle comunità che
vivono all'interno o ai margini del Parco, senza aggiungere al
riguardo niente di più rispetto al passato. In effetti, stante la
situazione, non è possibile individuare quale sia l'obiettivo
finale della Regione, anche in presenza del fatto che la Comunità
montana sembra aver scelto la strada di ritenere preliminare e
pregiudiziale a qualsiasi altro discorso il cosiddetto problema dei
confini, tant'è che l'esame del Piano del Parco, elaborato dalla
Commissione Interenti, non ha fatto ulteriori passi in avanti
rispetto ai mesi scorsi.
Tutto ciò premesso, i sottoscritti Consiglieri regionali del
Gruppo socialista
INTERROGANO
il Presidente della Giunta e l'Assessore regionale per
conoscere:
a) quali siano state le iniziative assunte dall'Amministrazione
regionale in sede ministeriale ed in sede locale per favorire la
ripresa di un dialogo in primo luogo fra la Regione Valle d'Aosta e
il competente Ministero ed in seconda istanza tra l'Amministrazione
dell'Ente Parco e le popolazioni interessate;
b) se corrisponde a verità il fatto che la Comunità montana
interessata ha nel frattempo sospeso l'esame del Piano del Parco
elaborato a suo tempo dalla Commissione Interenti;
c) se il comportamento assunto recentemente dai rappresentanti
della Valle d'Aosta in seno al Consiglio di Amministrazione
dell'Ente Parco sia stato preventivamente concordato con
l'Amministrazione regionale;
d) se corrisponde a verità che uno dei predetti
rappresentanti ha recentemente rassegnato le proprie dimissioni
dalla carica di Consigliere del Parco ed in caso affermativo quali
sono le motivazioni di tale decisione.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Pour ce qui est de la première
requête, une rencontre s'est déjà passée, comme vous savez, avec le
Ministre compétent, et une autre rencontre aura lieu d'ici quelques
jours à Rome entre le Président du Parc et le Ministre.
Au deuxième point, comme on l'avait déjà dit lors de l'adoption
de la délibération de la part du Conseil d'Administration du Parc,
le fait plus remarquable par rapport à l'élaboration du projet même
c'était que la Communauté, après la prise de position du Conseil
d'Administration, n'avait plus accepté de discuter le "Piano del
Parco", car une des conditions préalables c'était de discuter
l'ensemble et non seulement les destinations à l'intérieur ou à
l'extérieur, c'est-à-dire de discuter des confins du Parc mais
également des établissements soit à l'intérieur que tout près du
Parc.
Troisième point: après la délibération du Conseil
d'Administration il y a eu encore une séance, à laquelle les
représentants de la Région n'ont pas pris part, puisqu'il n'y avait
aucun devis annexé à l'ordre du jour de la part du Conseil
d'Administration; à cette séance a suivi une autre réunion à
laquelle ont participé les représentants régionaux, mais le Conseil
n'a pas pu se tenir à cause de l'absence d'autres Conseillers du
Parc. Donc jusqu'à présent ce qui s'est passé a été concordé avec
l'Administration régionale.
Quant au dernier point, comme vous savez, M. Lyabel a envoyé une
lettre par laquelle il a donné sa démission, dont les raisons sont
contenues dans la lettre même. En même temps il y a déjà à l'ordre
du jour la substitution du Conseiller à l'intérieur du Conseil
d'Administration du Parc même.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Mi compiaccio perché dalle parole
del Presidente si evince che il dialogo con il Ministro ed anche
con l'Ente Parco sta proseguendo, e questo è un dato di fatto molto
positivo perché credo che sulla vicenda Parco pesino anche
incomprensioni per mancanza di dialogo.
Sono molto critico invece sul discorso della Comunità montana:
il fatto che questa abbia usato nei confronti dell'esame del piano
predisposto dalla Commissione Interenti un atteggiamento di
chiusura è estremamente negativo, perché il voler continuamente
porre in termini prioritari il problema dei confini a noi sembra un
dato estremamente riduttivo. Prima di esaminare il discorso della
perimetrazione del Parco, è bene andare ad esaminare ciò che si
vuol mettere dentro il Parco o nelle zone pre-Parco; il discorso
dei confini viene stemperato solo nella misura in cui si ha questo
tipo di disponibilità.
Al riguardo riteniamo invece che non sia tanto il problema del
contenitore ma dei contenuti, cioè di quanto si va a mettere
all'interno del Parco, e mi sembra che questo fosse lo spirito del
Piano, per cui restiamo perplessi su questo tipo di
atteggiamento.
Prendo atto che finalmente i rappresentanti della Regione in
seno al Consiglio di Amministrazione dell'Ente Parco hanno preso
contatto con la Regione stessa, poiché mi era sembrato che in
passato non ci fosse stato un certo tipo di collegamento, che i
rappresentanti del Parco avessero assunto in certe situazioni un
atteggiamento che fosse molto personale e non l'espressione della
volontà dell'Amministrazione regionale e del Consiglio di cui tra
l'altro questi rappresentanti sono pur sempre l'espressione.
Il quarto punto sulle dimissioni del Consigliere di
Amministrazione dott. Lyabel, prendo atto del fatto che sono
all'ordine del giorno le motivazioni per cui il Consigliere ha dato
le sue dimissioni.
