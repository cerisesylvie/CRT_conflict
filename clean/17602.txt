Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 146 del 9 novembre 1988 - Resoconto
OGGETTO N. 146/IX - ISTITUZIONE DI ASSEGNI DI STUDIO A
STUDENTI UNIVERSITARI PER L'ANNO ACCADEMICO 1988/89. - APPROVAZIONE
ED IMPEGNO DI SPESA.
PRESIDENTE:
Do lettura della deliberazione in oggetto.
IL CONSIGLIO
- Richiamata la propria deliberazione n. 248/VIII in data 14
dicembre 1983 con la quale sono state approvate norme per
l'attribuzione di assegni di studio a studenti universitari per
l'anno accademico 1983/84;
- Richiamati altresì i successivi provvedimenti consiliari n.
853/VIII, 1521/VIII, 2267/VIII e 2985/VIII rispettivamente in data
25 ottobre 1984, 26 settembre 1985, 6 ottobre 1986 e 9 luglio 1987
con i quali sono state istituite, per gli anni accademici 1984/85,
1985/86, 1986/87 e 1987/88, analoghe provvidenze e approvate nel
contempo alcune modifiche ed integrazioni alle relative norme di
attribuzione;
- Ritenuto opportuno istituire, anche per l'anno accademico
1988/89, i benefici di cui trattasi;
DELIBERA
1°) di approvare l'istituzione, per l'anno accademico 1988/89,
degli assegni di studio di cui in premessa per una spesa
complessiva di Lire 300.000.000;
2°) di impegnare la suddetta spesa di lire 300.000.000 con
imputazione della stessa al capitolo del bilancio di previsione
della Regione per l'anno 1989 corrispondente al capitolo 44200 del
bilancio di previsione per l'anno 1988 ("Concessione di borse,
assegni e sussidi straordinari di studio");
3 ° ) di stabilire che all’eventuale ulteriore
impegno di spesa, qualora le domande fossero superiori al previsto,
e alla liquidazione dei benefici di cui trattasi, si provveda con
successive deliberazioni di Giunta;
4°) di confermare le norme approvate con i provvedimenti
consiliari citati in premessa, con le seguenti modifiche ed
integrazioni:
ART. 1
- punto 5:
i riferimenti all'anno 1987 e al 30. 9.1987 devono intendersi
fatti rispettivamente al 1988 e al 31.10.1988;
- il punto 6 è così sostituito:
6) appartengano a nuclei familiari il cui reddito complessivo,
relativo all'anno 1987, desunto dal mod. 101 o dal mod. 740 e
rettificato secondo quanto previsto dai successivi artt. 3 e 4, non
superi Lire 29.000.000;
ART. 2
- i punti 1) e 2) sono così sostituiti:
1) Qualora alla formazione del reddito, di cui al punto 6)
dell'art. 1, concorrano redditi di lavoro dipendente o da pensione,
questi sono calcolati nella misura del 60% del relativo reddito
imponibile.
2) Qualora alla formazione del reddito complessivo concorrano
perdite derivanti dall’esercizio di attività di
lavoro autonomo, di impresa o di partecipazione, tali perdite non
saranno prese in considerazione ed il reddito complessivo sarà pari
pertanto alla sommatoria di tutti gli altri redditi dichiarati nel
quadro N.
- i punti 3 e 4 vengono eliminati;
- nelle specificazioni i riferimenti all'anno 1986 devono
intendersi fatti all'anno 1987.
ART. 3
- il primo comma è così sostituito:
Il reddito di cui all'art. 1 viene elevato secondo quanto
previsto dalla sottoriportata tabella per coloro che svolgono
attività di lavoro autonomo o di impresa, anche sotto forma di
partecipazione in società persone di o società ad esse equiparate.
Nel caso di reddito di partecipazione si tiene in considerazione,
ai fini della presente valutazione, la percentuale di
partecipazione alla società stessa.
- nel secondo comma il riferimento all'art. 2 deve intendersi
fatto all'art. 1.
ART. 4
- il punto a) è soppresso con conseguente modificazione delle
successive lettere b) e c) che diventano a) e b);
- i riferimenti all'anno 1986 devono intendersi fatti al
1987.
ART. 5
- la data di scadenza è fissata al 31 gennaio 1989;
- i riferimenti all'anno accademico 1987/88 e
all’anno 1986 devono intendersi fatti
rispettivamente all'anno accademico 1988/89 e
all’anno
1987;
- la lettera e) è così integrata:
dopo la parola "740" si aggiunge: "completo, mod. 750 per
partecipazioni in società";
- dopo la lettera f), si inseriscono le seguenti nuove lettere
g) e h):
g) certificato di disoccupazione e/o certificato di iscrizione
scolastica (scuola secondaria ovvero università) per i maggiorenni
non produttori di reddito;
h) numero di codice fiscale dello studente;
per conseguenza, la precedente lettera g) diventa lettera
i).
ART. 7
- i riferimenti all’anno 1988 e al 30. 9.1988
devono intendersi fatti rispettivamente al 1989 e al
31.10.1989.
TABELLA A (anno accademico 1988/89)
- la lettera a) è così sostituita:
fino a Lire 12.000.000 =60 p.
da L. 12.000.001. a L. 14.000.000 =55 p.
da L. 14.000.001 a L. 16.000.000 =50 p.
da L. 16.000.001 a L. 18.000.000 =45 p.
da L. 18.000.001 a L. 20.000.000 =40 p.
da L .20.000.001 a L. 22.000.000 =35 p.
da L. 22.000.001 a L. 24.000.000 =30 p.
da L. 24.000.001 a L. 25.000.000 =20 p.
da L. 25.000.001 a L. 26.000.000 =10 p.
da L. 26.000.001 a L. 27.000.000 = 5 p.
da L.27.000.001 a L. 29.000.000 = 0 p.
Punteggio supplementare per redditi derivanti esclusivamente da
lavoro dipendente = 15 p..
- lettera b):
il riferimento al 30.9.1987 deve intendersi fatto al
31.10.1988
- lettera c): il secondo punto è così integrato:
"tale punteggio è esteso altresì agli studenti con i genitori
separati".
TABELLA C
- i riferimenti al 30.9.1987, al 30. 9.1988 e all'anno 1986/87,
devono intendersi fatti rispettivamente al 31.10.1988, al
31.10.1989 e all’anno 1987/88.
PRESIDENTE:
Se nessuno chiede la parola, pongo in
votazione la deliberazione in oggetto testé letta.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
