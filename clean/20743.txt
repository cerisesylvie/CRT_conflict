Classificazione
CONSIGLIO REGIONALE
Attività consiliare d'aula



Oggetto del Consiglio n. 777 del 30 luglio 2004 - Resoconto
OGGETTO N. 777/XII - Ordine dei lavori e rinvio oggetti.
Il Presidente PERRON comunica che, sentiti i Capigruppo
consiliari, il Consiglio sarà convocato in sessione straordinaria e
urgente martedì 3 pomeriggio, mercoledì 4 e giovedì 5 agosto, anche
in seduta notturna, per l'esame di tutti gli oggetti non ancora
trattati e precisamente:
- Disegno di legge regionale n. 27: "Disposizioni in materia
di opere di rilevante interesse regionale, disciplina del Fondo per
speciali programmi di investimento e istituzione del Nucleo di
valutazione e verifica degli investimenti pubblici (NUVV).
Modificazioni alla legge regionale 20 novembre 1995, n. 48
(Interventi regionali in materia di finanza locale), da ultimo
modificata dalla legge regionale 28 aprile 2003, n. 13";
- Disegno di legge regionale n. 28: "Approvazione del
rendiconto generale della Regione per l'esercizio finanziario
2003";
- Disegno di legge regionale n. 29: "Assestamento del
bilancio di previsione per l'anno finanziario 2004, modifiche ed
integrazioni a disposizioni legislative, variazione al bilancio di
previsione per l'anno finanziario 2004";
- Disegno di legge regionale n. 34: "Modificazioni alla legge
regionale 10 aprile 1997, n. 11 (Disciplina delle nomine e delle
designazioni di competenza regionale)";
- Proposta di regolamento regionale n. 1: "Modificazioni al
regolamento regionale 27 maggio 2002, n. 1 (Norme per la
concessione di mutui ad interesse agevolato a favore di persone
fisiche nel settore dell'edilizia residenziale. Abrogazione del
regolamento regionale 25 agosto 1997, n. 3)";
- Proposta di legge regionale n. 16: "Interventi per la
sicurezza del territorio e provvidenze a favore dei cittadini e
delle attività produttive per la prevenzione o l'indennizzo di
azioni criminali";
- Proposta di legge regionale n. 23: "Modificazioni della
legge regionale 5 febbraio 2004, n. 1 (Disposizioni in materia di
riqualificazione urbanistica, ambientale e paesaggistica e di
definizione degli illeciti edilizi nel territorio della Valle
d'Aosta)";
- Mozione presentata dai consiglieri Riccarand, Curtaz e
Secondina Squarzino: "Comportamento del Presidente del Consiglio
permanente degli Enti Locali in occasione delle elezioni europee
2004";
- Mozione presentata dai consiglieri Frassy, Tibaldi e
Lattanzi: "Invito al Presidente del Consiglio permanente degli Enti
Locali ad attenersi, nello svolgimento delle sue funzioni, alle
norme di legge vigenti".
- Risoluzione presentata dai consiglieri Cesal, Nicco, La
Torre, Maquignaz, Pastoret e Marco Viérin: "Salvaguardia
dell'autonomia della Valle d'Aosta in relazione al disegno di legge
costituzionale di modificazione della Parte II della
Costituzione".
Presidente - Riprendiamo i lavori. La Conferenza dei Capigruppo
ha raggiunto all'unanimità questa proposta, che tento di
riassumere: i lavori consiliari vengono sospesi in questo momento,
tutti gli argomenti che sono all'ordine del giorno vengono
rinviati, il Consiglio è convocato in seduta straordinaria nei
giorni 3-4-5 agosto prevedendo anche la convocazione in seduta
notturna, se del caso. Vi è l'impegno di tutti i Capigruppo a
discutere congiuntamente il disegno di legge relativo al rendiconto
generale della Regione e il disegno di legge concernente
l'assestamento di bilancio di previsione; cercando di limitare al
massimo il dibattito, il Consigliere Tibaldi ha suggerito un
intervento per ogni gruppo.
Sia chiaro che gli allegati non verranno trasmessi con la
convocazione, perché non abbiamo il tempo materiale di provvedervi;
pertanto, fanno fede quelli che avete ricevuto per la convocazione
di questo Consiglio, salvo alcune iniziative presentate dalla
minoranza che verranno inserite nell'ordine del giorno. L'ordine
del giorno vi verrà recapitato lunedì mattina: questo è l'impegno
raggiunto dalla Conferenza dei Capigruppo sulla programmazione dei
lavori, che l'ha condivisa all'unanimità. Tutti gli argomenti che
rimangono ancora da discutere sono rinviati a queste date, ricordo
ancora: 3-4-5 agosto.
Il Consiglio prende atto concordando.
Presidente - Se non vi sono interventi, la seduta è tolta.
---
La réunion se termine à 18 heures 6.
