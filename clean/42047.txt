Classificazione
AMBIENTE
OPERE PUBBLICHE



Oggetto del Consiglio n. 1002 del 23 ottobre 2019 - Resoconto
OGGETTO N. 1002/XV - Interrogazione: "Azioni poste in essere
per garantire l'applicazione dei Criteri Minimi Ambientali (CAM)
negli appalti della Regione.".
Distort (Presidente) -
Punto n. 13 all'ordine del giorno.
La parola all'assessore Chatrian.
Chatrian (AV) -
In questa interrogazione porto nuovamente
all'attenzione un argomento già discusso in quest'aula, gli
Assessori che mi hanno preceduto, l'assessore Borrello, Gerandin
chiamato in causa all'epoca per competenza... sono intervenuti
all'epoca manifestando la necessità di come creare queste prime
condizioni, l'approfondimento della questione non è semplice
proprio perché per la sua portata è destinata a incidere in maniera
pesante sul tessuto produttivo regionale e quindi è da non prendere
sottogamba. Ricordo, ad esempio, che proprio la revisione in atto
dei criteri ambientali minimi legati all'edilizia è oggetto di
accesi confronti a livello nazionale. Faccio una piccola premessa,
magari è di dominio di tutti, ma penso che sia importante
fotografare qual è lo stato dell'arte; perché? Perché, da una
parte, si vuole mettere in piedi un percorso, un processo e
accompagnarlo e, dall'altra, si deve avere anche la forza di poter
far crescere il tessuto imprenditoriale, artigianale all'interno
della nostra regione. L'impegno assunto da questo Consiglio è
d'obbligo che vada comunque accompagnato proprio per avviare quel
confronto e per individuare rapidamente i soggetti che devono per
il ruolo assunto non tanto sedersi attorno a un tavolo... ma è come
eventualmente predisporre i termini definiti nella mozione
approvata lo scorso anno.
Cerco di rispondere nel merito e puntuale ai tre quesiti. Per
quanto riguarda il primo quesito: "
quali azioni siano state
avviate per garantire che negli appalti dell'Amministrazione
regionale siano applicati criteri minimi
", ad oggi il rispetto
della normativa è demandato all'operato dei singoli dirigenti.
Per quanto riguarda la seconda domanda: "
da ottobre 2018 ad
oggi in quanti
- e io penso che sia questo il cuore del quesito
-
e quali appalti, avviati dalla nostra Pubblica Amministrazione
per il tramite della CUC, sono state inserite almeno le specifiche
tecniche e le clausole contrattuali contenute nei documenti di
Criteri Ambientali Minimi (CAM)
". Dall'analisi degli appalti
gestiti proprio dalla CUC per conto della Regione è emerso che
delle 29 procedure gestite da ottobre 2018 ad oggi solo due avevano
per oggetto: "servizio forniture regolamentate dai CAM" e per
entrambe sono state inserite e richiamate giustamente le specifiche
corrette per i rispettivi ambiti di applicazione.
Si tratta della procedura telematica per l'affido del servizio
biennale di pulizia presso i castelli, siti monumentali del
Dipartimento Soprintendenza per i beni delle attività culturali e
dalla procedura telematica aperta per l'affidamento della fornitura
di automezzi, per le attività operative della struttura Viabilità e
Opere stradali per l'anno 2019, l'anno 2020, per la Regione
autonoma Valle d'Aosta.
Terzo quesito: "
a quale percentuale corrispondono sul totale
degli appalti realizzati
", cerco di rispondere nel merito, però
il calcolo è semplice come dicevo prima, tutte le procedure di
appalto avviate tramite CUC per le quali fossero applicabili i CAM
sono state svolte nei termini di legge e quindi al 100 percento,
però, al di là di due esempi che ho potuto mettere in evidenza...
dall'altra, va onorata la mozione che era stata portata in
Consiglio, lo dicevo nelle premesse e accompagnare questo processo
non è assolutamente facile, va fatto nei modi e nei tempi e io
penso insieme anche alle nostre piccole e soprattutto medie
imprese, ma soprattutto piccole.
Presidente-
Per la replica, la parola alla collega
Russo.
Russo (M5S)
- Sicuramente questo è un tema molto
complesso, so perfettamente che questo tema... e soprattutto la
richiesta dei CAM è una richiesta che va a impattare in modo
importante sulle imprese, però è anche vero che riprendiamo il tema
di questa mattina. Io - l'ho anche detto nella discussione generale
questa mattina - ritengo che gli acquisti verdi siano veramente una
delle strade su cui dobbiamo puntare per forza per ridurre
l'inquinamento. Il settore pubblico deve essere in prima linea nel
consumo di prodotti e servizi verdi per il ruolo di responsabilità
che ricopre nei confronti dei cittadini e delle nuove generazioni.
Gli alti consumi e il potere di acquisto della pubblica
amministrazione rappresentano un'opportunità preziosa per poter
influire sul mercato dei prodotti e dei servizi verdi, stipulandone
lo sviluppo, la qualità e indirettamente anche la divulgazione ad
altri settori economici e sociali. Gli acquisti verdi sono un
importante strumento di politica ambientale per contribuire in modo
determinante alla salvaguardia, alla tutela e al miglioramento
della qualità dell'ambiente, alla protezione della salute umana,
all'utilizzo razionale delle risorse e alla promozione di misure
destinate al contrasto dei cambiamenti climatici. Io ad oggi in
questo momento preciso non mi ricordo tutti i criteri minimi
ambientali, penso che ce ne siano per 17-18 tipi di forniture. Mi
sembra quindi così a naso difficile che per i nostri 929 tipi di
appalti che abbiamo posto in essere in questo anno non ce ne sia
neanche una che rientra nei criteri minimi ambientali e ritengo
anche che demandare semplicemente ai dirigenti la scelta di
determinare che ci sia o meno questa opzione sia abbastanza
rischioso. Io speravo che lei mi desse una risposta un pochino più
puntuale, speravo che si facesse un ragionamento di valutazione di
quali sono quegli ambiti, almeno di partenza, in cui noi vogliamo
ragionare.
