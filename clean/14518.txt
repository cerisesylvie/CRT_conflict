Classificazione
ASSISTENZA SOCIALE
Assistenza socio-sanitaria


Resoconto integrale del dibattito dell'aula
Oggetto del Consiglio n. 2217 del 23 ottobre 1996 - Resoconto
SEDUTA POMERIDIANA DEL 24 OTTOBRE 1996
OGGETTO N. 2217/X Liquidazione ad enti locali diversi dei saldi
dei fondi regionali per la gestione, durante l'anno 1995, di
servizi a favore delle persone anziane ed inabili, ai sensi della
legge regionale 15 dicembre 1982, n. 93. Finanziamento di
spesa.
Deliberazione Il Consiglio
Richiamata la legge regionale 15 dicembre 1982, n. 93 "Testo
unico delle norme regionali in materia di promozione di servizi a
favore delle persone anziane ed inabili";
Richiamata la deliberazione del Consiglio regionale n. 439/X in
data 12 gennaio 1994 concernente l'approvazione del piano di
riparto dei fondi da assegnare agli enti gestori, per l'anno 1994,
in applicazione della legge regionale soprarichiamata;
Richiamata la deliberazione del Consiglio regionale n. 1098/X in
data 21 dicembre 1994 concernente l'approvazione del piano di
riparto dei fondi da assegnare agli enti gestori, per l'anno 1995,
in applicazione della sopracitata legge regionale;
Richiamati, in particolare, i punti 6) e 7) delle deliberazioni
che demandano alla Giunta regionale l'esame delle richieste degli
enti gestori per eventuali assunzioni di personale oltre
all'organico assegnato in caso di assenze che possano pregiudicare
lo svolgimento dei servizi o nei casi particolari in cui gli ospiti
delle micro-comunità, per le loro condizioni di non
autosufficienza, necessitano di maggiore assistenza;
Considerato che tali eventualità si sono verificate con
riferimento ad alcuni enti comportando un aumento di spesa rispetto
al finanziamento assegnato;
Richiamato inoltre il punto 9) della deliberazione n. 1098/X il
quale prevede di sottoporre all'approvazione del Consiglio
regionale la concessione di maggiori finanziamenti agli enti
gestori per la gestione dei servizi per anziani ed inabili;
Preso atto che dal controllo dei rendiconti presentati per
l'anno 1995 risulta che gli enti che hanno sostenuto spese
eccedenti il finanziamento assegnato, per assunzioni di personale
oltre all'organico assegnato o per sostituzioni di personale
assente per malattia e/o gravidanza, sono quelli indicati nel
sottoriportato schema:
Ente
Finanziamento assegnato
Spesa
sostenuta
Acconti
già liquidati
Consorzio
Arvier-Introd
1.384.100.000
1.481.864.080
1.370.200.000
Valtournenche
611.900.000
625.844.250
526.500.000
Courmayeur
93.814.000
116.244.950
------
Gignod
691.837.000
741.678.860
599.500.000
Aosta
4.043.000.000
5.969.972.380
3.424.900.000
Consorzio
Variney
999.100.000
1.143.821.665
898.700.000
Ritenuto necessario assicurare agli enti gestori il rimborso
delle spese sostenute per le situazioni sopra descritte;
Visto il parere favorevole di legittimità rilasciato dal
Dirigente del Servizio affari generali, assistenza e servizi
sociali dell'Assessorato della Sanità ed Assistenza Sociale, ai
sensi dell'articolo 72 della legge regionale n. 3/1956 e,
successive modificazioni e del combinato disposto degli articoli 13
- comma 1 - lett. e) e 59 - comma 2 - della legge regionale n.
45/1995, sulla presente deliberazione;
Delibera
1) di approvare la concessione a favore dei sottoelencati enti
delle somme a fianco di ognuno indicate a saldo dei fondi regionali
per le spese di gestione, relative agli anni 1994 e 1995, dei
servizi a favore delle persone anziane ed inabili:
Ente
Spese 1995
Residuo 1994
Consorzio
Arvier-Introd
111.664.080
------
Valtournenche
91.728.875
7.615.375
Courmayeur
116.244.950
------
Gignod
127.053.305
15.125.555
Aosta
1.734.170.790
810.901.590
Consorzio Variney
245.121.665
------
2) di imputare la spesa complessiva di lire 3.259.626.185 come
segue:
- quanto a lire 2.425.983.665
(duemiliardiquattrocentoventicinquemilioninovecentottantatremilaseicentosessantacinque)
al Residuo Passivo 58400 del bilancio di previsione della Regione
per l'anno 1996 "Contributi agli Enti locali nelle spese di
gestione di servizi a favore delle persone anziane ed inabili"
(Fondo di lire 9.391.170.360 impegnato con deliberazione della
Giunta regionale n. 10574 in data 22 dicembre 1995) che presenta la
necessaria disponibilità;
- quanto a lire 833.642.520
(ottocentotrentatremilioniseicentoquarantaduemilacinquecentoventi)
al Residuo Passivo 58400 del bilancio di previsione della Regione
per l'anno 1995 "Contributi agli Enti locali nelle spese di
gestione di servizi a favore delle persone anziane ed inabili"
(Fondo di lire 11.539.000.000 impegnato con deliberazione della
Giunta regionale n. 10641 in data 23 dicembre 1994) che presenta la
necessaria disponibilità;
3) di stabilire che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Ha chiesto la parola il Consigliere Squarzino
Secondina.
Squarzino (VA) Volevo solo informare il Consiglio che in sede di
commissione abbiamo votato tutti a favore di questo atto
amministrativo, ma abbiamo sottolineato il fatto che è proprio
necessario rivedere l'organizzazione del personale delle
microcomunità, altrimenti ci troviamo nella situazione in cui il
costo del personale che viene assunto per sostituire personale
assente raggiunge un terzo del costo totale del personale.
In commissione si è fatta quindi questa notazione: si va verso
un'organizzazione diversa, quella che si sta delineando come
ipotesi di lavoro, su cui forse bisogna lavorare con più forza;
cioè nell'ipotesi di assegnare il personale per l'assistenza non
solo alle singole microcomunità, ma al consorzio di comuni che
gestiscono insieme in modo consortile le microcomunità, ci sarà
sicuramente un utilizzo diverso del personale e si realizzerà un
risparmio di risorse, che possono essere utilizzate in modo diverso
per i servizi alle persone e quindi per potenziare i servizi che
già ci sono di assistenza domiciliare.
Presidente Se nessuno intende intervenire, pongo in votazione la
delibera in oggetto:
Presenti, votanti e favorevoli: 23
Il Consiglio approva all'unanimità
