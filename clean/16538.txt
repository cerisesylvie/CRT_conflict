Classificazione
CAVE, MINIERE E TORBIERE


Resoconto integrale del dibattito dell'aula
Oggetto del Consiglio n. 2938 del 21 gennaio 1998 - Resoconto
SEDUTA ANTIMERIDIANA DEL 21 GENNAIO 1998
OGGETTO N. 2938/X Trasferimento e intestazione della concessione
mineraria denominata "Cogne" in Comune di Cogne alla Società
"Iritecna S.p.A. in liquidazione".
Deliberazione Il Consiglio
Premesso che:
- con decreto del Ministro Segretario di Stato per le
corporazioni in data 4 dicembre 1934 (registrato alla Corte dei
Conti il 17 dicembre 1934 reg. n. 9, F. 162 e pubblicato sulla
Gazzetta Ufficiale del Regno il 24 gennaio 1935), le concessioni
minerarie di ferro denominate "Liconi" e "Larcinaz", site nel
Comune di Cogne, vennero confermate in perpetuo e riunite in
un'unica concessione a favore della Società Anonima Nazionale
Cogne, con sede in Torino via Botero n. 17, e domicilio eletto in
Aosta su un'estensione di ettari 612 (seicentododici) ed are 80
(ottanta);
- con decreto del Ministero dell'industria, del commercio e
dell'artigianato in data 12 febbraio 1981, la Società "Nazionale
Cogne" S.p.A. fu autorizzata a sospendere i lavori nella
concessione mineraria, per la durata di anni tre, a decorrere dal
26 marzo 1979;
- con d. M. in data 6 dicembre 1982, la concessione della
miniera venne intestata alla S.p.A. Nuova Sias - Società Italiana
Acciai Speciali c.f. 00811930155;
- con d. M. in data 4 gennaio 1989, la concessione della miniera
venne intestata alla S.p.A. DELTASIDER con sede in Aosta, via
Paravera, 6 c.f. 00149480493;
- con d. M. in data 16 gennaio 1993, infine, la concessione
della miniera fu trasferita ed intestata alla " ILVA S.p.A." con
sede legale in Roma, Viale Castro Pretorio, 122 c.f.
00411110588;
- la sospensione dei lavori fu accordata di anno in anno dallo
stesso Ministero con successivi decreti, fino al 25 marzo 1993, in
relazione a condizioni obbiettive di carattere tecnico - economico
che non consentivano una ripresa dell'attività della miniera.
La situazione di inattività perdura, quindi, sostanzialmente dal
1979 a tutt'oggi;
- con decreto del Presidente della Giunta regionale n. 375 in
data 4 giugno 1997, fu infine accordata la sospensione dei lavori
di coltivazione della miniera fino al 31 dicembre 1997 con
decorrenza dal 26 marzo 1993;
- la società "IRITECNA - Società per l'impiantistica industriale
e l'assetto del territorio S.p.A. in liquidazione" ha presentato
istanza in data 16 luglio 1997 con la quale chiedeva la voltura e
l'intestazione della concessione mineraria denominata "Cogne" ai
sensi dell'articolo 27 del R.D. 29 luglio 1927, n. 1443;
Considerato che:
- quest'Amministrazione regionale ha, ai sensi del D.P.R. n.
1142/1985, specifiche competenze in materia di disciplina
dell'utilizzazione delle miniere esercitate nel territorio
regionale che concernono la ricerca, la coltivazione e la polizia
delle miniere, come confermato anche dalla nota n. 575399 del 7
marzo 1996 del Ministero dell'Industria, del Commercio e
dell'Artigianato - Direzione generale delle miniere;
- la Società "ILVA S.p.A. in liquidazione" con sede legale in
Roma, Viale Castro Pretorio n. 122 e la società "IRITECNA - Società
per l'impiantistica industriale e l'assetto del territorio S.p.A.
in liquidazione" con sede legale in Genova, via di Francia n. 1,
nelle rispettive assemblee straordinarie tenutesi in data 30
gennaio 1997 di rep. n. 33800 e rep. n. 33801, a rogito notaio
Gennaro Mariconda di Roma iscritto nel Ruolo dei Distretti Notarili
Riuniti di Roma, Velletri e Civitavecchia, registrate in Roma il 13
febbraio 1997, hanno approvato il progetto di fusione per
incorporazione della " ILVA S.p.A. in liquidazione", nella
"IRITECNA S.p.A. in liquidazione";
- con atto a rogito notaio G. Mariconda del 16 maggio 1997 rep.
34159/8704 registrato a Roma, Atti Pubblici il 21 maggio 1997,
l'ILVA S.p.A. in liquidazione è stata assorbita e fusa nella
"IRITECNA S.p.A. in liquidazione" con sede legale in Genova Via di
Francia 1, c.f. 00468050588, la quale è subentrata in tutti i
diritti e obblighi facenti capo alla "ILVA S.p.A. in
liquidazione";
- l'istanza suddetta della società "IRITECNA", presentata in
data 16 luglio 1997, è stata pubblicata nei modi di rito, senza
dare luogo ad opposizioni o reclami;
Ritenuto:
- di accogliere l'istanza intesa a trasferire ed intestare la
concessione mineraria denominata "Cogne" in Comune di Cogne alla
società "IRITECNA - Società per l'impiantistica industriale e
l'assetto del territorio S.p.A. in liquidazione" a condizione che
la società medesima assicuri l'esecuzione degli interventi di
manutenzione ordinaria dei principali impianti di trasporto e vie
sotterranee nonché il rispetto dei provvedimenti di sicurezza
eventualmente impartiti ai sensi delle leggi vigenti
dall'Amministrazione regionale;
Appurato che:
- ai sensi del combinato disposto dell'articolo 27 del R.D. n.
1443/1927 e dell'articolo 7, sesto comma, della legge regionale 8
febbraio 1958, n. 1 "Norme procedurali per la ricerca e per la
coltivazione e utilizzazione delle miniere in Valle d'Aosta", in
merito alle autorizzazioni per il subingresso nelle concessioni
minerarie decide il Consiglio regionale;
Visti:
- il Regio Decreto 29 luglio 1927, n. 1443 "Norme di carattere
legislativo per disciplinare la ricerca e la coltivazione nel
Regno";
- la legge costituzionale 26 febbraio 1948, n. 4 "Statuto
speciale per la Valle d'Aosta";
- la legge regionale 8 febbraio 1958, n. 1 "Norme procedurali
per la ricerca e per la coltivazione e utilizzazione delle miniere
in Valle d'Aosta";
- il D.P.R. 27 dicembre 1985, n. 1142 "Trasferimento alla
Regione Valle d'Aosta delle funzioni in materia di industria,
commercio, annona ed utilizzazione delle miniere";
- il parere favorevole rilasciato dal Direttore dell'assetto del
territorio e infrastrutture di rete dell'Assessorato Lavori
Pubblici, infrastrutture e assetto del territorio, ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1
- lett. e) e 59 - comma 2 - della legge regionale n. 45/1995, in
ordine alla legittimità della presente deliberazione
consiliare;
Delibera
1) di accogliere l'istanza della società "IRITECNA - Società per
l'impiantistica industriale e l'assetto del territorio S.p.A. in
liquidazione", con sede legale in Genova via di Francia 1 c.f.
00468050588, rappresentata dal presidente del comitato dei
liquidatori Prof. Gualtiero Brugger, tendente ad ottenere il
trasferimento e l'intestazione della concessione mineraria di ferro
denominata " Cogne ", sita nel territorio del Comune di Cogne;
2) di stabilire che il Presidente della Giunta regionale
provveda con decreto al trasferimento e all'intestazione della
concessione mineraria perpetua denominata "Cogne" alla "IRITECNA -
Società per l'impiantistica industriale e l'assetto del territorio
S.p.A. in liquidazione", con sede legale in Genova Via di Francia
1, con l'osservanza delle seguenti prescrizioni:
a) si dia attuazione al programma annuale di cui all'articolo 41
del D.P.R. n. 128/1959 mirato alla realizzazione degli interventi
di sicurezza e di manutenzione della miniera e relative
pertinenze;
b) si provveda all'attuazione delle opere di recupero ambientale
e dei provvedimenti di sicurezza eventualmente impartiti, ai sensi
delle leggi vigenti, dall'Amministrazione regionale;
c) siano fatti salvi tutti gli altri obblighi contenuti nei
precedenti decreti relativi alla concessione;
3) di sottoporre la presente deliberazione al controllo della
Commissione di Coordinamento, ai sensi e per gli effetti
dell'articolo 8, lettera d), del decreto legislativo 22 aprile
1994, n. 320.
Si dà atto che, dalle ore 11.23, presiede il Vicepresidente
Aloisi.
Presidente È aperta la discussione generale. Se nessuno chiede
la parola, pongo in votazione la delibera in oggetto:
Presenti, votanti e favorevoli: 20
Il Consiglio approva all'unanimità
