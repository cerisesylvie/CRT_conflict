Classificazione
BILANCIO E CONTABILITA' REGIONALE


Resoconto integrale del dibattito dell'aula
Oggetto del Consiglio n. 2674 del 2 luglio 1997 - Resoconto
SEDUTA ANTIMERIDIANA DEL 2 LUGLIO 1997
OGGETTO N. 2674/X Comunicazione di provvedimento amministrativo
di variazione al bilancio per l'iscrizione di finanziamenti
conferiti per la realizzazione di manifestazioni ed iniziative
diverse.
Deliberazione Il Consiglio regionale
Premesso che ai sensi dell'articolo 42 - primo comma - della
legge regionale 27 dicembre 1989, n. 90 come sostituito
dall'articolo 5 della legge regionale 7 aprile 1992, n. 16, la
legge regionale relativa all'approvazione del bilancio di
previsione della Regione per l'anno 1997, ha autorizzato la Giunta
regionale ad apportare per l'anno 1997, variazioni di bilancio
mediante provvedimenti amministrativi da comunicare al
Consiglio;
Richiamate le leggi regionali n. 90/1989 e n. 16/1992, nonché la
legge regionale di approvazione del bilancio per l'anno 1997;
Prende atto
della comunicazione delle seguenti deliberazioni della Giunta
regionale:
Oggetto n. 2044 in data 9 giugno 1997: Approvazione ed impegno
di spesa per l'ospitalità della squadra "Juventus F.C." per il
ritiro estivo 1997 e per il trasporto delle attrezzature di una
palestra "Fitness" da Torino a Châtillon e viceversa, nonché
variazione al bilancio di previsione e di gestione per l'anno 1997
per l'iscrizione di finanziamenti a sostegno dell'iniziativa.
Oggetto n. 2045 in data 9 giugno 1997: Approvazione ed impegno
di spesa per il ritiro estivo 1997 dell"'U.C. Sampdoria SpA",
nonché variazione al bilancio di previsione e di gestione per
l'anno 1997 per l'iscrizione di finanziamenti a sostegno
dell'iniziativa.
Presidente Si tratta di una presa d'atto.
