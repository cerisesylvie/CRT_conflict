Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1441 del 3 luglio 1985 - Resoconto
OGGETTO N. 1441/VIII - MANCATA EROGAZIONE DI FINANZIAMENTI AD
ASSOCIAZIONI PROTEZIONISTICHE. (Interpellanza)
PRESIDENTE
: Do lettura dell'interpellanza presentata dai
Consiglieri Torrione e Breuvé:
INTERPELLANZA
E' giunta notizia che la Giunta regionale ha stabilito di non
erogare più contributi a certe associazioni protezionistiche in
attesa della predisposizione di un apposito disegno di legge che
dovrebbe regolamentare l'intera materia della corresponsione di
sussidi volti a garantire l'attività di varie forme
d'associazionismo.
Se una simile impostazione può anche apparire corretta, è
altrettanto vero che nel frattempo tali associazioni, private
dell'aiuto regionale, non riescono più a perseguire le finalità per
cui si sono costituite, con grave pregiudizio
per
la stessa
vita culturale della nostra Regione.
Tutto ciò premesso i sottoscritti Consiglieri del Gruppo
Socialista
INTERPELLANO
l'Assessore competente per conoscere:
a) le ragioni che hanno determinato la mancata erogazione di
contributi a varie associazioni ed in particolare modo a quelle
protezionistiche;
b)
se corrisponde a verità il fatto che la Giunta
regionale stia predisponendo un disegno di legge per la
determinazione di criteri finalizzati alla corresponsione di
contributi ad associazioni ed Enti vari;
c)
se in attesa di tale provvedimento la Giunta
intenda comunque corrispondere contributi alle associazioni in
questione o sospendere nel frattempo qualsiasi forma di
sussidio.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Mi auguro che nel corso della
discussione venga smentita la notizia che la Giunta regionale ha
assunto un atteggiamento di un certo tipo nei confronti delle
sezioni protezionistiche, non andando incontro con normali
contributi alle esigenze di queste associazioni che, private del
sussidio regionale, non riescono più ad affrontare le normali
attività che si prefiggono.
Mi è stato riferito che questa decisione della Giunta è stata
presa in attesa del riordino della materia dei con tributi alle
varie forme di associazionismo: un'impostazione di questo tipo mi
trova consenziente, solo che nel frattempo le associazioni vivono
quasi esclusivamente con i contributi dei soci. Ma per svolgere un
certo tipo di attività che ha il pregio di avere anche delle
finalità culturali, esse devo no ricorrere ai contributi dell'ente
pubblico.
Io rimango in attesa di una risposta all'interpellanza che è
sufficiente mente chiara, riservandomi di dare un giudizio dopo che
l'Assessore mi avrà spiegato i motivi di questo atteggiamento della
Giunta, se c'è stato e a quali cause bisogna farlo risalire.
PRESIDENTE
: Ha chiesto la parola l'Assessore
all'Agricoltura, Foreste e Ambiente Naturale Perrin; ne ha
facoltà.
PERRIN (U.V.):
Nous avons reçu, au cours de cette année,
une seule demande de financement de la part d'une association de
protection, LIPU AOVA, qui n'était pas accompagnée d'un bilan de
l'activité passée mais qui présentait, par contre, un projet qui
prévoyait des dépenses extrêmement élevées tant que j'avais demandé
au responsable de l'association de fournir d'autres détails.
Le fait que momentanément on n'ait pas cette somme (ou une
partie de la somme demandée, parce qu'elle était extrêmement
élevée) dénote justement la volonté d'arriver, ainsi qu'il a été
fait dans d'autres secteurs, à mieux organiser la distribution des
financements et donc donner, si nous voulons, l'assurance aux
différentes associations de connaître préalablement, année par
année, ce qu'elles vont toucher, sans être soumises disons à une
volonté ou à une non-volonté de l'Administration régionale.
Il y aura donc la possibilité de revenir sur l'argument à
travers un discours plus global qui concernera pas seulement la
LIPU-AOVA mais toutes les associations du domaine.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Io mi dichiaro assolutamente
insoddisfatto della risposta dell'Assessore perché rivela che si
usa no due pesi e due misure.
Se io condividevo il principio di riorganizzare, come ha detto
l'Assessore, l'intera materia dei contributi, è altrettanto vero
che lo stesso peso non è stato usato verso altre associazioni. Non
mi riferisco alle associazioni di tipo ecologico, ma a quelle di
tipo enologico. Mi rifaccio infatti alla deliberazione n. 3630,
ratificata nello scorso Consiglio, in riferimento alla quale
l'Assessore ha detto che la materia doveva essere riorganizzata, ma
nel frattempo sono stati elargiti contributi per 19 milioni! Se il
principio vale per gli uni vale anche per gli altri ed anche le
associazioni enologiche, che hanno il pregio di far conoscere i
vini della nostra Regione e sulle cui attività io non ho nulla da
dire, devono esse re messe sullo stesso piano delle altre
associazioni, soprattutto di quelle protezionistiche.
Io capisco che queste ultime possono anche essere scomode, però
il voler tagliare l'erba sotto i piedi a chi svolge un certo tipo
di attività è non solo criticabile ma addirittura inaccettabile,
perché non mi sembra giusto. Se il bilancio della LIPU esigeva dei
chiarimenti, l'Assessore poteva richiedere e solo dopo si sarebbe
potuta esaminare l'opportunità e la convenienza di concedere il
solito contributo.
A mio avviso, questo è un modo scor retto di procedere perché se
tutti debbono essere trattati nello stesso modo, questo principio
vale per le associazioni enologiche e vale anche per le
associazioni ecologiche. Spesso si fa un po' di confusione: infatti
il castello di Aymavilles era stato destinato ad attività di tipo
ecologico e adesso è stato invece trasformato per ospitare attività
di tipo enologico! Non vorrei che questa confusione...
(.... INTERRUZIONE ....)
Comunque io credo che da parte dell'Assessorato ci sia questa
tendenza. Sarà una mia valutazione sbagliata... Ah, è sbagliata!
Tuttavia l'esprimo ugualmente perché io non ho votato la ratifica
della delibera che riguardava appunto le associazioni enologiche.
Caso strano, questa volta poiché si tratta di associazioni
ecologiche si assume un atteggiamento attendista; il perché me lo
spiegherete poi voi, che sapete sempre tutto!
