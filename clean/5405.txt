Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 297 del 9 maggio 1983 - Resoconto
OGGETTO N. 297/VII - GESTIONE DEL CONVITTO REGIONALE
"GERVASONE" DI CHATILLON - (Interpellanza)
PRESIDENTE:
Do lettura dell'interpellanza presentata dai
Consiglieri Cout, Mafrica e Carral:
INTERPELLANZA
Tenendo presente che alla gestione del Convitto regionale
"Gervasone" di Châtillon per ora (art. 3 della l.r. 26.6.1972, n.
11) provvede direttamente l'Amministrazione regionale, mentre la
Direzione è affidata a personale particolarmente competente con
provvedimento deliberativo del Consiglio Regionale;
Considerato che il 12.1.1983 si è provveduto a modificare con
legge regionale l'Amministrazione del Convitto regionale "F.
Chabod", prevedendo un Consiglio che permette una partecipazione
più allargata delle varie componenti direttamente interessate alla
gestione del Convitto;
I sottoscritti Consiglieri regionali
INTERPELLANO
l'Assessore regionale alla Pubblica Istruzione per sapere se non
intenda preparare un disegno di legge che possa prevedere una
gestione del Convitto regionale di Châtillon che sia aperta alla
partecipazione degli interessati, come per il "F. Chabod".
PRESIDENTE:
Illustra l'interpellanza il Consigliere Cout;
ne ha facoltà.
COUT - (P.C.I.):
In questi ultimi mesi si era destato un
certo interesse intorno al Convitto regionale "Federico Chabod" per
diverse questioni, tra cui l'apertura delle classi verso l'esterno.
Personalmente penso che questa sia stata una cosa positiva, poichè
ricordo che, ai miei tempi, era una cosa abbastanza antipatica
ritrovare tutti i compagni di collegio nelle stesse classi. Ritengo
che, in qualche modo, la questione sia stata risolta.
Un altro problema, abbastanza importante, era quello della
gestione del Convitto "Federico Chabod": con la legge che è stata
votata, in Consiglio, credo il 12 gennaio, si è trovata una
soluzione. Penso che sia stato utile, nel momento in cui il
Convitto diventava regionale, prevedere una gestione diversa, più
allargata, con la possibilità di partecipazione diretta dei
genitori, degli insegnanti e degli allievi.
Infatti, nel nuovo Consiglio di Amministrazione ci sono un
Rettore, una rappresentante della Regione, un funzionario
dell'Assessorato Regionale alle Finanze, un Preside di Scuola
Media, un rappresentante del personale educativo e del personale
non docente rappresentanti dei genitori.
Il Convitto regionale del Comune di Châtillon, invece è gestito
direttamente dalla Regione e, infatti, la legge del 26.6.1972, dice
all'art. 3 che "alla gestione del Convitto provvederà direttamente
l'Amministrazione regionale e che la Direzione del Convitto potrà
essere affidata a personale particolarmente competente con
provvedimento deliberativo del Consiglio Regionale". Ancora, l'art.
5 di questa legge dice che "il regolamento interno di servizio del
Convitto sarà approvato dalla Giunta regionale su proposta
dell'Assessore competente, sentite le organizzazioni
sindacali".
Ora, noi pensiamo che la gestione diretta da parte
dell'Amministrazione regionale di un Convitto, possa, anche in
questo caso, essere trasformata in qualcosa di più aderente alla
realtà di Châtillon. Pensiamo che anche in questo caso, una
gestione che coinvolga direttamente gli interessati potrebbe essere
più proficua e tenendo maggiormente conto di quelle che sono le
esigenze dei genitori, degli allievi e della popolazione tutta di
Châtillon.
Una proposta, quindi, potrebbe essere quella di dotare il
Convitto "Gervasone", con legge regionale, di una gestione simile a
quella del "Federico Chabod".
Non sappiamo se l'Assessorato alla Pubblica Istruzione abbia già
preso in esame una proposta di questo genere. Siamo anche noi
dell'idea che, pur essendo prossima ad una scadenza elettorale, la
Valle d'Aosta, come diceva bene il Presidente, dovrebbe fermarsi il
meno possibile.
Probabilmente questa è l'ultima interpellanza che rivolgiamo
all'Assessore in questo Consiglio e pensiamo che comunque questo
problema, non dovrebbe essere accantonato con le elezioni. Se non
si è pensato ad una proposta del genere, noi siamo convinti che
l'Assessore potrebbe predisporre fin d'ora, per chi dovrà gestire
l'attività dell'Assessorato, un pro-memoria per il dopo-elezioni in
questo senso.
PRESIDENTE:
Risponde l'Assessore alla Pubblica
Istruzione; ne ha facoltà.
MARIA IDA VIGLINO - (U.V.):
Je dois faire présent que la
situation n'est pas tout à fait la même par rapport au Collège "F.
Chabod", parce que pour ce Collège il y a un article des décrets
d'application du statut, c'est-à-dire l'art. 32 de la Loi 196 où il
est écrit qu'il faut appliquer le plus possible les dispositions
que l'Etat applique dans ce Collège, tandis que le Collège
"Gervasone" n'a pas une limitation de ce genre.
D'autre part, la Région a donné la gestion de ce Collège à la
Congrégation des Prêtres du Grand-St.-Bernard et il y a donc une
convention. Je pense que la Région, avant de tout chambouler, doit
respecter sa convention. Je voudrais retirer les illusions que se
fait M. Cout sur mes capacités de travail parce que, probablement,
je ne préparerai pas une voix de ce genre pour la prochaine
législature. Je transmetterai l'interpellation del M. Cout et de
ses amis au prochain Assesseur, mais je vous assure que j'ai déjà
assez travaillé du point de vue législatif pour ne pas avoir encore
envie maintenant de me mettre, au dernier Conseil, à faire des
promesses que, je sais, je ne maintiendrai pas.
PRESIDENTE:
La parola al Consigliere Cout se intende
replicare.
COUT - (P.C.I.):
Solo per dire che, a differenza di tante
altre volte che ci siamo dichiarati soddisfatti della risposta
dell'Assessore, questa volta, certamente, non possiamo farlo, nel
senso che è pur vero che la legge 196 prevede che vengano applicate
le disposizioni emanate per i Convitti dello Stato anche a quelli
regionali e quindi dobbiamo attenerci a tali misure, ma io direi
che se questa gestione di nuovo tipo era una buona cosa per il
"Federico Chabod", tanto più penso che si potrebbe, anche al di là
del fatto che ce lo dica lo Stato, applicarla al Collegio
"Gervasone" di Châtillon. Anzi, aggiungerei, che secondo il nostro
parere, la gestione non privatistica ma aperta alla partecipazione
dei genitori, del personale non docente, e di chi più direttamente
è a contatto con queste cose, è senz'altro migliore di una
convenzione tra la Regione e la Congregazione dei preti del Gran
San Bernardo.
Secondo noi, tutt'al più, si potrebbe rivedere la convenzione
per fare in modo che tutti i Convitti Regionali siano sullo stesso
piano.
