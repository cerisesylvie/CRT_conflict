Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2806 del 22 novembre 1991 - Resoconto
OGGETTO N. 2806/IX Concessione di contributo all'associazione
nazionale degli allevatori bovini razza valdostana nelle spese per
acquisto di attrezzatura.
Presidente
Do lettura del testo della
delibera:
Deliberazione Il Consiglio regionale
delibera
1°) di approvare la concessione all'Associazione Nazionale
Allevatori Bovini Razza Valdostana-A.NA.BO.RA.VA. (codice n. 44983)
con sede in Gressan, fraz. Favret, della somma di £. 100.000.000= a
titolo di contributo nelle spese per l'acquisto di attrezzature
varie;
2°) di impegnare la spesa di £. 100.000.000= (centomilioni=) con
imputazione al capitolo 42080 "Contributi per lo sviluppo
dell'agricoltura e per l'incremento dei prodotti tipici" del
bilancio di previsione della Regione per l'anno 1991 che offre la
necessaria disponibilità;
3°) di stabilire che alla liquidazione si provveda ai sensi
dell'articolo 58 della legge regionale 27 dicembre 1989 n. 90,
previo accertamento dell'avvenuto acquisto delle attrezzature di
cui si tratta.
Presidente
Ha chiesto di parlare l'Assessore
all'Agricoltura, Forestazione e Risorse Naturali Lanièce, ne ha
facoltà.
Lanièce (DC)
Il contributo che viene proposto di erogare
è per completare l'attrezzatura del centro genetico che sta
sorgendo a Gressan. Sono attrezzature che vanno a complemento di
quelle esistenti, quindi abbiamo ritenuto opportuno di affidare il
contributo alla stessa associazione, anziché acquistare
direttamente noi, in quanto avremmo dovuto invitare diverse ditte
che forse avrebbero fatto delle offerte che non erano conformi alle
attrezzature già in loco.
Pertanto propongo al Consiglio di approvare questo contributo di
100 milioni.
Presidente
Pongo in votazione la delibera in
oggetto:
Esito della votazione
Presenti, votanti e favorevoli: 28
Il Consiglio approva all'unanimità
