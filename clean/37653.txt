Classificazione
INDUSTRIA



Oggetto del Consiglio n. 1360 del 16 luglio 2015 - Resoconto
OGGETTO N. 1360/XIV - Interpellanza: "Azioni poste in essere
per l'individuazione di soggetti interessati a proseguire
l'attività produttiva presso lo stabilimento Feletti di
Pont-Saint-Martin".
Presidente
- Per l'illustrazione, chiede la parola il
Consigliere Bertschy, ne ha facoltà.
Bertschy (UVP) -
Grazie Presidente.
Neo Assessore Donzel, tocca a me portare la prima iniziativa
alla sua attenzione, un'iniziativa che riguarda quel mondo del
lavoro che ieri è stato più volte annunciato, sul quale bisognerà
lavorare e sul quale bisognerà cercare di trovare insieme delle
strategie e delle soluzioni. Nell'ottobre scorso avevamo segnalato
all'allora Assessore Pierluigi Marquis le difficoltà nelle quali
stava operando l'azienda Feletti e soprattutto tutta una serie di
problemi che c'erano oltre alle difficoltà di occupazione.
L'azienda Feletti fa parte di una
holding
, che ha avuto una
grossa crisi di tipo finanziario e da notizie di questi giorni pare
che si perderà purtroppo il marchio "Feletti", perché la produzione
rischia di finire a Cremona, fuori Valle.
Nell'ottobre scorso l'Assessore segnalava tutta la sua
attenzione e diceva:
"adesso bisognerà vedere con la società con
la quale abbiamo i contatti quali sono gli scenari che si
prospetteranno per salvaguardare i marchi aziendali e per
verificare la possibilità di una loro valorizzazione, per mantenere
in essere quest'attività, che rappresenta, com'è stato detto,
un'opportunità per la nostra Valle"
. Evidentemente lei non ha
potuto ancora occuparsi direttamente di questo discorso e quindi io
mi sono rivolto all'Assessore non sapendo chi rispondeva, però
l'interesse da parte nostra è di stare un po' vicini...purtroppo
l'occupazione è talmente limitata ormai che si rischia anche di non
far notizia, invece queste poche persone che hanno dedicato tempo e
anni al loro lavoro in quest'azienda hanno bisogno comunque della
nostra attenzione e ci sono state richieste di Consigli
straordinari che non sappiamo se saranno convocati da parte dei
gruppi di opposizione. Ogni posto di lavoro, Assessore e
Presidente, credo meriti la nostra attenzione, quindi tutto quello
che riuscirete a fare in questa fase sarà gradito da noi, ma
soprattutto dalle persone che vivono con estrema preoccupazione
questi ultimi momenti. Grazie.
Presidente
- Per la risposta, ha chiesto la parola il
Presidente della Regione Rollandin, ne ha facoltà.
Rollandin (UV) -
Sì, com'è stato detto, siccome
l'Assessore è appena rientrato ieri, ho chiesto le informazioni in
modo da poterle dare una risposta, tenuto conto che l'Assessore,
come aveva detto precedentemente, aveva già dato delle informazioni
su questa tematica. Vogliamo sottolineare che, purtroppo, come lei
sa, l'handicap di base è che la proprietà non è nostra e in più
nemmeno il marchio: il marchio "Feletti 1882" è un marchio che non
appartiene alla Regione, quindi abbiamo delle difficoltà ulteriori
nell'intervenire, come era già stato spiegato. C'era stato un
interessamento di una società che aveva dimostrato in qualche modo
di essere interessata a rivedere quello che era un programma di
produzione, che però poi non ha continuato nel dialogo e quindi ad
oggi non abbiamo ulteriori notizie. Naturalmente quest'aspetto
viene seguito, i rapporti adesso continueranno comunque con le
forze sindacali e con quelli che hanno seguito questi passaggi,
che, come lei ricordava, sono purtroppo molto delicati, perché
vanno ad incidere sul personale che ha lavorato, insomma, con
quella che era un'eccellenza per la Valle e che, diciamo, purtroppo
si sta drammaticamente perdendo. Ad oggi quindi mi limito a questi
pochi dati, perché non ci sono notizie che confortino sotto il
profilo di quella che è una possibile "scadenza" di un
risultato...che qualcuno subentri a quest'attività, poi
naturalmente verranno date anche in via informale...se ci saranno
novità, sicuramente l'Assessore le darà direttamente. Grazie.
Presidente -
Grazie Presidente. Per la replica, chiede la
parola il Consigliere Bertschy, ne ha facoltà.
Bertschy (UVP)
- Sì, grazie Presidente.
Immagino sia difficile anche interloquire in questi casi
con...non c'è una persona che rappresenti l'azienda, c'è una
holding
, si presentano gli avvocati e quindi è evidentemente
una situazione di grande difficoltà. Io immagino però che se il
Governo regionale continua a dimostrare attenzione verso questo
marchio, quest'eccellenza che avevamo, e chi lo sa, ecco, abbiamo
messo in campo per lo sviluppo e per l'innovazione fondi
importanti: 3 milioni e mezzo di euro, che vanno nella direzione di
costruire delle filiere, in questo caso la filiera alimentare,
sarebbe bello poter dire che anche noi ci teniamo il nostro bel
cioccolato valdostano e lo promuoviamo come possono fare gli
svizzeri, lo dico con un sorriso, ma dico che se il Governo
regionale, il suo Presidente e l'Assessore faranno vedere la loro
attenzione al riguardo di questi pochi lavoratori, ma che
rappresentano un marchio importante, non potrà che far loro
piacere.
Quello che ha preoccupato in particolare i sindacati e le
persone, i lavoratori è il fatto che da qualche giorno, negli
ultimi tempi sono cominciati i trasferimenti dei macchinari, quindi
questo è il segno di dismissione dell'azienda verso la Valle
d'Aosta. Rispetto a questo, quindi vi chiediamo ancora attenzione e
tutto quello che si potrà fare sarà comunque positivo e sarà un
segnale di attenzione da parte vostra verso le persone che stanno
perdendo l'occupazione nell'azienda. Grazie.
Presidente
- Punto 28 all'ordine del giorno.
