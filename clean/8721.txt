Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3222 del 12 novembre 1987 - Resoconto
OGGETTO N. 3222/VIII - STATUS GIURIDICO E TRATTAMENTO
ECONOMICO DEL PERSONALE REGIONALE. (Ritiro di mozioni)
PRESIDENTE
: Do lettura della mozione in oggetto,
presentata dai Consiglieri Torrione, Pascale e Breuvé ed iscritta
al punto 51 dell'ordine del giorno.
MOZIONE
Un recente Decreto Legge sta per introdurre nell'ambito delle
Amministrazioni civili dello Stato e degli Enti Locali il
cosiddetto lavoro a "part-time" e cioè la possibilità di assunzioni
a tempo parziale con regolare rapporto di impiego ma per periodi
anche determinati al fine di risolvere situazioni di emergenza e
per garantire l'efficienza
e
la produttività dei
servizi.
Si tratta evidentemente di una grossa novità nel settore del
Pubblico Impiego con risvolti di ordine sociale di notevole portata
sia per quanto riguarda l'aspetto strettamente occupazionale sia
per ciò che si riferisce a particolari situazioni interessanti
soprattutto l'impiego di personale femminile.
La Regione ha potestà legislativa primaria (art. 2 - lett.a
dello Statuto Speciale) in materia di trattamento giuridico ed
economico del personale, ma ha sfruttato questa opportunità in
maniera non solo episodica e frammentaria ma anche inadeguata nel
senso che, tranne rare eccezioni, ha preferito mutuare aspetti
dalla struttura burocratica dello Stato anziché concepire, con
creatività e originalità, un dimensionamento del proprio apparato
burocratico, ispirato a criteri di funzionalità e di adeguamento
alle esigenze locali.
Si è così stratificata nel tempo una "macchina burocratica"
piuttosto lenta e farraginosa priva di quella agilità e di quella
duttilità indispensabili ad una Amministrazione regionale, come la
nostra, con ampi poteri legislativi da un lato e dall'altro poi
destinata ad agire in un contesto territoriale ridotto ma
sfaccettato e ricco di peculiarità sotto il profilo socio-economico
e culturale.
Basti al riguardo pensare che il numero complessivo dei
dipendenti regionali che ricoprono in via continuativa o
provvisoriamente posti d'organico assomma a 1800 unità per cui
aggiungendo a questa cifra gli addetti ai cantieri forestali e ad
altri servizi a carattere più o meno stagionale si può affermare
che oltre 3.500 persone siano alle dipendenze della Regione.
Orbene questo dato non può che preoccupare anche perché nella
deprecabile ipotesi di una qualsiasi contrazione di entrate, il
lievitare di una spesa corrente, sempre più cospicua, potrebbe
determinare un naturale decremento degli investimenti e delle spese
produttive del Bilancio regionale.
Di qui l'esigenza di porre mano ad una seria revisione
dell'impostazione politica nei confronti del personale puntando
finalmente al conseguimento di una maggiore funzionalità dei
servizi, ad una stabilizzazione del numero dei dipendenti occupati
migliorandone però contestualmente la professionalità, la capacità
operativa e la qualità delle prestazioni.
In questo quadro si inserisce ovviamente il problema del
"part-time" come strumento di una diversa concezione dell'assetto
della burocrazia regionale, intesa non più in senso strettamente
statico ma con una visione dinamica e flessibile a seconda cioè
delle effettive ed anche momentanee esigenze dei vari e dei singoli
servizi regionali.
L'introduzione del tempo parziale potrebbe inoltre favorire la
soluzione definitiva del problema degli addetti al servizio della
forestazione il cui rapporto di lavoro costituisce al momento
attuale un palliativo, non garantendo da una parte una sistemazione
definitiva e accentuando il fenomeno della stagionalità dall'altra,
con la sottrazione tra l'altro di mano d'opera ad altri settori
produttivi quali ad esempio quello alberghiero ormai in crisi da
vari anni per endemia mancanza di personale reclutabile in
loco.
Tutto ciò premesso i sottoscritti Consiglieri regionali
propongono che il Consiglio regionale
DELIBERI
a)
di dare mandato alla Giunta regionale di introdurre
anche nell'ambito dei servizi dell'Amministrazione regionale
l'assunzione di personale a part-time, adattando tale tipo di
opportunità alle particolari esigen
ze
della realtà regionale
e con l'eventuale estensione di una possibilità del genere anche al
personale già di ruolo, attraverso l'introduzione di clausole che,
pur modificando le condizioni retributive, salvaguardino comunque
gli aspetti giuridici del rapporto d'impiego
e
le attuali
provvidenze di ordine assistenziale e previdenziale;
b)
di rivedere contestualmente la pianta organica
della Regione per adeguarla alle mutate condizioni derivanti
dall'applicazione del tempo parziale, considerando l'eventualità di
riesaminare tutta la problematica connessa ai lavoratori
attualmente occupati nel settore genericamente definito della
forestazione;
c)
di rivedere l'intera parte normativa interessante
il personale regionale non solo
alla luce di una eventuale
introduzione del part-time ma soprattutto
per soddisfare
l'indilazionabile esigenza di una complessiva revisione dello stato
giuridico dei dipendenti dell'Amministrazione regionale.
PRESIDENTE
: Do lettura della mozione in oggetto,
presentata dal Consigliere Baldassarre ed iscritta al punto 55
dell'ordine del giorno.
MOZIONE
AVUTA NOTIZIA della imminente scadenza del contratto di lavoro
stipulato nel 1985 tra l'Amministrazione regionale e i
dipendenti;
CONSIDERATO CHE il problema interessa un numero rilevante di
personale regionale di ogni grado e livello;
CONSTATATO CHE a tutt'oggi non risulterebbero intavolate
trattative tra l'Ente Regione ed i rappresentanti dei
lavoratori;
OSSERVATO CHE il contratto stesso deve essere rinnovato alla
naturale scadenza e senza deroghe;
RILEVATO CHE il mandato politico amministrativo alla Regione
scadrà nella prossima primavera;
il Consiglio regionale della Valle d'Aosta
DELIBERA
di impegnare la Giunta regionale a definire il problema entro e
non oltre il 31 gennaio 1988 onde evitare una situazione di stallo
conseguente alla consultazione elettorale.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Per l'esperienza acquisita in
passato, quando per alcuni anni ho ricoperto l'incarico di
Segretario UIL, statale e regionale, credo di poter dire che la
trafila dei rinnovi contrattuali sia lunghissima.
Si susseguono incontri ad incontri e si arriva a conclusioni
piuttosto tardive.
Nel rinnovo di questo contratto dei dipendenti regionali c'è,
però, un fatto determinante, perché, dal mese di marzo in poi,
l'Amministrazione regionale non sarà più in grado di sottoscrivere
l'accordo contrattuale per la successiva scadenza elettorale delle
elezioni regionali. L'attività politica, poi, riprenderà a pieno
ritmo solo dopo l'estate del prossimo anno.
Bisogna evidenziare, innanzitutto, che nel contratto attuale ci
sono ancora alcune appendici del contratto precedente, che si
riferiscono in modo particolare: all'assegno di incentivazione,
previsto per il personale addetto al controllo del Casinò di St.
Vincent, come risulta da un accordo già sottoscritto tra le parti
ma non ancora applicato; alla disciplina per l'ottavo livello, che
non è ancora stata applicata, nonostante l'impegno della Giunta e,
quindi, dell'intero esecutivo; alla disciplina della C.P.D.L., che
non è ancora avvenuta, per cui è rimasta in sospeso questa specie
di "coda contrattuale".
Questa mozione sollecita ed impegna la Giunta, quindi, a
definire la questione del contratto del personale regionale entro
il 31 gennaio 1988, proprio per evitare che, magari anche dopo un
anno di attesa, come è successo per il vecchio contratto, il
personale si trovi nelle condizioni di non poterlo
sottoscrivere.
Qualcuno ci potrà dire che sono in corso delle trattative. Noi
ne siamo a conoscenza, però siamo anche convinti della necessità di
mettere un punto fermo e definire il contratto. Per l'esperienza da
me maturata negli anni in cui ho prestato servizio alle dipendenze
dello Stato, posso testimoniare il profondo malumore che si
diffondeva tra gli impiegati ed i colleghi nella lunga ed
estenuante attesa della definizione del nuovo contratto.
Queste sono le ragioni che mi hanno spinto a presentare la mia
mozione. Mi sono richiamato, ovviamente, anche alle "code
contrattuali", sperando che, con il nuovo contratto, vengano
definitivamente concluse.
Mi riservo di intervenire sulla mozione del Consigliere Torrione
dopo che ce l'avrà illustrata.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Non è la prima volta che il nostro
Gruppo affronta, con una iniziativa consiliare, il problema del
personale regionale; mentre devo riconoscere con un certo rammarico
che il Consiglio regionale da diversi decenni ha trattato il
problema del personale con molta disattenzione, quando non
addirittura con una certa disaffezione, delegando alla Giunta non
solo la gestione del personale, cosa che, forse, le compete anche,
ma anche non tracciando le linee di politica generale nei confronti
del personale regionale.
Direi che, al riguardo, si potrebbe tracciare una storia non
degna di questo consesso, nel ripercorrere, sul piano giuridico ed
economico, le varie tappe che la vicenda del personale ha
attraversato dalla concessione dell'autonomia ad oggi.
Al di là di due o tre provvedimenti veramente qualificanti, che
si sono succeduti nel tempo, l'ossatura principale del trattamento
giuridico del personale è rimasta legata ad un provvedimento che
risale, addirittura, al 1956 e cioè alla legge 28 febbraio 1956, n.
13. Essa si ispirava ad una certa concezione della burocrazia e
rispondeva alle esigenze di quel periodo, che ormai potrebbe essere
definito storico, visto che sono passati quasi trent'anni.
L'Amministrazione regionale ha potestà legislativa primaria nel
settore del personale e, soprattutto, in materia di trattamento
giuridico ed economico, ma ha sfruttato questa opportunità in
maniera molto frammentaria ed episodica. Condizionata, forse, in
questo da una precedente struttura burocratica, tipica della
provincia, ed ha continuato a considerare, almeno un poco, la
propria struttura organizzativa come se la sua struttura fosse
ancora una provincia e non già un ente diverso, cioè una regione
autonoma.
Credo, invece, che sia ormai giunto il momento di porre mano ad
una revisione complessiva dell'assetto giuridico del personale. Mi
sembra, infatti, che l'aspetto economico, come diceva prima il
Consigliere Baldassarre, ha subito revisioni periodiche, però tutta
la materia che riguarda il rapporto di impiego, sotto il profilo
giuridico, merita un notevole approfondimento ed una significativa
revisione.
Ricordo, infatti, che il Presidente, in questi ultimi tempi, è
stato quasi costretto a presentare un provvedimento sulle sanzioni
disciplinari, perché, obiettivamente, la materia era ancora
regolamentata da norme che, probabilmente, non erano solo obsolete,
ma addirittura superate dallo stesso ordinamento giuridico dello
Stato.
Dico queste cose perché la nostra mozione, pur essendo
incentrata sul "part-time", tiene anche a sottolineare altri due
aspetti, derivanti dalla necessità di modificare la normativa che
attualmente regola, da un punto di vista giuridico, il rapporto
d'impiego del personale regionale.
Il discorso del "part-time" si inserisce in questo contesto,
anche se ho letto che un recente decreto-legge, del quale,
peraltro, non ho più saputo che fine abbia fatto, lo stava già per
introdurre nell'ambito dell'amministrazione civile dello Stato e
degli enti locali. Mi è giunta notizia che il Presidente, nel corso
di una trattativa sulla questione del personale con le
organizzazioni sindacali, abbia accennato a questa necessità.
Ribaltando, quindi, il discorso, mi stupisce che il problema sia
stato evidenziato, non dalle organizzazioni sindacali, ma
dall'amministratore, che si è reso conto che si tratta di un
istituto che deve essere ormai inserito nella macchina
dell'Amministrazione regionale.
A mio avviso, se c'è un mezzo per incentivare un certo tipo di
occupazione e per andare incontro alle esigenze del personale già
in servizio, specie se si vuol osservare da un'ottica diversa la
questione del lavoro femminile, questo è proprio il "part-time". Se
io mi fossi trovato al posto delle organizzazioni sindacali,
considerando che la Regione ha potestà legislativa primaria in
materia, avrei proposto il "part-time" già da parecchio tempo. Mi
fa piacere, comunque, che il Presidente abbia sollecitato la
soluzione del problema.
Personalmente ritengo che l'introduzione del "part-time" possa
liberare la macchina burocratica da alcune incrostazioni che, per
qualche verso, ne impediscono un corretto funzionamento. Sappiamo
benissimo, infatti, quali difficoltà incontra, per esempio,
l'Amministrazione regionale per sostituire il personale femminile
temporaneamente assente per motivi di gravidanza e puerperio, con
conseguenti disagi sia per la madre, sia per l'Amministrazione.
Da un punto di vista tipicamente sociale, l'introduzione del
"part-time" potrebbe servire moltissimo, così come potrebbe
contribuire a risolvere tante altre situazioni che gravano
notevolmente sull'Amministrazione regionale. Nella nostra mozione,
infatti, si suggerisce di introdurre, ad esempio, il lavoro
"part-time" nei cosiddetti "cantieri forestali", per sperimentare
con tale soluzione, limitata ad un numero magari più esiguo di
persone, la possibilità di garantire, forse, una maggiore
continuità di impiego.
Uno dei drammi che stiamo vivendo in Valle d'Aosta, infatti, è
dovuto alla mancanza di possibilità di reperire "in loco" della
mano d'opera di un certo tipo. Io sapevo, ad esempio, che il
settore del turismo, del quale avevo maggiore conoscenza, soffriva
della concorrenza "sleale" del settore della forestazione. L'altro
giorno, invece, in sede di Commissione, mi è stato detto che anche
nel "domaine" agricolo si verificano casi dello stesso genere, con
una consistente importazione di mano d'opera.
L'altro giorno qualcuno diceva che in alcuni "mayen" c'è del
personale proveniente dall'Italia del Sud e ce n'è dell'altro che,
addirittura, proviene dai paesi del Terzo Mondo. Passatemi la
battuta, ma, se ciò è vero, può cambiare anche qualche definizione
relativa alla popolazione immigrata, che, finalmente, potrà
definirsi "autoctona" a tutti gli effetti, visto peraltro che le
ultime persone alle quali ho fatto riferimento provengono da paesi
d'oltremare.
Detto questo, credo che il problema, pur dovendo essere valutato
in tutta la sua complessità, debba trovare una adeguata soluzione.
Poiché il contratto dei dipendenti regionali attende ancora di
essere definito, ritengo che al suo interno potrebbe trovare posto
anche l'istituto del "part-time", così come, del resto, mi sembra
che sia già stato prospettato dal Presidente della Giunta.
Tuttavia, se si intende introdurre questo istituto a livello
regionale, sarebbe opportuno riflettere un pochino di più
sull'assetto della pianta organica, sul numero ed anche sulla
qualità del personale. Ricordo che un ex Presidente della Giunta
era solito dire che, nel tempo, nell'ambito dell'Amministrazione
regionale, sulla questione del personale si è finita per
privilegiare una scelta di quantità, piuttosto che di qualità, e
questa scelta, sulla quale si è puntato un po' troppo, per cui si è
instaurata una specie di consuetudine, è servita forse da cassa di
compensazione per altri settori entrati in crisi. Questa
consuetudine avrà giovato a particolari esigenze occupazionali
della nostra Regione, ma occorre riconoscere, tuttavia, che non
sempre la quantità favorisce la qualità.
È un dramma sul quale il Consiglio dovrà riflettere, tant'è che
non sempre, in molti settori, si riesce a reperire il personale
professionalmente più qualificato. Mi risulta, infatti, che, se
grazie ad una norma del regolamento non si potesse attingere al
personale già presente all'interno all'Amministrazione, alcuni
posti dirigenziali messi a concorso avrebbero scarsa possibilità di
essere coperti. Eppure quei posti potrebbero essere resi appetibili
da una remunerazione adeguata alle responsabilità ed alle
funzioni.
L'ultimo aspetto che noi sollecitiamo è relativo alla necessità
di una revisione della normativa regionale che regola il rapporto
d'impiego del personale regionale. La questione non è di valore
secondario, perché la normativa regionale si porta dietro delle
stratificazioni obsolete e superate dalla stessa attuale normativa
dei dipendenti civili dello Stato.
La necessità di tale revisione non può più essere ulteriormente
dilazionata. L'ossatura dello stato giuridico del personale della
Regione, infatti, al di là di alcuni sporadici e parziali ritocchi,
risale ancora al 1956. È interesse dell'Amministrazione raggiungere
due obiettivi: quelli di avere una burocrazia agile, disponibile e
professionalmente preparata, con un rapporto di lavoro regolato da
una normativa adeguata alle effettive necessità.
Queste sono le ragioni che ci hanno determinato a presentare la
mozione che, io mi auguro, riesca a
trovare una certa
rispondenza nel voto del Consiglio, anche perché focalizza alcuni
problemi, la cui soluzione va ricercata entro termini temporali
piuttosto solleciti.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Je vais tout d'abord répondre à la
motion n° 55 où il est question de renseignements sur le contrat et
où l'on demande "di impegnare la Giunta regionale a definire il
problema entro e non oltre il 31 gennaio 1988 onde evitare una
situazione di stallo conseguente alla consultazione
elettorale".
M. Baldassarre craint que l'on arrive aux élections, une période
difficile car chacun pourrait se trouver engagé en faveur d'une
thèse, en oubliant, peut-être, le cadre dans son ensemble. En
effet, par lettre du 24 septembre, j'avais demandé une rencontre
aux organisations syndicales pour savoir quels étaient les temps
nécessaires pour parvenir à une proposition, afin que
l'Administration régionale eût la possibilité de l'examiner et de
la présenter aux différentes forces politiques.
Une rencontre a eu lieu le 6 octobre dernier, au cours de
laquelle ont été éxaminés les problèmes existants encore au niveau
du contrat signé voilà un an, à savoir: le problème de la C.P.D.L.
et donc de la caisse compétente (à ce sujet, nous nous sommes déjà
déclarés disposés à soutenir cette thèse); le problème de la prime
de rendement, pour lequel nous avions envisagé, en 1985, une
allocation "una tantum" et, successivement, nous avions pensé à une
formule susceptible de se baser sur des critères d'évaluation du
rendement.
Malheureusement ces critères n'ont pu être définis; c'est
pourquoi, d'ici quelques semaines, nous présenterons une
proposition au Conseil, en l'occurrence la possibilité d'un octroi,
pour 1986-87, "una tantum" à titre de prime de rendement. Cette
dernière concernait tant le personnel du Casino que le personnel
régional. Des problèmes avaient surgi pour le premier et n'avaient
été résolus qu'en partie. Ainsi, avant la fin de l'année les
problèmes en suspens pourront-ils être résolus.
En ce qui concerne le nouveau contrat, nous avons demandé aux
forces syndicales de présenter une plate-forme. Je sais que des
rencontres sont en cours entre les syndicats et les adhérents,
ainsi qu'entre les représentants des directeurs et chefs de service
(le 6 novembre). Ces derniers ont déjà présenté leur
proposition.
Lorsque l'autre proposition sera présentée, notre intention est
de l'examiner dans les plus brefs délais, car nous partageons
l'avis qu'il faut parvenir à une définition avant janvier, maximum
février.
Je ne sais si M. Baldassarre est satisfait, mais je peux dire
que nous avons largement prévu d'agir dans cette direction.
Pour ce qui est du problème soulevé par M. Torrione, le
Conseiller lui-même l'a rappelé, le 6 octobre dernier, lors d'une
rencontre avec les forces syndicales, j'avais soulevé cette
question et demandé à ces dernières si elles partageaient l'idée de
discuter de la question. Parler de mi-temps pose quelques
problèmes.
En effet, comme M. Torrione l'a rappelé, d'après le Statut,
lettre a) article 2), nous avons la compétence primaire.
Parallèlement, au niveau national, un débat a déjà eu lieu à propos
de la mi-temps. Un arrêté avait été présenté, puis il est échu,
sans jamais avoir été représenté. En revanche, il y a eu une
proposition de loi - la 667, prévoyant "Norme sul contratto di
lavoro a tempo parziale" -. Ce projet de loi a déjà été confié à la
XIe Commission - Lavoro pubblico e privato della Camera in sede
referente -.
Le débat est donc ouvert sur ce thème; c'est pourquoi nous avons
envisagé d'utiliser cette formule à l'échelon régional.
Ce système peut trouver notre assentiment du fait que les
caractéristiques, que pourrait prévoir une régementation de ce
genre, apporteraient des avantages et au personnel masculin et au
personnel féminin. Pour ce dernier, il y aurait la possibilité de
partager son temps entre le bureau et la famille; pour le premier,
compte tenu du système de vie de nos communes, la possibilité
s'offrirait de "goûter" d'autres activités, artisanales ou
agricoles. Ce pourrait être le moyen de voir se résoudre les
problèmes auxquels nous nous heurtons actuellement et, par
ailleurs, un autre avantage s'offrirait: le personnel régional
pourrait rentrer chez lui sans avoir à loger à Aoste comme c'est le
cas actuellement. Il y aurait donc un double avantage, car la
population pourrait ainsi être maintenue dans les différentes
communes de la moyenne montagne.
Il s'agit d'un problème très délicat car il n'est pas possible
de démarrer aussitôt avec 50% de personnes susceptibles de
remplacer le personnel à temps plein; il faut que l'on arrive
progressivement à 40% ou 50%, selon les différentes compétences; il
faut aussi avoir une liste de personnes disponibles. Pensez à ce
qui se passerait à l'U.S.L.; là aussi il y avait une proposition,
mais elle est restée sans réponse jusqu'à présent.
Nous avons demandé aux forces syndicales d'avancer une
proposition; rien n'empêche d'examiner les propositions existantes,
ainsi cette proposition de loi donne déjà une idée qui pourrait
être approfondie aux fins d'une résolution de la mi-temps. Il y a
des problèmes liés aux horaires, par exemple, ou à la sécurité
sociale ou à l'organisation du travail ou encore à la formation
professionnelle: il s'agit d'un problème de qualité, plus que de
quantité.
Ces derniers temps, nous avons envisagé un cours de formation en
vue des concours. Ce serait un système qui donnerait une nouvelle
possibilité d'avoir des éléments pour évaluer les différents
participants ou, en tout cas, d'aider les personnes désireuses de
s'insérer dans l'Administration régionale.
Il faut d'un côté donner aux gens des raisons de travailler dans
un certain système et, de l'autre, leur permettre d'avoir la
formation nécessaire; qui plus est, il faut donner aux gens la
possibilité, tout en ayant un double travail, de s'engager
socialement. Il suffit de penser au problème de la drogue qui est
lié à certaines difficultés de la famille: le problème du
"part-time" pourrait résoudre le problème social.
Quant aux problèmes des saisonniers, il conviendrait d'envisager
une alternative pour la période sans travail.
La Junte partage donc cette idée, voire est décidée à agir en
conséquence. Lorsqu'on nous dit "di dare mandato alla Giunta", nous
sommes déjà d'accord. C'est pourquoi nous nous abstiendrons.
Sur les résultats des propositions, je me déclare disposé à
accepter des rencontres avec les différentes Commissions, avant de
soumettre les cas à l'attention du Conseil et ce pour pouvoir
effectuer un travail préalable. C'est un problème très sérieux qui
risque de modifier le système de travail de l'Administration
régionale.
Je voudrais également dire que tout le système de travail de
l'Administration régionale nécessite un changement et, partant, il
faut prévoir des étapes.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Lo scopo di molte iniziative
regionali, come la presentazione della mia mozione, è quello di far
discutere un particolare argomento qui in aula. Lo scopo che mi ero
prefisso è stato centrato, tant'è che il Presidente della Giunta ha
evidenziato tutta una serie di circostanze e di riunioni, delle
quali forse non tutti erano a conoscenza, che denotano il suo
impegno per giungere, in breve tempo, alla chiusura del contratto
per i dipendenti regionali, tenendo anche conto degli strascichi
del precedente contratto relativi alla appendice contrattuale del
premio di incentivazione per tutto il personale e dell'appendice
contrattuale dei controllori regionali.
Poiché il Presidente della Giunta, che è l'esponente più
eminente dell'intero esecutivo, ha già assunto un impegno in tal
senso, in quest'aula, non è più necessario affrontare uno scontro
politico per far votare la mia mozione e, pertanto, ritenendo che
il suo impegno vada proprio incontro alle esigenze del personale
regionale, così come io desideravo, non mi sembra più il caso di
porre in votazione la mia mozione. Pertanto, la ritiro, anche
perché mi sembra che sia stato raggiunto lo scopo, che mi ero
prefisso, di suscitare una discussione in aula sull'argomento.
Mi fido, infinitamente, delle promesse del Presidente della
Giunta, sperando, ovviamente, che si realizzino in tempi brevi; se
così non sarà, torneremo a chiederne giustificazione al Presidente
della Giunta.
PRESIDENTE
: Su richiesta del presentatore, Consigliere
Baldassarre, l'oggetto n. 55 è ritirato.
IL CONSIGLIO prende atto.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Io credo che il confronto sia stato
utile, anche perché le nostre considerazioni sono state riprese dal
Presidente della Giunta. A noi interessava, in modo particolare,
operare in funzione di pungolo nei confronti dell'Amministrazione
regionale e della Giunta, affinché questo problema venisse
affrontato in termini concreti.
Nella mia precedente illustrazione, avevo detto di aver saputo,
tra le more della presentazione della mia mozione, che il
Presidente della Giunta, nel discutere con le organizzazioni
sindacali, aveva già prospettato lo stesso ed identico
problema.
Sostanzialmente io condivido le osservazioni che sono state
fatte in quest'aula dal Presidente della Giunta, sul lavoro
"part-time", anche se mi si deve consentire di fare una
osservazione di tipo sociale: l'istituto del "part-time", infatti,
può certamente andare incontro a certe esigenze, tuttavia, per
altri versi, può creare anche delle situazioni difficili.
Dico questo perché condivido l'impostazione che si vuol dare per
consentire, ad esempio, al personale di poter svolgere una doppia
attività. In tal modo si recepisce quello che c'era stato di buono,
sia pure in condizioni sostanzialmente diverse, con la Nazionale
COGNE, che aveva permesso di beneficiare di un impiego fisso e di
mantenere, contemporaneamente, un qualche collegamento con un'altra
attività personale, che aveva a sua volta consentito
all'agricoltura, sia pure a prezzo di grandissimi sacrifici, di
mantenere un suo particolare aspetto.
Tuttavia, l'introduzione del "part-time" nell'ambito
dell'apparato regionale darebbe ben altro assetto a chi deve
lavorare e, nel contempo, consentirebbe anche il mantenimento di un
certo tipo di occupazione. Non si tratterebbe più, infatti, di una
doppia occupazione, ma di una occupazione a tempo parziale,
esercitabile con un diverso stato d'animo e, soprattutto, con
minori sacrifici e con minore fatica.
L'altro discorso, per il quale pregherei il Presidente della
Giunta di riconsiderare il suo punto di vista, è relativo
all'aspetto normativo dello stato giuridico del personale
regionale. Pur riconoscendo che ci troviamo alla fine della
legislatura, non credo che si possa ulteriormente dilazionare la
soluzione di questo aspetto, che non è certamente di secondaria
importanza.
Riconosco che le organizzazioni sindacali tendono, giustamente,
a privilegiare l'aspetto economico, ma a sottovalutare l'utilità
per il dipendente regionale di poter disporre di una normativa
quanto mai adeguata alle sue esigenze. È vero che contano
soprattutto i soldi che si mettono in tasca alla fine del mese, ma
io credo, però, che sia altrettanto importante anche un diverso
modo di lavorare, attuato con nuove disposizioni di legge sul
rapporto di lavoro.
Alla luce dell'ultimo ed importante impegno assunto dal
Presidente della Giunta, di portare all'attenzione delle competenti
Commissioni e quindi del Consiglio, dopo che si sarà ottenuto un
accordo di massima delle organizzazioni sindacali, una bozza
preliminare su cui discutere il problema sollevato, così come è già
stato detto dal Consigliere Baldassarre, anch'io sono dell'avviso
che abbiamo ottenuto lo scopo, certamente non secondario, di far
discutere su questo argomento e di aver perlomeno sottolineato un
tema importante, che era già presente negli intendimenti operativi
del Presidente della Giunta.
Pertanto, nel dichiararci soddisfatti delle considerazioni
svolte dal Presidente della Giunta, chiediamo che la nostra mozione
sia ritirata.
PRESIDENTE
: Anche l'oggetto n. 51 è ritirato.
IL CONSIGLIO prende atto.
