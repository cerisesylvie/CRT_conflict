Classificazione
ASSISTENZA SANITARIA E OSPEDALIERA
Piano socio-sanitario regionale



Oggetto del Consiglio n. 847 del 5 novembre 2014 - Resoconto
OGGETTO N. 847/XIV - Interpellanza: "Interventi per
migliorare i servizi relativi alla prevenzione e alla diagnostica
delle malattie senologiche e dei tumori".
Presidente
- La parola alla collega Morelli.
Morelli (ALPE
) - Merci Monsieur le Président.
Nel mese di ottobre scorso, mentre nel Consiglio regionale quasi
tutti aderivamo con convinzione in segno di solidarietà alla
campagna contro il tumore al seno, appuntandoci il fiocchetto rosa
sulla giacca e i monumenti di tante città si illuminavano di rosa,
sui
social network
, partiva, invece, una campagna di
tutt'altro tenore, che coinvolgeva, in particolare delle donne
valdostane. Questa campagna veniva lanciata da una riflessione,
ahimè, molto amara. Non so se l'assessore ha avuto modo di leggere
quanto è uscito sui social. Leggo per completezza di informazione:
"Oggi, con regolare richiesta del medico curante ho tentato di
prenotare invano una mammografia con ecografia per l'autunno
2015
", tutto questo viene scritto nel mese di ottobre
2014...
"non c'è più posto. Mi metteranno in lista d'attesa"
.
L'arco di Augusto illuminiamolo pure di rosa, che certo non fa
male, ma la prevenzione seria la si fa facendo le mammografie per
tempo. A questa considerazione, poi, sono seguite una serie di
reazioni. Ve ne leggo alcune, anche una in patois "... Traduco per
i non patoisants: "
Per mia moglie lo stesso problema. Ha avuto
un tumore al seno a 18 anni e tutti gli anni deve fare una
mammografia a distanza di 6 mesi. Si è presentata a gennaio e le
hanno detto maggio 2015. Siamo andati a pagamento e gli stessi
medici gliel'hanno fatta il mattino del giorno dopo".
Potrei
continuare oltre. Un anno fa, il 25 settembre 2015, 2013, pardon,
presentavamo un'interpellanza nella quale constatavamo che le liste
di attesa erano molto, molto lunghe. Per lo svolgimento di
un'ecografia c'erano 590 giorni di attesa e per un primo accesso
mammografico un'attesa di 211 giorni. A quella interpellanza,
l'assessore, sicuramente in buona fede, rispondeva
: "Vogliamo
risolvere questo servizio al più presto, creda. Entro il 31
dicembre 2013 le liste saranno aperte, i tempi di prenotazione
andranno a 60 giorni, con convenzioni con il privato e riguardo
allo screening, si diceva, che l'idea era di estenderli, per
esempio, dai 45 fino ai 75 anni, perché abbiamo visto delle forme
riproporsi in una fascia più ampia rispetto a quelle che erano le
età cordini
". Attualmente lo screening viene fatto dai 50 ai 69
anni
. "E anche su questo ancora c'è un impegno a riscrivere un
nuovo screening, assieme alle associazioni eccetera, eccetera. A
giugno 2014 sarà pronto il nuovo protocollo di screening, con
documentazione presentato alle donne"
.
Ecco, questi impegni sono stati in larga misura disattesi,
perché dal sito dell'USL, lo screening mammografico rimane limitato
alla fascia di donne residenti in età compresa tra i 50 e i 69 anni
e, tra l'altro, c'è un passaggio nel programma di screening che
dice:
"Le donne che all'esame mammografico di primo livello
presentano un referto dubbio, vengono richiamate per un
approfondimento diagnostico di secondo livello, mediante esame
clinico"
. E anche su questo, tra le varie reazioni sui
social
, c'è un passaggio di una donna valdostana che dice:
"Pensa, io ho fatto una mammografia il 26 marzo e hanno
aspettato fino al 22 maggio per chiamarmi, via sms, per un nodulo
sospetto, a fare eco più ago aspirato, ed era un carcinoma. Due
mesi per fare un referto"
. E dunque, a fronte di queste
riflessioni, abbiamo riproposto lo stesso tipo di interpellanza per
capire cosa effettivamente è cambiato rispetto all'anno scorso e
quali sono gli intendimenti futuri perché, in realtà, ci pare che
la situazione rimanga comunque grave e che, comunque, la risposta
del servizio sanitario pubblico valdostano, a questo tipo di
problematica, rimanga una risposta inadeguata.
Presidente
- Grazie collega. La parola all'Assessore
Fosson.
Fosson (UV)
Grazie.
Rispondo con grande rispetto per chi ha formulato questa
domanda, pensando che anche lui sia in buona fede, perché dovremmo
confrontare sicuramente i dati. L'altra volta lei giustamente mi
aveva citato l'associazione Viola e il volontariato specializzato,
per cui avevamo lavorato con loro, e rispetto ai dati, mi scuso ma
non vado sul social network, sarei contento di incontrare queste
persone, perché poi ogni persona ha una sua storia particolare.
Però i dati che ho, che mi forniscono i tecnici, mi permetterò poi
di fornirle la risposta, e accetto un confronto perché la
situazione è sempre migliorabile, dicono che lo screening mammario
in Valle d'Aosta ha ripreso la funzione normale e non ci sono più
dei rinvii, e che non ci sono più degli esami non fatti. Ecco, come
avevamo detto, lo screening è ritornato ai tempi normali e questo
le associazioni me lo hanno confermato. Venerdì ci sarà una
riunione in questo senso, ecco perché, mi permetta sono stupito su
questo. Sul problema dello screening mammario e della mammografia
c'è un grande dibattito sull'appropriatezza mentre invece il nuovo
screening non è ancora stato ultimato, questo è vero, perché deve
essere validato dalle autorità epidemiologiche del Piemonte e
queste hanno tardato la validazione, perché c'è tutta una scienza
che lavora sulla validità di uno screening. Lo screening è
ritornato nella norma da dicembre di quest'anno, da allora, le
assicuro, non ho più avuto significative espressioni di un cattivo
funzionamento. E, quindi, le leggerei, se mi permette, quello che
mi hanno scritto i tecnici, dopo di che glielo do, e che consiste
nell'attività di prevenzione del tumore al seno che si fonda su
programmi organizzati di screening alla popolazione.
È in corso, e ne ho parlato l'altra volta, proprio un'attenzione
all'appropriatezza, perché c'è un grosso dibattito sulla
mammografia fatta al di fuori di uno screening, o comunque fatta ad
un'età al di sotto dei quarantacinque anni. Ovvero se sia utile, ma
soprattutto se faccia bene o male. Non può essere la donna a
decidere da sé se farsi o non farsi una mammografia, che può
comunque essere comunque un accertamento negativo.
UNICE ha dimostrato di ottenere una riduzione della mortalità
specifica per cancro della mammella. Nella fascia di età dai
cinquanta ai sessanta è maggiore l'evidenza di efficacia. La
Regione Valle d'Aosta dal '98 ha organizzato un sistema gratuito, e
nello specifico lo screening del tumore della mammella offre una
tutela completa alla popolazione a rischio nella fascia di età dai
cinquanta ai sessantanove anni, dove maggiore è l'efficacia. É
inoltre prevista, ed è già attuata, l'adesione volontaria per la
fascia dai quarantacinque ai quarantanove anni. Adesso, quindi, il
nostro screening copre dai quarantacinque ai sessantanove anni. Sui
settanta anni in poi, è vero, non c'è, ma le indicazioni sono state
solo nelle donne a rischio. Nell'ambito del programma di screening
si realizza una totale presa in carico della donna, invito per le
donne sintomatiche, gestione degli appuntamenti, approfondimenti
diagnostici. Nell'ambito del programma di screening, anche i tempi
di realizzazione delle prestazioni sono oggetto di
monitoraggio.
Nella realtà regionale, oltre alla mammografia, unico test di
primo livello previsto, è offerta in modo selettivo l'ecografia a
completamento della mammografia alle donne che presentino seno
denso alla mammografia e per questo di analisi più difficile. Il
progetto di screening mammografico curato dai radiologi, dopo un
periodo di difficoltà, come del resto già affermato lo scorso anno
in occasione delle risposte date da precedenti interpellanze,
dovute a una indagine condotta dalla Magistratura sulle
prestazioni, ora ha interamente recuperato il ritardo. Le do poi
questo documento per cui possiamo verificare insieme. Se questi
dati non fossero veri vorrebbe dire che i nostri tecnici ci contano
le bugie. Mi scrivono che ora abbiamo interamente recuperato il
ritardo. Si riepilogano i diversi dati di attività, per la
senologia clinica, mammografia, e si individuano le seguenti
tipologie: accessi non urgenti, e in questo è vero, chi è al di
fuori dello screening, soprattutto se è al disotto dei
quarantacinque anni, bisogna precisare che nell'ambito delle attese
sono comprese richieste incalzanti di alcune pazienti che
nonostante gli esiti delle prime visite specialistiche che non
indicavano una mammografia, non abbiano evidenziato alcuna urgenza
della prestazione di cui al punto tre, ma che per la loro
tranquillità psicologica desiderano sostenere l'esame. Per queste
donne, che non rientrano nello screening, e che probabilmente non
devono fare la mammografia, per le quali la mammografia
probabilmente farebbe male, anche se qualcuno gliel'ha consigliata
ed è questo il problema che noi dobbiamo smascherare, hanno
un'attesa di centodieci giorni e certo se le fanno a pagamento
gliele fanno subito, invece di non farlo. E questo è vero.
Per i controlli successivi a un primo accesso, gli esami
senologici sono usualmente programmati a dodici ovvero diciotto
mesi. Cioè una donna che si è presentata alla visita, e ho
controllato personalmente in questi giorni, quando le viene detto:
va bene, facciamo un controllo a dodici e le viene prenotato tutto
a diciotto mesi, non si può presentare questo fatto come un'attesa
di prestazione perché è una prestazione programmata di chi era
stato controllato prima. Per quanto riguarda l'esame urgente, a
queste signore consiglierei soprattutto questo: in presenza di una
sintomatologia le pazienti vengono gestite direttamente dai
dirigenti della struttura di chirurgia toracica entro sette giorni,
con una visita senologica e l'eventuale approfondimento
diagnostico, se indicato, viene eseguito con accesso prioritario in
radiologia. A tutte le donne valdostane che non rientrano in questo
screening molto preciso, che ricordo si basa su presupposti
scientifici, è possibile un esame urgente, con una richiesta di
visita senologica urgente, affinché vengano visitate gratuitamente
dallo specialista. Quali conseguenze comporta tale disservizio e,
considerato quanto dichiarato in premessa, non si può affermare che
a oggi - sto leggendo quanto mi scrivono i tecnici - si possa
parlare di disservizio di tempi biblici e nemmeno che un'attesa più
lunga possa danneggiare la salute delle donne. Si ribadisce che le
urgenze sono sempre e comunque garantite e inoltre le forme
tumorali non si sviluppano da un giorno all'altro.
Quali sono gli intendimenti futuri? Si ribadisce nuovamente che
è ferma intenzione del sistema sanitario continuare a mantenere
questo livello di eccellenza, riconosciuto negli anni sia dai
pazienti, che dalla comunità scientifica nazionale, proseguendo nel
progetto di screening e garantendo alti livelli di qualità. A
parole dico che mi fa piacere che lei confronti questi dati e
sarebbe veramente per me un'occasione di crescita potermi
confrontare con queste donne e con lei per vedere quale è stato il
percorso. Perché i dati che ho, questi dati, li possiamo
confrontare, possiamo sicuramente chiamare in Commissione il
direttore sanitario che ha scritto queste cose. Sui problemi del
cancro in Valle d'Aosta, i dati li avete visti sui giornali
recentemente e sono tra quelli che ci hanno permesso l'alto
risultato ottenuto. Abbiamo il 61 per cento di sopravvivenza a
dieci anni in terzo stadio; abbiamo delle liste d'attesa, di cui
lei mi parlava di due mesi, e questo disservizio mi sembra strano.
Ho parlato l'altro giorno con l'Assessore del Piemonte, loro sono
sempre nell'ottica di scambio di pazienti e di aiuto e di sostegno
che la nostra realtà può dare, e loro parlano di quattro mesi di
attesa per un cancro della mammella diagnosticato. Da noi
praticamente non c'è lista d'attesa.
Una volta che ha fatto l'ago aspirato viene messo in lista e nel
giro di un mese eventualmente trattato. Le dico ancora, ma sempre
convinto della sua buona fede, ho telefonato ancora ieri al
direttore di Viola che ha sempre seguito la cosa e con cui abbiamo
messo in piedi questo osservatorio. La presidente di Viola mi ha
detto che c'è ancora qualche caso di difficoltà sull'ecografia, ma
la maggior parte dei disguidi sono rientrati. Le confermo proprio
che su questo sono disponibile proprio a verificare i dati per
vedere se qualche cosa che mi hanno riferito non è emersa. Ma i
dati che ho e di cui rispondo sono questi. Grazie.
Presidente -
Grazie Assessore. La parola alla collega
Morelli.
Morelli (ALPE)
- Merci Président.
Assessore, prendiamo atto della sua risposta, prendiamo atto che
lo screening mammario è ripreso normalmente, che non è stato
ultimato il nuovo programma, come ci aveva anticipato l'anno
scorso, che avrebbe dovuto essere ultimato per giugno 2014. Vorrei
solo ricordarle che, lo si può leggere su questo opuscolo che è
stato distribuito anche in Consiglio regionale, e che viene diffuso
nelle biblioteche, nelle farmacie nel mese della prevenzione, che
il tumore al seno resta il big killer per le donne e si presenta
sempre più spesso in età giovanile. É scritto qui sopra. La
malattia si manifesta nel 30 per cento dei casi, prima dei
cinquanta anni, al di fuori dell'età media coperta dalle campagne
di screening. L'aumento dell'incidenza è stato pari a circa il 14
per cento negli ultimi sei anni, ma per le donne tra i venticinque
e i quarantaquattro anni l'incremento è stato del 29 per cento
circa. Ecco, lei capisce qual è la gravità del problema. Lo so che
non si può fare la mammografia a tutte, ma là dove c'è una regolare
richiesta del medico curante, e presumo che non sia uno qualsiasi
che ha consigliato la signora, che è uscita sui social...molto
bene, molto bene, non credo che debba essere il paziente a decidere
qual è il tipo di controllo che va fatto. Tra l'altro, dati del
sito dell'USL, ancora oggi per un primo accesso mammografico ci
sono centotrenta giorni di lista di attesa, fuori dallo screening
certo. Ma, dico, fuori dallo screening, c'è una fascia di età di
donne che va dai venti ai cinquanta anni, dove l'incremento è stato
del 29 per cento, e quindi è un problema.
Mi pare che ci siano ancora liste d'attesa di centotrenta
giorni, quando nella nostra delibera regionale si parla di sessanta
giorni, no, perché rientra nella categoria differibile riferita ai
primi accessi che devono essere erogati in tempi massimi non
superiori ai trenta giorni per le prime visite e sessanta giorni
per i primi accertamenti diagnostici strumentali, e mi lasci dire,
Assessore, che non siamo proprio nella situazione ideale.
Prendo atto del fatto che sono stati fatti dei miglioramenti,
che lo screening mammario ha ripreso a funzionare normalmente, ma
credo che una patologia che viene definita big killer, non lo so,
non mi pare che le preoccupazioni di tutte queste donne, che si
sono sentite di scrivere, di esternare le loro preoccupazioni e le
loro critiche sui social network siano da minimizzare. Mi sembra
che al contrario sia da prendere molto sul serio e si debba
procedere nella direzione in cui lei sta procedendo, ma mi lasci
dire che c'è ancora molto da fare.
Presidente -
Grazie collega. Punto 21 all'ordine del
giorno.
