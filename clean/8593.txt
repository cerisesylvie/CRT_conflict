Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3094 del 7 ottobre 1987 - Resoconto
OGGETTO N. 3094/VIII - DISEGNO DI LEGGE CONCERNENTE:
"ISTITUZIONE DELLA CASSA RURALE ED ARTIGIANA DI FENIS, NUS E
SAINT-MARCEL".
PRESIDENTE:
Ha chiesto la parola l'Assessore alle
Finanze, Martin; ne ha facoltà.
MARTIN (A.D.P.):
Ricordo, molto brevemente, che, nella
relazione annessa al disegno di legge, si dice molto chiaramente
che il presente atto è l'ultimo provvedimento necessario per
l'istituzione della Cassa Rurale ed Artigiana di Fénis, Nus e
Saint-Marcel. È una iniziativa che ha tratto origine dal piano
generale approvato dal Consiglio regionale nel gennaio 1986. La
società ha raccolto il capitale sociale e si è costituita nel corso
di un'assemblea dei soci, che ha provveduto anche all'approvazione
dello statuto societario.
La presente legge, oltre ad istituire la Cassa Rurale e
Artigiana di Fénis, Nus e Saint-Marcel, l'autorizza anche ad
iniziare le operazioni di istituto per l'esercizio del credito e
del risparmio.
PRESIDENTE:
Passiamo ora all'esame dell'articolato.
Do lettura dell'articolo 1:
Articolo 1
1.
È istituita la Cassa Rurale e Artigiana di Fénis,
Nus e Saint-Marcel (Fénis-Aosta), società cooperativa a
responsabilità limitata, come da atto
costitutivo di cui al
rogito notaio
MARCOZ in data 13 febbraio 1987, repertorio n.
59109
.
2.
Ai sensi e per gli effetti del 2° comma
dell'articolo 23 della legge 16 maggio 1978, n. 196, la società
è
autorizzata ad iniziare le operazioni di istituto per
l'esercizio del credito e del risparmio.
PRESIDENTE:
Se nessuno chiede la parola, pongo in
votazione l'articolo 1, testé letto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'articolo 2:
Articolo 2
1. Fatte salve le disposizioni di legge, le eventuali
modifiche dello Statuto sono di competenza dell'Assemblea dei soci,
previo parere favorevole della Giunta regionale.
PRESIDENTE:
Se nessuno chiede la parola, pongo in
votazione l'articolo 2, testé letto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'articolo 3:
Articolo 3
1. La
presente legge è dichiarata urgente
ai
sensi del terzo comma dell'art. 31 dello Statuto Speciale ed
entrerà in vigore il giorno successivo a
quello della sua
pubblicazione nel Bollettino Ufficiale della Regione.
PRESIDENTE:
Se nessuno chiede la parola, pongo in
votazione l'articolo 3, testé letto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 22
Votanti: 22
Favorevoli: 18
Contrari: 4
Il Consiglio approva
PRESIDENTE:
In assenza dell'Assessore ai Lavori Pubblici,
Fosson, l'oggetto n. 38, all'ordine del giorno, viene rinviato e si
procede con l'oggetto n. 39.
