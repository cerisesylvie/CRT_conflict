Classificazione
SPORT E TEMPO LIBERO
Manifestazioni sportive



Oggetto del Consiglio n. 1862 del 5 ottobre 2022 - Resoconto
OGGETTO N. 1862/XVI - Interrogazione: "Azioni volte a
sostenere la promozione e la valorizzazione dell'evento "Matterhorn
Cervino Speed Opening" e degli eventi collaterali alle gare di
Coppa del mondo".
Bertin (Presidente) -
Punto n. 17 all'ordine del giorno.
Per la risposta, la parola all'assessore Jean-Pierre
Guichardaz.
Guichardaz J. (FP-PD) -
L'Assessorato e l'Ufficio
regionale del turismo, in coordinamento con la Fondazione Gran
Becca e con i
Media Office
del Matterhorn Cervino Speed
Opening, hanno avviato diverse iniziative per sostenere
organizzativamente, promuovere e valorizzare "Matterhorn Cervino
Speed Opening" e gli eventi collaterali. In primo luogo, riguardo
alle attività di comunicazione promo-commerciali, è stata impostata
la comunicazione dell'evento alla stampa nazionale e internazionale
tramite agenzie di comunicazione di cui l'Assessorato si avvale in
Italia e all'estero. In particolare la notizia è già stata inclusa
nel
dossier
stampa diffuso in Francia, Belgio e Svizzera per
la stagione invernale 2022-2023 e nei prossimi giorni sarà anche
inserito in comunicati stampa dedicati allo sci inviati alla stampa
belga e inglese. Lo scorso 12 settembre l'agenzia stampa per il
mercato italiano ha inoltre distribuito agli organi di informazione
un comunicato stampa specificamente dedicato all'evento, in
particolare la possibilità di acquistare sia i biglietti per
assistere alle gare, sia alcuni pacchetti di soggiorno comprensivi
dei biglietti stessi. Quest'ultima opportunità è promossa sul sito
turistico regionale lovevda.it ed è acquistabile sul portale di
prenotazione regionale "Booking Valle d'Aosta", a sua volta linkato
dalla sezione "Pacchetti all inclusive" del sito delle gare
"speedopening.com". I pacchetti sono i risultati di una
collaborazione dell'Ufficio regionale del turismo con il Consorzio
di Cervinia e Valtournenche e con il Consorzio di
Saint-Vincent.
Il 1° ottobre scorso l'Ufficio regionale del turismo ha inviato
oltre 60 mila contatti iscritti alla
mailing list
, una
newsletter
in tre lingue: italiano, francese e inglese,
dedicata con il
countdown
dell'evento. L'Assessorato sta
inoltre avviando diverse iniziative pubblicitarie che prevedono la
pubblicazione di contenuti pubbli-redazionali relativi alle gare di
"Coppa del Mondo" su testate cartacee e
on-line
. Un primo
intervento riguarda specificamente le regioni italiane di
prossimità: Piemonte, Lombardia, Liguria
in primis
ma anche
Veneto, Alta Toscana e parte dell'Emilia Romagna. I turisti delle
regioni di prossimità infatti costituiscono la quota prevalente dei
turisti italiani che visitano la Valle d'Aosta. Sono tra i
principali fruitori dell'offerta sciistica valdostana e sono
particolarmente interessati agli eventi come occasione di viaggio.
Queste iniziative pubblicitarie per le regioni di prossimità
saranno realizzate attraverso testate giornalistiche a diffusione
locale, su carta stampate e su
web
. Nello specifico su
testate del circuito
Netweek
, primo circuito di media locale
a livello nazionale, n. 1 uscita cartacea, formato pagina intera,
testo più foto su quarantadue testate del circuito Netweek dal 17
al 23 ottobre 2022 distribuito in città della Lombardia, province
di Milano, Monza e Brianza, Lecco, Como, Varese, Sondrio, Bergamo,
Cremona, Brescia; in Piemonte province di Torino, Novara, Vercelli
e Biella; in Liguria province di Genova e Imperia; Toscana province
di Firenze e Pistoia; un articolo pubbli-redazionale
on-line
di presentazione dell'evento e della località su tutti e quaranta i
portali Prima.it del circuito
network on-line
dal 17 ottobre
2022;
banner
pubblicitario sul quotidiano on-line del
circuito Netweek on-line dal 10 al 30 ottobre 2022, due milioni di
impression
erogate con
banner
a rettangolo 300 x 250
pixel
; due, su alcune testate a diffusione locale del
concessionario AG Press in Piemonte e in Lombardia un articolo
publi-redazionale con uscita a metà ottobre, sia in formato
cartaceo pagina intera, sia sui siti
web
di cinque testate
di Varese, Alessandria, Casale Monferrato, Canavese, Milano, "La
Prealpina", "Il Piccolo" del Monferrato, "La voce del Canavese", MI
- TOMORROW; un'uscita cartacea
, full cover
più ultima di
copertina su "Gazzetta weekend", edizione speciale distribuita i
giorni delle gare a spettatori e turisti presenti in zona, più
pubbli-redazionale web con condivisione
social
. Oltre a
questa iniziativa a diffusione locale, sono già state programmate
anche alcune uscite di contenuti pubbli-redazionali su testate a
diffusione nazionale specializzate sullo sci in Italia e
all'estero, un pubbli-redazionale formato a doppia pagina sul
numero di ottobre della rivista "Sciare Magazine", poi riproposto
sui canali web e sui social della stessa testata, un articolo
on-line sul sito web e sui canali
social
della rivista
"Sciare Magazine", un articolo di otto pagine sul numero di ottobre
della rivista "Sci Magazine", poi riproposto sui canali web e sui
social della testata, notizie in merito alla "Coppa del Mondo"
nell'ambito di una guida dedicata alla Valle d'Aosta allegata alla
rivista " Ski+Board " di settembre e su un pubbli-redazione della
rivista In the Snow in uscita a ottobre nel Regno Unito, altre
iniziative pubblicitarie focalizzate sugli eventi collaterali
saranno programmate in collaborazione con la Fondazione Gran
Becca.
Per la comunicazione delle gare di "Coppa del Mondo" e degli
eventi collaterali tramite i
social network
, l'Assessorato e
l'Ufficio regionale del turismo operano in coordinamento con il
Media Office del "Matterhorn Cervinia Speed Opening" con cui
concordano azioni condivise sui rispettivi canali di comunicazione.
Ad oggi sono già stati condivisi i contenuti di promozione della
gara, in particolare per incentivare la vendita dei biglietti e per
assistere alle gare tramite il
post
sulla pagina
Facebook
@visitdaosta
e con varie storie e
report
dell'
account
Instagram @valledaosta.
Supporto organizzativo: dal 27 ottobre al 6 novembre l'Ufficio
regionale del turismo distaccherà una dipendente dell'Ufficio
turistico di Valtournenche a supporto del
team
della
Fondazione Gran Becca per le attività di accoglienza degli atleti,
per l'attività di ufficio stampa e per qualunque altra esigenza
organizzativa nello spirito di collaborazione per una migliore
riuscita dell'evento. Iniziative di promozione territoriale
nell'ambito dell'evento: infine, in coordinamento con i
rappresentanti della Fondazione Gran Becca, e verificate con FIS
(Fédération Internationale de Sky) e con FISI (Federazione Italiana
Sport Invernali) l'opportunità a disposizione della Valle d'Aosta
per promuoversi nell'ambito dell'evento, l'Assessorato ha
concordato che il marchio promozionale della Valle d'Aosta sarà
esposto con visibilità televisiva, sugli allestimenti e nelle
tribune del pubblico e su barriere gonfiabili di protezione e
recinzione nella zona di arrivo, sul
backdrop
del
corner
leader
in cui stazionerà l'atleta in testa alla classifica
provvisoria, all'interno dei
media center
, nel materiale
consegnato ai giornalisti accreditati, che comprenderà anche una
cartella stampa con materiale fotografico e con videopromozionali
della Valle d'Aosta, sui cordini porta credito e sulla
comunicazione istituzionale dell'evento. La Valle d'Aosta potrà
anche passare un videopromozionale di trenta secondi sui
mega
screen
in zona di arrivo e a Testa Grigia, prima e dopo la
gara, e trasmettere una cartolina video in televisione. Abbiamo
inoltre organizzato un concerto di apertura della "Saison
Culturelle" firmato De Gregori e Venditti, che avrà luogo il 28
ottobre a Saint-Vincent, quest'appuntamento rientra nella
programmazione del palinsesto della Fondazione Gran Becca. Abbiamo
anche co-organizzato un evento, sempre con la Fondazione Gran
Becca, per il 29 ottobre che vedrà protagonista un noto comico di
"Zelig". Tramite la scuola alberghiera ci siamo presi carico del
catering
zona
vip
e
super vip
, si è creata una
collaborazione virtuosa e trasversale con
Chambre
Valdôtaine
, Consorzio Vini, Consorzio Fontina, Coldiretti e
altri, che permetterà di far degustare le nostre eccellenze
enogastronomiche a un pubblico internazionale. Il 24 ottobre stiamo
organizzando un evento presso la scuola con
press tour
di
stampa nazionale e locale per svelare il dietro le quinte della
"Coppa del Mondo" e per valorizzare tutti coloro che a vario titolo
sono intervenuti in quest'enorme macchina organizzativa.
A completare il grande impegno della Regione per questo grande
evento, non posso non ringraziare il collega Sapinet, che, tramite
le sue strutture, si occuperà dell'allestimento dei padiglioni Cime
Bianche, vip e super vip e anche del Palais Gran Becca a Breuil.
Non è stato necessario infine prevedere stanziamenti specifici né
da parte dell'Assessorato, né dell'Ufficio regionale del turismo in
quanto tutte le iniziative illustrate, già realizzate o
programmate, si avvalgono di risorse finanziarie che già erano
stanziate, oltre che per l'attività ordinaria di comunicazione
turistica, anche per quest'evento, con un incremento delle risorse
in fase di assestamento.
Concludo ringraziando le strutture facenti capo all'Assessorato
e non per il grande sforzo e anche le altre strutture della
Regione, dell'Assessorato dell'agricoltura,
La Chambre
, a
tutti coloro che stanno lavorando in maniera estremamente
importante, anche considerato che l'evento ha cominciato a essere
organizzato a marzo di quest'anno, che stanno facendo di tutto
veramente per rendere quest'evento unico e vi assicuro che nulla di
quello che si poteva fare in questo brevissimo lasso è stato
trascurato.
Presidente -
Per la replica, ha chiesto la parola il
consigliere Brunod, ne ha facoltà.
Brunod (LEGA VDA) -
Grazie Assessore per questo lungo
elenco che è stato anche difficile da seguire, ovviamente ad
ascoltare questo elenco sembrerebbe che è stato tutto già
realizzato alla stragrande, invece, ascoltando il suo intervento,
ovviamente una gran parte di tutte le cose che ha elencato devono
ancora svolgersi, anche se ormai siamo a poco più di tre settimane
da questo grande evento dove sarà molto importante partire subito
con il piede giusto, partire subito alla grande perché, come
sappiamo, quando si parte bene, un gran lavoro è già fatto per gli
anni a seguire. A noi ci risulta che, per quanto riguarda la parte
di organizzazione degli eventi collaterali e la promozione, ci sono
ancora molte attività da portare avanti dove un maggior
affiancamento da parte dell'Assessorato e delle sue strutture, per
quanto riguarda anche le competenze sicuramente acquisite negli
anni nell'organizzazione di questi grandi eventi, come ripeto,
nonostante manchino solo tre settimane, sarebbe veramente un grande
supporto perché ci sono ancora tanti aspetti da ultimare e da
definire.
Come ha detto lei, avete fatto o avete in programma un lavoro di
promozione per quanto riguarda l'aspetto di comunicazione
dell'evento sportivo ma manca un po', anche dall'elenco che lei ha
fatto, di organizzazione, di promozione di tutto quello che è
collaterale all'evento, che, secondo noi, ha un aspetto molto
importante, se non determinante, perché, come sappiamo, oggigiorno
gli eventi non devono più essere solamente fine a sé stessi per
quanto riguarda la competizione sportiva, ma un vero grande evento
è quell'evento che va a curare, promuovere e valorizzare a 360
gradi tutti gli aspetti che possono mettere in risalto la nostra
Regione grazie alla vetrina che abbiamo a disposizione. Questa
vetrina è la "Coppa del Mondo" di due settimane con quattro gare
dove ovviamente dobbiamo cercare di sfruttarla al meglio per
ottenere maggiori risultati per promuovere al meglio il nostro
territorio, tutte le nostre eccellenze a livello eno-gastronomico,
a livello culturale e quant'altro. Il nostro auspicio quindi è che
nell'immediato probabilmente sarebbe importante che vi mettiate
subito in contatto, soprattutto parlo della Fondazione Gran Becca,
per cercare magari di accelerare queste ultime cose che comunque
devono ancora essere affrontate per arrivare al meglio ai primi
giorni della "Coppa del Mondo".
Sul discorso che non avete previsto stanziamenti specifici, è un
aspetto che non condividiamo totalmente perché, come abbiamo detto
prima, ci sono ancora parti della logistica, degli allestimenti, in
zona soprattutto di Cervinia, da ultimare e quindi credo che,
attraverso una maggiore coordinazione e un maggior rapporto e
collaborazione con la Fondazione Gran Becca, che, come ripeto, è
una fondazione che è appena stata costituita, ovviamente non può
avere l'esperienza che ha avuto negli anni la Regione Valle d'Aosta
nell'organizzazione dei grandi eventi e quindi forse in questa
prima edizione avrebbe meritato un supporto anche economico e
soprattutto di tutte le strutture che hanno una competenza
specifica, maggiore competenza acquisita negli anni per quanto
riguarda questi eventi. Un lavoro è stato fatto, però noi ci
auguriamo che in queste tre settimane di tempo ci sia maggiore
sinergia per ottenere quel grande risultato che tutti ci aspettiamo
a favore della Valle d'Aosta intera.
