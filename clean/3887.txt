Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 160 del 30 marzo 1981 - Resoconto
OGGETTO N. 160/81 - PROPOSTA DI LEGGE CONCERNENTE: "MODIFICA
DELLA TABELLA ALLEGATO A) ALLA LEGGE REGIONALE 11 NOVEMBRE 1974, N.
43: FUNZIONAMENTO DEI GRUPPI CONSILIARI".
Presidente
- Prima di dare la parola al collega
incaricato di illustrare il provvedimento, informo il Consiglio che
l'Assessorato alle Finanze ha fatto presente la necessità di
adeguare l'art. 2 della legislazione che prevede l'imputazione al
bilancio in corso e al bilancio pluriennale, ed ha proposto a tal
fine un emendamento sostitutivo dell'intero art. 2; la Commissione
competente in data 19 marzo ha espresso parere favorevole sulla
proposta di legge accogliendo nel testo proposto dall'Assessorato
alle Finanze l'emendamento sostitutivo dell'art. 2.
C'è qualcuno fra i relatori che intende illustrare il
provvedimento? Ne è stato incaricato il collega Martin, che ha
facoltà di parlare.
Martin
(UVP)
- Molto brevemente, perché la
questione è stata dibattuta non soltanto in sede di Commissione
Affari Generali ma anche nel corso di riunioni fra tutti i
Capigruppo. Come è detto nella relazione, le attuali tabelle sono
ferme al 1974 e stante il continuo aumento dell'attività dei Gruppi
consiliari si è pensato bene di modificarle rendendole non po' più
adeguate al costo della vita del 1981. Si è trattato quindi
soltanto di una modifica di queste tabelle; esse sono state
praticamente aumentate di due volte e mezza, mentre non vengono
modificati i criteri di assegnazione ai singoli Gruppi.
Presidente
- Qualcuno intende prendere la parola in sede
di discussione generale? Nessuno chiede di parlare? Allora si passa
all'esame dell'articolato.
Presidente
- Do lettura dell'art. 1.
Art. 1
Con decorrenza 1° gennaio 1981, l'ammontare dei contributi
finanziari per il funzionamento dei Gruppi consiliari è determinato
in misura corrispondente a 2,5 volte gli importi previsti dalla
tabella allegato A) alla legge regionale 11 novembre 1974, n.
43.
Presidente
- Metto in approvazione l'art. 1.
Esito della votazione:
Presenti: 24
Votanti: 24
Maggioranza: 13
Favorevoli: 24
Il Consiglio approva.
Presidente
- Do lettura dell'art. 2 nel testo proposto
dall'Assessorato alle Finanze e fatto proprio dalla
Commissione.
Art. 2
L'onere derivante dall'applicazione della presente legge,
valutato in annue lire 80.000.000, graverà sul capitolo 20050
("oneri per il funzionamento del Consiglio regionale") della parte
Spesa del bilancio preventivo della Regione per l'anno 1981 e sui
corrispondenti capitoli di spesa per gli anni successivi.
Alla copertura dell'onere di cui al comma precedente si
provvede:
per il 1981 mediante prelievo di pari somma dal capitolo
50000 "Fondo globale per il finanziamento di funzioni normali
(spesa corrente) - spese di funzionamento" della parte Spesa del
bilancio preventivo della Regione per l'anno 1981.
Per il 1982 e il 1983 con la disponibilità relativa a "spese
di funzionamento istituzionale - 1.1. Organi della Regione - 1.1.1.
Consiglio regionale".
Per gli anni successivi l'onere sarà iscritto con leggi di
approvazione dei relativi bilanci preventivi.
Presidente
- Metto in approvazione l'art. 2 nel testo di
cui ho dato lettura.
Esito della votazione:
Presenti: 26
Votanti: 26
Maggioranza: 14
Favorevoli: 26
Il Consiglio approva.
Presidente
- Do lettura dell'art. 3.
Art. 3
Al bilancio di previsione della Regione per l'anno 1981 sono
apportate le seguenti variazioni:
PARTE SPESA
- Variazioni in aumento:
Cap. 20050 "Oneri per il funzionamento del Consiglio
regionale" L. 80.000.000
- Variazioni in diminuzione:
Cap. 50000 "Fondo globale per il finanziamento di spese per
l'adempimento di funzioni normali" L. 80.000.000
La presente legge sarà pubblicata nel Bollettino Ufficiale
della Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
Presidente
- Metto in approvazione l'art. 3.
Esito della votazione:
Presenti: 26
Votanti: 26
Maggioranza: 14
Favorevoli: 26
Il Consiglio approva.
Presidente
- Non vi sono dichiarazioni di voto? Il
Consiglio è chiamato a pronunciarsi sulla legge nel suo
complesso.
Votazione segreta
Esito della votazione:
Presenti: 27
Votanti: 27
Maggioranza: 14
Favorevoli: 26
Contrari: 1
Il Consiglio approva.
Presidente
- Passiamo a trattare l'oggetto n. 22.
