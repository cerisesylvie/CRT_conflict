Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 204 del 25 marzo 1983 - Resoconto
OGGETTO N. 204/VII - DISEGNO DI LEGGE CONCERNENTE: "NORME PER
LA CONCESSIONE DI MUTUI AD INTERESSE AGEVOLATO A FAVORE DI PRIVATI
NEL SETTORE DELL'EDILIZIA RESIDENZIALE".
PRESIDENTE
: Vi prego ora di fare un passo indietro per
terminare l'esame degli argomenti iscritti all'ordine del giorno
relativi alle leggi.
Si tratta di completare con l'adozione dei prescritti atti di
approvazione, il disegno di legge n. 486.
Vi pregherei dunque di tornare all'oggetto n. 34, che ieri
abbiamo discusso, completando la discussione generale, e per il
quale abbiamo rimandato a questa mattina l'esame degli
emendamenti.
Passiamo all'esame dell'articolato. Do lettura dell'art. 1:
Art. 1
Disposizioni generali
La Regione Autonoma Valle d'Aosta favorisce lo sviluppo
dell'edilizia residenziale mediante la concessione di mutui
agevolati assistiti dal contributo regionale, della durata massima
di venti anni, da contrarre con gli Istituti di Credito
convenzionati con la Regione.
Possono accedere a detti mutui i lavoratori dipendenti, gli
artigiani, i coltivatori diretti, singoli o associati, che
intendono, nel territorio regionale, costruire fabbricati di civile
abitazione, acquistare alloggi oppure effettuare su immobili di
loro proprietà interventi di recupero o ampliamenti di rilievo.
La Giunta regionale è autorizzata a stipulare con gli Istituti
di Credito apposite convenzioni, in cui saranno precisate le
modalità relative al pagamento dei contributi e alla erogazione dei
mutui.
PRESIDENTE
: All'art. 1 vi è l'emendamento delle
Commissioni di cui vi do lettura: al 2° comma dopo le parole "gli
artigiani" aggiungere le parole "gli esercenti attività
commerciali".
Lo metto in approvazione:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Metto in approvazione l'articolo 1 nel testo
emendato:
Art. 1
(Disposizioni generali)
La Regione Valle d'Aosta favorisce lo sviluppo dell'edilizia
residenziale mediante la concessione di mutui agevolati assistiti
dal contributo regionale, della durata massima di anni venti, da
contrarre con gli Istituti di Credito convenzionati con la
Regione.
Possono accedere a detti mutui i lavoratori dipendenti, gli
artigiani, i soggetti iscritti negli elenchi nominativi degli
esercenti attività commerciali, i coltivatori diretti singoli o
associati, che intendono, nel territorio regionale, costruire
fabbricati di civile abitazione, acquistare alloggi oppure
effettuare su immobili di loro proprietà interventi di recupero o
ampliamenti di rilievo.
La Giunta regionale è autorizzata a stipulare con gli Istituti
di Credito apposite convenzioni, in cui saranno precisate le
modalità relative al pagamento dei contributi e alla erogazione dei
mutui.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'art. 2:
Art.
2
Programma biennale di intervento
Per il biennio 1983/84 è attuato un primo programma di
interventi, per complessive £. 2.000.000.000, destinate per una
quota pari a £. 1.000.000.000 al finanziamento delle domande
pervenute nel 1° semestre 1983 e per le restanti due quote di £.
500.000.000 ciascuna al
2°
semestre 1983 ed al 1° semestre
1984.
I mutui sono diretti per una quota non superiore al 40%, in
termini di contributi, alla costruzione di nuove abitazioni e per
la restante quota all'acquisto di alloggi e ad interventi di
recupero o ampliamenti di rilievo di fabbricati esistenti.
La Giunta regionale ha la facoltà di variare dette quote in
caso di carenza di domande ammissibili a contributo in un
settore.
PRESIDENTE:
All'art. 2 vi sono due emendamenti: quello
della Commissione e quello confermato dai Consiglieri Tonino e
Carlassare. Do lettura dell'emendamento proposto dalle Commissioni
che riguarda il 2° comma dell'art. 2 che viene così sostituito:
"I mutui agevolati sono diretti per una quota non inferiore al
35% in termini di contributi, ad interventi di recupero e per la
restante quota alla costruzione di nuove abitazioni, all'acquisto
di alloggi e ad ampliamenti di rilievo di fabbricati
esistenti".
Lo metto in approvazione:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'emendamento proposto dai
Consiglieri Tonino e Carlassare:
"almeno il 40% dei contributi deve essere riservato ai
lavoratori dipendenti".
Apro la discussione su questo emendamento; ha chiesto di parlare
il Consigliere Tonino, ne ha facoltà.
TONINO - (P.C.I.):
Senza ripetere le cose che sono già
state dette in sede di discussione generale, voglio precisare
perché sia chiaro a tutti i Consiglieri, qual è il senso di questo
emendamento.
La legge n. 24 del '65 prevedeva interventi per i lavoratori
dipendenti, gli artigiani ed i coltivatori diretti.
Inizialmente era una legge che guardava soprattutto ai
lavoratori dipendenti, con l'apertura poi alle altre categorie. In
sede di Commissione -e la proposta l'abbiamo fatta anche noi - sono
stati inseriti anche i Commercianti, o comunque gli addetti alle
attività commerciali.
L'emendamento nostro ha il significato di cercare di raggiungere
comunque un equilibrio nella corresponsione dei mutui tra i
lavoratori dipendenti e le altre categorie di lavoratori autonomi,
tenendo conto che siccome sono stabiliti delle fasce di reddito
sarà molto più facile per le categorie di lavoratori autonomi
entrare nella richiesta di mutui e di contributi.
Non si tratta di penalizzare alcuno, ma di stabilire un
equilibrio e di rispettarlo, se possibile.
PRESIDENTE
: Ha chiesto di parlare il Consigliere Minuzzo,
ne ha facoltà.
MINUZZO - (P.S.D.I.):
Sono perplesso su questo
emendamento, fra l'altro già annunciato in occasione della riunione
della Commissione, perché non riesco a capire, malgrado lo sforzo
notevole che ha fatto il Consigliere Tonino a spiegarmelo, quale
senso abbia. Poiché il reddito non rientra nei requisiti che
assegnano un punteggio per poter accedere ai mutui, essendo il
reddito una cosa ed il punteggio un'altra, non vedo a mio avviso il
perché su cento domande il 61° artigiano che si trova in
un'abitazione in condizioni igieniche deficienti accertate
dall'Ufficio sanitario ed ha una condizione di sovraffollamento,
debba essere escluso dal finanziamento o dal mutuo per lasciare il
posto ad uno che magari ha avuto sei punti in virtù del fatto di
essere da 25 anni residente in Valle, ma che non ha nessuna delle
condizioni previste dall'art. 11. A me sembra che, siccome il
reddito non va ad incidere nel punteggio per stilare la graduatoria
degli aventi diritto ad accedere ai mutui previsti da questa legge,
l'emendamento presentato dal Consigliere Tonino per conto del
Gruppo comunista sia inaccettabile.
PRESIDENTE
: Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
Per invitare la Giunta e la maggioranza
a non accettare questo emendamento proprio per le motivazioni che
adesso ha espresso il Consigliere Minuzzo.
Nella legge 24 erano previsti dei punteggi in base al reddito,
per cui chi meno guadagnava aveva dei punti in più; l'emendamento
del Consigliere Tonino sarebbe valido se fosse previsto il reddito
fra i requisiti del punteggio. C'è l'opinione generale che il
lavoratore autonomo non faccia una dichiarazione dei redditi delle
più consone, pertanto alcune volte l'ammontare della dichiarazione
dei redditi del lavoratore autonomo è inferiore a quello del
lavoratore dipendente. Non avendo dato punteggio al reddito, non
riteniamo di accettare questo emendamento.
PRESIDENTE
: Ha chiesto di parlare il Consigliere
Carlassare, ne ha facoltà.
CARLASSARE - (N.S.):
Vorrei ricordare che il problema non
è tanto quello dei punteggi, ma quello di avere i requisiti per
poter accedere al mutuo. Sull'esperienza delle graduatorie stilate,
per esempio, per le case popolari vediamo che il lavoratore, che
non ha la possibilità di fare se non la dichiarazione dei redditi
assolutamente veritiera, si trova notevolmente svantaggiato
rispetto a quei lavoratori - sposo le parole dell'Assessore - che
bene o male riescono a ridimensionare un po' questa loro fonte di
reddito. Questo comporta la possibilità di vedere praticamente
escluse dall'accesso al mutuo quelle famiglie composte da due
lavoratori dipendenti.
Il problema è che se si supera un determinato reddito non si
hanno più i requisiti per richiedere il mutuo.
PRESIDENTE
: Metto in approvazione l'emendamento proposto
dai Consiglieri Tonino e Carlassarre:
ESITO DELLA VOTAZIONE
Presenti e votanti: 27
Favorevoli: 8
Contrari: 19
Il Consiglio non approva
PRESIDENTE
: Metto in approvazione l'articolo 2 nel testo
emendato:
Art. 2
(Programma biennale di intervento)
Per il biennio 1983/84 è attuato un primo programma di
interventi, per complessive lire 2.000.000.000 destinate per una
quota pari a £. 1.000.000.000 al finanziamento delle domande
pervenute nel 1° semestre 1983 e per le restanti due quote di lire
500.000.000 ciascuna al
2°
semestre 1983 ed al 1° semestre
1984.
I mutui agevolati sono diretti per una quota non inferiore al
35%, in termini di contributi, ad interventi di recupero e per la
restante quota alla costruzione di nuove abitazioni, all'acquisto
di alloggi e ad ampliamenti di rilievo di fabbricati
esistenti.
La Giunta regionale ha facoltà di variare dette quote in caso
di carenza di domande ammissibili a contributo in un
settore.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 3:
Art. 3
(Mutui agevolati)
L'ammontare massimo dei mutui agevolati di cui alla presente
legge è stabilito in Lire 44.000.000 tanto per la nuova costruzione
e l'acquisto di abitazioni che per interventi di amplia mento e di
recupero così come definiti dall'art. 31 della legge 5.8.1978, n.
457, lettere c), d), e).
La Giunta regionale è autorizzata ad aggiornare
periodicamente, con proprio provvedimento, il massimale di cui al
comma precedente.
L'ammontare del mutuo concedibile, che non può in ogni caso
superare i valori fissati al 1° comma, è determinato tanto per la
costruzione e l'acquisto di abitazioni che per gli interventi di
recupero e di ampliamento di edifici esistenti, sulla base dei
corrispondenti costi stabiliti per -i programmi di edilizia
agevolata convenzionata, attuati ai sensi della legge 5.8. 1978, n.
457.
Il mutuo concesso per l'acquisto non può comunque eccedere il
75% della spesa sostenuta dall'acquirente, risultante dall'atto
preliminare di compravendita registrato.
Le agevolazioni previste dalla presente legge non sono
cumulabili con finanziamenti concessi per lo stesso intervento
dello Stato, dalla Regione o da altro Ente pubblico.
PRESIDENTE:
Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 4:
Art. 4
(Contributo regionale)
La Regione Valle d'Aosta concorrerà nel pagamento degli
interessi semestrali, nella fase di ammortamento dei mutui, nella
misura rispettivamente del 7% per redditi fino a lire 16.000.000,
del 10% per redditi fino a £. 13.000.000 e del 13% per redditi fino
a lire 10. 000. 000.
La Giunta regionale ha facoltà di variare, anche annualmente,
la misura dei tassi di interesse a carico della Regione e i limiti
di reddito per l'accesso ai mutui in relazione al tasso globale
applicato nelle operazioni di mutuo e all'andamento dei prezzi al
consumo per le famiglie di operai e impiegati, quale risulta dalle
determinazioni dell'ISTAT.
PRESIDENTE:
Metto in approvazione l'articolo 4:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 5:
Art. 5
(Tempi di attuazione degli interventi)
I privati che intendono beneficiare dei mutui agevolati
presentano all'Amministrazione regionale, entro il 30 giugno ed il
31 dicembre di ogni anno, domanda compilata in appositi
modelli.
Entro 4 mesi dalla data di pubblicazione della graduatoria
provvisoria
i richiedenti producono la documentazione di cui al 2° e 3°
comma del successivo art. 9 e all'ultimo comma dell'art. 10. La
Giunta regionale provvede all'approvazione della graduatoria
definitiva, proposta dalla Commissione.
Gli interventi ammessi a finanziamento dovranno pervenire,
nel termine di quattro mesi, alla stipula del contratto di mutuo o
alla emissione del decreto regionale di concessione del contributo
e al contestuale inizio dei lavori o alla stipula dell'atto
pubblico di compravendita.
PRESIDENTE:
Metto in approvazione l'articolo 5:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 6:
Art. 6
(Requisiti soggettivi)
Per accedere ai mutui agevolati i richiedenti devono
possedere i seguenti requisiti:
essere cittadini italiani;
essere residenti in un Comune della Regione da almeno cinque
anni;
non essere proprietari, essi stessi ed i componenti del
nucleo familiare, nel Comune di residenza o in quello sede
dell'attività lavorativa o dell'intervento, di altra abitazione
adeguata alle esigenze della propria famiglia, intendendosi
adeguato l'alloggio composto di un numero di vani, esclusi gli
accessori, pari al numero dei componenti il nucleo
familiare.
Sono considerati vani accessori i disimpegni, i corridoi, i
bagni, i ripostigli e la cucina se di superficie inferiore a 8 mq.
e in genere qualunque altro vano non avente le caratteristiche di
locale d'abitazione.
E' ammessa la proprietà di un'abitazione qualora la stessa
non possa essere utilizzata in quanto specifici diritti reali sono
attribuiti ad altri soggetti, ovvero non sia abitabile perché in
condizioni statiche o igieniche precarie;
non aver beneficiato, in altre occasioni, di contributi
agevolati in qualunque forma concessi dallo Stato, dalla Regione o
altro Ente pubblico per la costruzione, ristrutturazione o acquisto
di una abitazione;
non aver avuto in assegnazione, a riscatto o con patto di
futura vendita, un alloggio realizzato con il contributo dello
Stato o di altro ente pubblico;
fruire di un reddito per nucleo familiare, anche in regime di
separazione dei beni, non superiore al limite massimo indicato al
primo comma del precedente art. 4.
Per nucleo familiare si intende la famiglia costituita dai
coniugi e dai figli legittimi, naturali, riconosciuti ed adottivi,
dagli affiliati, dagli ascendenti, discendenti e collaterali fino
al terzo grado, conviventi stabilmente con il capo
famiglia.
PRESIDENTE
: All'art. 6 c'è l'emendamento della
Commissione che riguarda il l° comma, lettera c), dopo le parole
"specifici diritti reali" aggiungere le parole "di godimento".
Lo metto in approvazione:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Metto in approvazione l'articolo 6 nel testo
così emendato:
Art. 6
(Requisiti soggettivi)
Per accedere ai mutui agevolati i richiedenti devono
possedere i seguenti requisiti:
essere cittadini italiani;
essere residenti in un Comune della Regione da almeno 5
anni;
non essere proprietari, essi stessi ed i componenti del
nucleo familiare, nel Comune di residenza o in quello sede
dell'attività lavorativa o dell'intervento, di altra abitazione
adeguata alle esigenze della propria famiglia, intendendosi
adeguato l'alloggio composto di un numero di vani, esclusi gli
accessori, pari al numero dei componenti il nucleo familiare. Sono
considerati vani accessori i disimpegni, i corridoi, i bagni, i
ripostigli e la cucina se di superficie inferiore a mq. 8 e in
genere qualunque altro vano non avente le caratteristiche di locale
di abitazione.
E' ammessa la proprietà di una abitazione qualora la stessa
non possa essere utilizzata in quanto specifici diritti reali di
godimento sono attribuiti ad altri soggetti, ovvero non sia
abitabile perché in condizioni statiche o igieniche
precarie;
non aver beneficiato, in altre occasioni, di contributi
agevolati in qualunque forma concessi dallo Stato, dalla Regione o
altro Ente pubblico per la costruzione, ristrutturazione o acquisto
di una abitazione;
non aver avuto in assegnazione, a riscatto o con patto di
futura vendita, un alloggio realizzato con il contributo dello
Stato o di altro Ente pubblico;
fruire di un reddito per nucleo familiare, anche in regime di
separazione dei beni, non superiore al limite massimo indicato al
1° comma del precedente art. 4.
Per nucleo familiare si intende la famiglia costituita dai
coniugi e dai figli legittimi, naturali, riconosciuti ed adottivi,
dagli affiliati, dagli ascendenti, discendenti e collaterali fino
al terzo grado, conviventi stabilmente con il capo
famiglia.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 7:
Art. 7
(Determinazione del reddito)
Il reddito a cui fare riferimento per la determinazione del
tasso di interesse a carico dell'Ente pubblico è quello derivante
dall'ultima dichiarazione dei redditi presentata prima della
deliberazione della Giunta regionale di ammissione al
finanziamento.
Il reddito complessivo del nucleo familiare è determinato ai
sensi dell'art. 21 della legge 5.8.1978, n. 457, e successive
modificazioni.
PRESIDENTE:
Metto in approvazione l'articolo 7:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 8:
Art. 8
(Requisiti delle abitazioni)
1) Abitazioni di nuova costruzione.
Sono ammissibili a finanziamento gli interventi che prevedono
la realizzazione di una abitazione unifamiliare o di un alloggio
compreso in un edificio bifamiliare appartenente anche ad un unico
proprietario, purché la superficie utile di ogni singolo alloggio
non superi i 95 mq. Per i nuclei familiari superiori ai 4
componenti, è consentita una maggiorazione della superficie utile
pari a 15 mq. per ogni componente eccedente i quattro.
I mutui non possono essere concessi per la costruzione di
abitazioni aventi caratteristiche di lusso.
La composizione del nucleo familiare va riferita al momento
della presentazione della domanda ed è comprovata dalla
certificazione anagrafica relativa allo stato di famiglia,
rilasciata dal Comune di residenza.
Per superficie utile si intende quel la interna all'alloggio
computata al netto delle murature perimetrali e delle tramezzature
interne.
Abitazioni oggetto di interventi di recupero
Per gli interventi di recupero non sono posti limiti alla
superficie dell'abitazione ammessa a finanziamento. Il mutuo può
essere concesso unicamente per gli interventi di recupero definiti
alle lettere c), d), e), dell'art. 31 della legge 5.8.1978, n. 457,
sulla base di esplicita documentazione rilasciata dal Comune.
Abitazioni oggetto di interventi di ampliamento
E' mutuabile l'intervento che prevede l'ampliamento
dell'abitazione di proprietà del richiedente, in misura non
inferiore a 1/3 della superficie utile dell'alloggio occupato, per
adeguarla alle dimensioni del nucleo familiare ai sensi del
precedente punto 1).
Acquisto di alloggio
E' ammissibile a finanziamento l'acquisto di un alloggio, senza
limitazioni di superficie, anche non di nuova costruzione purché al
momento di presentazione della domanda non siano decorsi
più di 15 anni dal rilascio del permesso di abitabilità o in
mancanza dalla data di ultimazione lavori, salvo che l'alloggio sia
stato oggetto, in detto periodo, di rilevanti interventi di
ammodernamento.
Non possono essere concessi mutui per l'acquisto di abitazioni
aventi caratteristiche di lusso o accatastate nelle categorie Al,
A8, A9.
I richiedenti possono produrre domanda di mutuo per una sola
delle quattro anzidette categorie di finanziamento.
PRESIDENTE
: All'art. 8 vi è l'emendamento delle
Commissioni che riguarda la sostituzione della prima frase, ne do
lettura:
"Sono ammissibili a mutuo gli interventi diretti alla
realizzazione di:
una abitazione unifamiliare singola;
un alloggio compreso in un edificio bifamiliare, appartenente
anche per intero al richiedente, purché la superficie utile
abitabile per ogni singolo alloggio non superi i 95 mq.;
c) un solo alloggio nell'ambito di un edificio
plurifamiliare.
La superficie abitabile delle nuove costruzioni di cui al
precedente comma non può superare i 95 mq. pena la decadenza dai
benefici previsti dalla presente legge".
Lo metto in approvazione:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità.
PRESIDENTE
: Ha chiesto di parlare il Consigliere Tonino,
ne ha facoltà.
TONINO - (P.C.I.):
Era per esprimere una perplessità per
quanto riguarda l'acquisto degli alloggi. Viene previsto che
possano presentare domanda coloro che acquistano alloggi costruiti
da almeno quindici anni, per i quali cioè sono passati quindici
anni dalla data della concessione edilizia.
A me questa sembra una piccola incongruenza; potrebbero esserne
testimoni i Consiglieri che hanno vissuto il periodo della legge
24. Questa legge era nata per favorire la vendita degli alloggi
nuovi costruiti ed inizialmente si parlava di alloggi nuovi. Poi ci
si è spostati ad alloggi costruiti da almeno cinque anni, adesso si
arriva a quindici. Se valgono per gli alloggi nuovi costruiti, si
incentiva la costruzione di alloggi nuovi; altrimenti tanto vale
lasciarlo per tutte le case, perché che senso hanno i quindici anni
o i venti anni?
Addirittura in questo caso vengono penalizzati coloro che
vorrebbero acquistare la vecchia casa da ristrutturare. Sollevo
solo una perplessità che è del momento, perché se il problema
esiste, probabilmente nell'applicazione della legge bisognerà
tenerne conto e modificarla.
PRESIDENTE
: Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
Sarà senz'altro il tempo che ci darà
buoni consigli. Però quando si acquista un vecchio fabbricato quasi
sempre dopo si ha bisogno di ristrutturarlo. Qui c'è il mutuo che
permette la ristrutturazione del fabbricato.
PRESIDENTE:
Metto in approvazione l'articolo 8 nel testo
emendato.
Art. 8
(Requisiti delle abitazioni)
1) Abitazioni di nuova costruzione
Sono ammissibili a mutuo gli interventi diretti alla
realizzazione di:
una abitazione unifamiliare singola;
un alloggio compreso in un edificio bifamiliare, appartenente
anche per intero al richiedente, purché la superficie utile
abitabile di ogni singolo alloggio non superi i 95 mg.;
un alloggio solo nell'ambito di un edificio plurifamiliare.
La superficie utile abitabile delle nuove costruzioni di cui al
precedente comma non può superare i 95 mq., pena la decadenza dai
benefici previsti dalla presente legge. Per i nuclei familiari
superiori ai 4 componenti, è consentita una maggiorazione della
superficie utile pari a 15 mq., per ogni componente eccedente i
quattro.
I mutui non possono essere concessi per la costruzione di
abitazioni aventi caratteristiche di lusso.
La composizione del nucleo familiare va riferita al momento
della presentazione della domanda ed è comprovata dalla
certificazione anagrafica relativa allo stato di famiglia,
rilasciata dal Comune di residenza.
Per superficie utile si intende quel la interna all'alloggio
computata al netto delle murature perimetrali e delle tramezzature
interne.
2) Abitazioni oggetto di interventi di recupero
Per gli interventi di recupero non sono posti limiti alla
superficie dell'abitazione ammessa a finanziamento. Il mutuo può
essere concesso unicamente per gli interventi di recupero definiti
alle lettere c), d), e), dell'art. 31 della legge 5.8.1978, n. 457,
sulla base di esplicita documentazione rilasciata dal Comune.
Abitazioni oggetto di interventi di ampliamento
E' mutabile l'intervento che prevede l'ampliamento
dell'abitazione di proprietà del richiedente, in misura non
inferiore a 1/3 della superficie utile dell'alloggio occupato, per
adeguarla alle dimensioni del nucleo familiare ai sensi del
precedente punto 1).
Acquisto di alloggio
E' ammissibile a finanziamento l'acquisto di un alloggio, senza
limitazioni di superficie, anche non di nuova costruzione purché al
momento di presentazione della domanda non siano decorsi più di 15
anni dal rilascio del permesso di abitabilità o in mancanza della
data di ultimazione lavori, salvo che l'alloggio sia stato oggetto,
in detto periodo, di rilevanti interventi di ammodernamento.
Non possono essere concessi mutui per l'acquisto di abitazioni
aventi caratteristiche di lusso o accatastate nelle categorie Al,
A8, A9.
I richiedenti possono produrre domanda di mutuo per una sola
delle quattro anzidette categorie di finanziamento.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'art. 9:
Art. 9
(Documentazione attestante il possesso dei requisiti)
All'atto della presentazione della domanda il richiedente
dovrà produrre la seguente documentazione:
certificato di cittadinanza italiana;
certificato di residenza;
stato di famiglia;
documentazione attestante il reddito di tutti i componenti il
nucleo familiare;
certificato della conservatoria dei registri immobiliari
attestante la non titolarità di diritti di proprietà su altre
abitazioni adeguate ad esclusione dell'immobile da ristrutturare o
da ampliare;
domanda redatta in apposito modulo.
Per gli interventi di nuova costruzione o di ristrutturazione
nei quattro mesi successivi alla data di pubblicazione della
graduatoria provvisoria si richiede altresì:
progetto esecutivo, vistato dal Comune, completo di tutti gli
elaborati tecnici, con allegato computo metrico estimativo;
concessione edilizia rilasciata dal Comune;
certificazione attestante la proprietà dell'area o
dell'immobile da ristrutturare.
Per l'acquisto di alloggi, nel termine di cui al comma
precedente, dovrà essere prodotto l'atto preliminare di
compravendita registrato.
PRESIDENTE
: All'art. 9 vi è l'emendamento delle
Commissioni di cui do lettura:
- al primo comma dopo la lettera e) inserire una nuova lettera
el) "per i lavoratori autonomi documentazione comprovante
l'appartenenza ad una delle categorie di cui al 2° comma del
precedente art. 1".
Lo metto in approvazione:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità.
PRESIDENTE:
Metto in approvazione l'articolo 9 nel testo
emendato:
Art. 9
(Documentazione attestante il possesso dei requisiti)
All'atto della presentazione della domanda il richiedente
dovrà produrre la seguente documentazione:
certificato di cittadinanza italiana;
certificato di residenza;
stato di famiglia;
documentazione attestante il reddito di tutti i componenti il
nucleo familiare;
certificato della conservatoria dei registri immobiliari
attestante la non titolarità di diritti di proprietà su altre
abitazioni adeguate ad esclusione dell'immobile da ristrutturare o
da ampliare;
per i lavoratori autonomi documentazione comprovante
l'appartenenza ad una delle categorie di cui al 2° comma del
precedente art. 1;
domanda redatta in apposito modulo.
Per gli interventi di nuova costruzione e di ristrutturazione
nei quattro mesi successivi alla data di pubblicazione della
graduatoria provvisoria si richiede altresì:
progetto esecutivo, vistato dal Comune, completo di tutti gli
elaborati tecnici, con allegato computo metrico estimativo;
concessione edilizia rilasciata dal Comune;
1) certificazione attestante la proprietà dell'area o
dell'immobile da ristrutturare.
Per l'acquisto di alloggi, nel termine di cui al comma
precedente, dovrà essere prodotto l'atto preliminare di
compravendita registrato.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità.
PRESIDENTE:
Do lettura dell'art. 10:
Art. 10
(Obblighi dei beneficiari e sanzioni)
Il proprietario dell'alloggio acquistato, costruito o
ristrutturato con il contributo della Regione, non può cederlo in
locazione prima che siano decorsi 5 anni dalla data di ammissione a
finanziamento, né alienarlo prima di 10 anni dalla stessa data,
salvo che sia a ciò autorizzato dalla Giunta regionale.
La trasgressione al divieto di cui al comma precedente
comporta la revoca delle quote annue di contributo non ancora
maturate e la restituzione immediata di quelle già usufruite,
maggiorate dell'importo degli interessi maturati al tasso fissato
nel contratto di mutuo.
La revoca e la restituzione sono deliberate dalla Giunta
regionale.
PRESIDENTE:
Metto in approvazione l'articolo 10:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità.
PRESIDENTE
: Do lettura dell'articolo 11:
Art. 11
(Punteggi e graduatorie)
Le graduatorie per la concessione dei mutui di cui all'art. 1
saranno formulate con l'attribuzione dei punteggi sotto
elencati:
1) Richiedenti che occupino abitazioni:
in condizioni igieniche deficienti accertate dall'Ufficio
Sanitario del Comune, ovvero in condizioni statiche gravemente
compromesse
Punti 5
Il punteggio è attribuito dalla Commissione in misura
differenziata tenuto conto delle effettive condizioni
dell'alloggio;
sprovviste di servizi igienici interni alloggio
Punti 3
2)
Condizioni di sovraffollamento dell'alloggio occupato
dalla famiglia:
da 1,5 a
2
persone a vano
Punti 2
oltre 2 persone a vano
Punti 4
3) Richiedente sottoposto a provvedimento di sfratto divenuto
esecutivo e non dovuto a morosità o ad altri inadempimenti
contrattuali
Punti 6
Il punteggio non è cumulabile con quelli derivanti dai
precedenti punti 1),
2),
3).
4) Anzianità di residenza anagrafica o in alternativa di
attività lavorativa in Valle d'Aosta
- fino ad anni 5
Punti 0
- per ogni anno successivo maturato con un massimo di 25
anni
Punti 0,50
5) Composizione del nucleo familiare:
- fino a 3 persone Punti 2
- fino a 4 persone Punti 3
- fino a 5 persone Punti 4
- oltre le 5 persone Punti 6
6) Distanza dell'abitazione occupata dal richiedente dal
proprio luogo di lavoro:
- fino a 10 km. Punti 2
- da 10 a 30 km. Punti 3
- oltre i 30 km. Punti 4
7) Acquisto dell'alloggio occupato stabilmente dal
richiedente
Punti 3
La documentazione attestante i punteggi sarà prodotta nei
quattro mesi successivi alla pubblicazione della graduatoria
provvisoria.
PRESIDENTE:
All'art. 11 ci sono tre emendamenti della
Commissione:
al punto 3) del 1° comma dopo le parole "derivanti dai
precedenti punti 1), 2) "sopprimere il punto "3)". Al punto 4) dopo
le parole "con un massimo" sostituire con le parole "di punti 8".
Dopo il punto 5) aggiungere un nuovo punto: "presenza di un
handicappato grave con invalidità almeno pari al-1'80% - Punti
2".
Li metto in approvazione tutti assieme:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
PRESIDENTE:
Metto in approvazione l'articolo 11 nel testo
così emendato:
Art. 11
Le graduatorie per la concessione dei mutui di cui all'art. 1
saranno formulate con l'attribuzione dei punteggi sotto
elencati.
1) Richiedenti che occupino abitazioni:
in condizioni igieniche deficienti accertate dall'Ufficio
Sanitario del Comune, ovvero in condizioni statiche gravemente
compromesse
Punti 5
Il punteggio è attribuito dalla Commissione in misura
differenziata tenuto conto delle effettive condizioni
dell'alloggio:
sprovviste di servizi igienici interni alloggio
Punti 3
2) Condizioni di sovraffollamento dell'alloggio occupato dalla
famiglia:
da 1,5 a 2 persone a vano
Punti 2
oltre 2 persone a vano
Punti 4
3) Richiedente sottoposto a provvedimento di sfratto divenuto
esecutivo e non dovuto a morosità o ad altri inadempimenti
contrattuali
Punti 6
Il punteggio non è cumulabile con quelli derivanti dai
precedenti punti 1), 2).
Anzianità di residenza anagrafica o in alternativa di attività
lavorativa in Valle d'Aosta
fino ad anni 5
Punti 0
per ogni anno successivo maturato, con un massimo di punti 8
Punti 0,40
Composizione del nucleo familiare:
fino a tre persone
Punti 2
fino a quattro persone
Punti 3
fino a cinque persone
Punti 4
oltre le cin
q
ue persone
Punti 6
Presenza di un handicappato grave con invalidità pari
all'80%
Punti 2
Distanza dell'abitazione occupata dal richiedente dal proprio
luogo di lavoro:
fino a 10 km. Punti 2
da 10 a 30 km. Punti 3
oltre i 30 km. Punti 4
Acquisto dell'alloggio occupato stabilmente dal richiedente
Punti 3
La documentazione attestante i punteggi sarà prodotta nei
quattro mesi successivi alla pubblicazione della graduatoria
provvisoria.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
PRESIDENTE:
Do lettura dell'art. 12:
Art. 12
(Istituzione della Commissione)
Per l'esame delle domande di mutuo e la formulazione delle
relative graduatorie è istituita presso l'Amministrazione regionale
una Commissione composta da 7 membri, nominata dal Presidente della
Giunta regionale, di cui fanno parte:
l'Assessore regionale ai Lavori Pubblici o suo delegato che
la presiede;
un Consigliere regionale di minoranza;
un Consigliere regionale di maggioranza;
un rappresentante delle Organizzazioni Sindacali;
un rappresentante degli artigiani;
un rappresentante dei coltivatori diretti;
un Dirigente dell'Assessorato ai Lavori Pubblici o suo
delegato.
I rappresentanti delle Organizzazioni sindacali o di
categoria sono designati dalle stesse.
Le funzioni di segretario della Commissione sono espletate da
un funzionario dell'Ufficio Edilizia Residenziale.
Le sedute della Commissione sono valide quando interviene la
maggioranza dei suoi membri.
In caso di parità di voti, prevale il voto del
Presidente.
PRESIDENTE
: All'art. 12 vi sono due emendamenti delle
Commissioni:
al 1° comma dopo le parole "un rappresentante degli artigiani"
aggiungere le parole "un rappresentante degli esercenti attività
commerciali". Poi, dopo il secondo comma aggiungere un nuovo comma
"La Commissione comunica ai Sindaci competenti gli elenchi delle
abitazioni i cui inquilini abbiano ottenuto le provvidenze previste
dalla presente legge ai sensi del precedente art. 11, punto 1),
lettera a) e b).
Li metto in approvazione:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
PRESIDENTE
: All'art. 12 vi è anche un emendamento
presentato dai Consiglieri Tonino e Carlassare, di cui do
lettura:
al primo comma dell'art. 12, dopo le parole "delle relative
graduatorie" sostituire con "sono eseguiti dalla Commissione
regionale per l'Edilizia residenziale pubblica che viene integrata
dai seguenti membri:
- un rappresentante degli artigiani
- un rappresentante dei coltivatori diretti
- un rappresentante degli esercenti attività commerciali.
Ha chiesto di parlare l'Assessore ai Lavori Pubblici Borbey, ne
ha facoltà.
BORBEY - (D.C.):
Non accettiamo questo emendamento,
perché ci sono due componenti che non hanno niente a che vedere con
i mutui privati e sono i due componenti delle Cooperative.
Riteniamo che nominando una Commissione ad hoc composta da due
Consiglieri, uno di maggioranza ed uno di minoranza, i partiti
politici potranno proporre i nominativi della Commissione Edilizia
Residenziale Pubblica, come pure l'Assessorato ed anche le
Organizzazioni sindacali; in effetti i componenti della Commissione
potrebbero essere gli stessi, esclusi però i due componenti che
rappresentano le Cooperative perché non c'entrano niente con questa
legge.
PRESIDENTE
: Ha chiesto di parlare il Consigliere Tonino,
ne ha facoltà.
TONINO - (P.C.I.):
Per dichiarazione di voto. Sono
favorevole all'emendamento, a me sembra inutile fare troppe
Commissioni che hanno compiti analoghi,
in cui ci sono forse le stesse persone. Voglio ricordare
all'Assessore Borbey che non è escluso che una Cooperativa possa
accedere a questi finanziamenti; addirittura l'art. 1 prevede che
possono accedere a detti mutui i lavoratori dipendenti e gli
artigiani singoli o associati, cioè anche in cooperativa, per cui
la mia opinione è che sia inutile fare Commissioni troppo
diverse.
PRESIDENTE
: Metto in approvazione l'emendamento
presentato dai Consiglieri Tonino e Carlassare:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
PRESIDENTE
: Metto in approvazione l'articolo 12 nel testo
così emendato:
Art. 12
(Istituzione della Commissione)
Per l'esame delle domande di mutuo e la formulazione delle
relative graduatorie è istituita presso l'Amministrazione regionale
una Commissione composta di 7 membri, nominata dal Presidente della
Giunta regionale, di cui fanno parte:
- l'Assessore regionale ai Lavori Pubblici o suo delegato che
la presiede;
- un consigliere regionale di minoranza;
- un Consigliere regionale di maggioranza;
- un rappresentante delle Organizzazioni Sindacali;
- un rappresentante degli artigiani;
- un rappresentante degli esercenti attività
commerciali;
- un rappresentante dei coltivatori diretti;
- un Dirigente dell'Assessorato Lavori Pubblici o suo
delegato.
I rappresentanti delle Organizzazioni Sindacali o di categoria
sono designati dalle stesse.
La Commissione comunica ai Sindaci competenti gli elenchi delle
abitazioni i cui inquilini abbiano ottenuto le provvidenze previste
dalla presente legge ai sensi del precedente art. 11, punto 1,
lettere a) e b).
Le funzioni di Segretario della Commissione sono espletate da un
funzionario dell'Ufficio Edilizia Residenziale.
Le sedute della Commissione sono valide quando interviene la
maggioranza dei suoi membri.
In caso di parità di voti, prevale il voto del
Presidente.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
PRESIDENTE
: Do lettura dell'art. 13:
Art. 13
(Ricorsi)
Le graduatorie provvisorie e definitive nonché le revoche sono
pubblicate, per il periodo di 15 giorni, all'Albo Pretorio
dell'Amministrazione regionale.
Entro trenta giorni dalla data di scadenza della pubblicazione
gli interessati possono ricorrere, attraverso le graduatorie e le
revoche, alla Giunta regionale, che sentita la Commissione, decide
in merito in via definitiva nei successivi 30 giorni.
PRESIDENTE:
Metto in approvazione l'articolo 13:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
PRESIDENTE:
Do lettura dell'art. 14:
Art. 14
(Disposizioni integrative)
Non sono ammissibili a mutuo gli interventi di nuova
costruzione, di ampliamento e di recupero per i quali, all'atto
della presentazione della domanda, sia decorso più di un anno dal
rilascio della relativa concessione edilizia, nonché gli interventi
per l'acquisto, il cui atto pubblico di compravendita sia stato
stipulato prima della data di presentazione della domanda.
In deroga alle disposizioni di cui al comma precedente in sede
di prima applicazione della presente legge, sono ammissibili a
finanziamento gli interventi costruttivi non ultimati, e per
l'acquisto di alloggi, il cui atto pubblico di compravendita non
sia antecedente al 1° gennaio 1983.
Per gli interventi di nuova costruzione o di recupero degli
alloggi i tempi di erogazione del mutuo saranno stabiliti
nell'apposita convenzione da stipulare con gli Istituti di
credito.
Per l'acquisto di alloggi l'erogazione del mutuo è effettuata in
un'unica soluzione contestualmente o dopo il perfezionamento
dell'atto pubblico di compravendita.
Al mutuatario è data facoltà di estinguere anticipatamente il
mutuo con le modalità e i criteri previsti dalla convenzione da
stipulare con Istituti di Credito.
Gli oneri fiscali e le spese di istruttoria sono a carico del
mutuatario.
La Giunta regionale è autorizzata a promulgare la normativa
tecnica di attuazione della presente legge.
PRESIDENTE
: All'art. 14 vi sono due emendamenti della
Commissione, di cui do lettura:
Il
2°
comma viene sostituito dal seguente:
"In deroga alle disposizioni di cui al can ma precedente e
limitatamente alle domande presentate nel primo semestre 1983 sono
ammissibili a finanziamento tanto gli interventi di nuova
costruzione, di recupero e di ampliamento non ultimati, che
l'acquisto di alloggi, il cui atto pubblico di compravendita non
sia stato stipulato antecedentemente al 30.6.1982, fermi restando i
requisiti delle abitazioni previsti dal precedente art. 8".
Aggiungere inoltre dopo il
2°
comma il comma
seguente:
"Le nuove costruzioni ammissibili a finanziamento ai sensi
del precedente comma, le cui concessioni edilizie siano state
assentite entro il 31 marzo 1983, devono rispettare i limiti di
superficie utile dei singoli alloggi previsti dalla L.R.
30.11.1965, n. 24".
Li metto in approvazione:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
PRESIDENTE
: Metto in approvazione l'articolo 14 nel testo
così emendato:
Art. 14
(Disposizioni integrative)
Non sono ammissibili a mutuo gli interventi di nuova
costruzione, di ampliamento e di recupero per i quali, all'atto
della presentazione della domanda, sia decorso più di un anno dal
rilascio della relativa concessione edilizia, nonché gli interventi
per l'acquisto, il cui atto pubblico di compravendita sia stato
stipulato prima della data di presentazione della domanda.
In deroga alle disposizioni di cui al comma precedente e
limitatamente alle domande presentate nel primo semestre 1983 sono
ammissibili a finanziamento tanto gli interventi di nuova
costruzione, di recupero e di ampliamento non ultimati che
l'acquisto di alloggi, il cui atto pubblico di compravendita non
sia stato stipulato antecedentemente al 30.6.1983, fermi restando i
requisiti delle abitazioni previsti dal precedente art. 8.
Le nuove costruzioni ammissibili a finanziamento ai sensi del
precedente comma, le cui concessioni edilizie siano state assentite
entro il 31 marzo 1983, devono rispettare i limiti di superficie
utile dei singoli alloggi previsti dalla L.R. 30.11.1965, n.
24.
Per gli interventi di nuova costruzione o di recupero degli
alloggi, i tempi di erogazione del mutuo saranno stabiliti
nell'apposita convenzione da stipulare con gli Istituti di
Credito.
Per l'acquisto di alloggi l'erogazione del mutuo è effettuata in
un'unica soluzione contestualmente o dopo il perfezionamento
dell'atto pubblico di compravendita.
Al mutuatario è data facoltà di estinguere anticipatamente il
mutuo con le modalità e i criteri previsti dalla convenzione da
stipulare con Istituti di Credito.
Gli oneri fiscali e le spese di istruttoria sono a carico del
mutuatario.
La Giunta regionale è autorizzata a promulgare la normativa
tecnica di attuazione della presente legge.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
PRESIDENTE
: Do lettura dell'art. 15:
Art. 15
(Modificazioni alla legge regionale 11 agosto 1981, n.
63)
L'art. 3 della L.R. 11.8.1981, n. 63 è sostituito dal
seguente:
"Agli emigrati che rientrano definitivamente dall'estero
potranno essere concessi mutui agevolati, della durata massima
ventennale, diretti a favorire la costruzione di fabbricati di
civile abitazione, l'acquisto di alloggi, ovvero l'esecuzione di
interventi di recupero o di ampliamento dell'abitazione, già di
loro proprietà.
L'art. 4 della L.R. 11.8.1981, n. 63 è sostituito dal
seguente:
"L'ammontare massimo dei mutui agevolati di cui al precedente
art. 3 è stabilito in Lire 44.000.000 tanto per la nuova
costruzione e l'acquisto di abitazioni che per interventi di
recupero così come definiti dall'art. 31 della legge 5.8.1978,
lettere c), d), e).
La Giunta regionale è autorizzata ad aggiornare periodicamente,
con proprio provvedimento, i massimali di cui al comma
precedente.
Le caratteristiche degli alloggi di nuova costruzione o da
acquistare devono essere conformi a quelle previste dalla vigente
normativa regionale per la concessione di mutui a privati".
L'art. 7 della L.R. 11.8.1981, n. 63, è sostituito dal
seguente:
"L'ammontare massimo dei mutui agevolati di cui al precedente
articolo 6 è fissato in lire 30.000.000 ed è suscettibile di
periodici aggiornamenti da parte della Giunta regionale".
L'art. 8 della L.R. 11.8.1981, n. 63 è sostituito dal
seguente:
"L'ammontare del mutuo concedibile che non può in ogni caso
eccedere gli importi stabiliti agli artt. 4 e 7 della presente
legge, è determinato ai sensi del 3° e 4° comma dell'art. 3 della
legge regionale 1983, n. ....
La Regione concorre nel pagamento degli interessi derivanti dai
mutui di cui ai precedenti articoli 3 e 6 nella misura costante del
10%, indipendentemente dal reddito del beneficiario del mutuo.
Al termine di ciascun semestre dell'anno solare la Giunta
regionale provvede all'approvazione degli elenchi nominativi dei
beneficiari dei mutui, avuto riguardo al tempo di presentazione
della domanda.
I beneficiari dei mutui agevolati di cui alla presente legge,
che intendessero alienare l'alloggio, debbono attenersi alle
disposizioni regionali vigenti per la concessione di mutui
individuali a privati.
La Giunta regionale è autorizzata ad emettere la normativa
tecnica di applicazione della presente legge e a stipulare apposite
convenzioni con gli Istituti di Credito operanti in Regione".
A decorrere dall'anno 1983 l'apporto finanziario di cui all'art.
10 della L.R. 11.8.1981, n. 63 è elevato a Lire 94.000.000 da
ripartire nel modo seguente:
- concorso nel pagamento degli interessi per la concessione
dei mutui di cui all'art. 4
£. 66.000. 000
- concorso nel pagamento degli interessi per la concessione
dei mutui di cui all'art.?
£. 28.000. 000
PRESIDENTE
: Metto in approvazione l'articolo 15:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
PRESIDENTE
: Do lettura dell'art. 16:
Art. 16
(Norme finanziarie)
Per le finalità previste dagli art t. 2 e 15 della presente
legge sono autorizzati i seguenti limiti di impegno per la durata
di anni 20:
- a decorrere dall'anno 1983
£. 1.569.000
- a decorrere dall'anno 1984
£. 500. 000. 000
L'onere di cui al comma precedente graverà:
- quanto a Lire due miliardi sull'istituendo capitolo 25255
"Contributi in conto interessi per mutui nel settore dell'edilizia
residenziale-prime rate - L.R. N. " del bilancio di previsione
della Regione per l'esercizio 1983 e sui corrispondenti capitoli
dei futuri bilanci;
- quanto a Lire sessantanove milioni sul capitolo 25260
"Contributi regionali per il concorso nel pagamento degli interessi
sui prestiti a favore dei lavoratori emigrati - prime rate - L.R.
11.8.1981, n. 63 "del bilancio di previsione della Regione per
l'esercizio 1983 e sui corrispondenti capitoli dei futuri
bilanci.
Alla copertura dell'onere di cui al comma precedente si
provvede:
- per l'anno 1983 mediante prelievo di Lire 1.569.000.000 dal
cap. 50150 "Fondo globale per il finanziamento di spese per
ulteriori programmi di sviluppo - spese di investimento" (allegato
n. 8 - 1° settore: assetto del territorio e tutela dell'ambiente)
del bilancio di previsione della Regione per l'esercizio
1983;
- per gli anni 1984 e 1985 mediante utilizzo per £.
4.138.000.000 delle risorse disponibili iscritte al programma
2.2.1.02 - Interventi per l'edilizia abitativa - del bilancio
pluriennale 1983/1985;
- per gli anni successivi gli oneri previsti dalla presente
legge saranno iscritti con la legge di approvazione dei relativi
bilanci.
PRESIDENTE
: Metto in approvazione l'articolo 16:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
PRESIDENTE
: Do lettura dell'articolo 17:
Art. 17
Al bilancio di previsione della Regione per l'esercizio 1983
sono apportate le seguenti variazioni:
PARTE SPESA
Variazione in diminuzione:
Cap. 50150 "Fondo globale per il finanziamento di spese per
ulteriori programmi di sviluppo - spese di investimento"
£. 1.569.000.000
Variazioni in aumento:
Settore 1° - assetto del territorio e tutela
dell'ambiente;
Programma 2.2.1.02 - Interventi per l'edilizia
abitativa;
Cap. 25255 - (di nuova istituzione)
"Contributi in conto interessi per mutui nel settore
dell'edilizia residenziale"
prime rate
L.R. n.
£. 1.500.000.000
cap. 25260 "Contributi regionali per il concorso net
pagamento degli interessi sui mutui a favore dei lavoratori
emigrati"
prime rate
L.R. 11.8.1981, n. 63
L.R. "
£. 69.000.000
Totale in aumento £. 1.569.000.000
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in approvazione l'articolo 17:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
PRESIDENTE
: Il Consiglio è chiamato ad esprimersi per
votazione segreta sul complesso della legge:
VOTATION A SCRUTIN SECRET
RESULTAT DU VOTE
Présents, votants et avis favorables: 28
Le Conseil approuve à l'unanimité.
