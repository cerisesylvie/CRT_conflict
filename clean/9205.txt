Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3748 del 9 maggio 1988 - Resoconto
OGGETTO N. 3748/VIII - ACQUISTO DI UN COMPLESSO IMMOBILIARE
FACENTE PARTE DEL CONDOMINIO "LES JORASSES NORD" SITO IN COMUNE DI
AOSTA, VIA CHAMBERY, DI PROPRIETÀ DEL SIGNOR BALBIS CESARINO. -
APPROVAZIONE E IMPEGNO DI SPESA. - DELEGA ALLA GIUNTA.
PRESIDENTE:
Do lettura della deliberalizione in
oggetto:
IL CONSIGLIO
DELIBERA
1°) di dichiarare che gli immobili oggetto di acquisto da parte
dell'Amministrazione regionale saranno destinati alla realizzazione
di opere di pubblica utilità;
2°) di approvare l'acquisto per il prezzo a corpo di Lire
725.000.000 del complesso immobiliare, di proprietà del signor
Balbis Cesarino, facente parte del condominio "Les Jorasses Nord"
(o "Les Jorasses I") sito in Comune di Aosta, via Chambéry, civici
nn. 95 - 97 e 97/A, composto da due corpi di fabbricato serviti da
due sale (A a nord e B a sud) e da un basso corpo a piano interrato
a ponente del fabbricato servito dalla sala A, entrostante ad area
distinta a Catasto Terreni con i nn. 18 e 220 del Foglio 32 della
superficie di mq. 3691 e più precisamente:
- negozio a piano terreno e sottonegozio a piano interrato
siti nel corpo di fabbricato a nord;
- retro a piano terreno e magazzino a piano seminterrato siti
nel corpo di fabbricato a sud.
Detto complesso è censito al N.C.E.U., nella vecchia
consistenza, alla partita n. 5240 con i seguenti dati:
F. 32 n. 18/1 via Chambéry - Piano T - S1
(dati desunti dalla denuncia di variazione presentata all'U.T.E.
in data 4.5.1987, protocollo n. 2144).
Sono altresì compresi i diritti di comproprietà sulle parti
comuni del condominio pari a 133,88/1000
(centotrentatrevirgolaottantottomillesimi).
3°) di stabilire che il venditore, prima della stipula dell'atto
notarile di compravendita, presenti al Nuovo Catasto Edilizio
Urbano una nuova planimetria portante le variazioni planimetriche
rilevate nella perizia del Servizio Demanio e Patrimonio;
4°) di stabilire che il venditore, nell'atto notarile di
trasferimento;
a) si impegni a provvedere, a proprie spese, nel più breve
tempo possibile, alla cancellazione dell'ipoteca, gravante in parte
il complesso immobiliare oggetto di acquisizione, iscritta presso
la Conservatoria dei Registri Immobiliari di Aosta in data
27.12.1972 ai nn. 9490/722, a favore dell'Istituto Bancario San
Paolo di Torino, a garanzia di una quota di mutuo di originarie
Lire 15.000.000 ora estinto (rogito Notaio Guido Marcoz in data
1.12.1972);
b) sollevi l'Amministrazione regionale da ogni responsabilità
relativa alla domanda di sanatoria edilizia presentata al Comune di
Aosta in data 1.4.1987, protocollo n. 10979, ai sensi della legge
28.2.1985 n. 47 e successive disposizioni, e si assuma, di
conseguenza, tutti gli oneri di integrazione della documentazione,
sia del pagamento di quanto fosse ancora dovuto, se richiesto dal
Comune di Aosta, in sede di disamina della predetta domanda di
condono.
5°) di imputare la spesa di Lire 725.000.000 al residuo
passivo "Spese per l'acquisto di beni patrimoniali" - fondo
impegnato con deliberazione della Giunta regionale n. 11300 del
24.12.197, che presenta la necessaria disponibilità.
6°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di compravendita dell'immobile di cui si tratta
e, in particolare, per la designazione del Notaio rogante, per la
liquidazione delle relative spese e per gli eventuali accertamenti
circa la consistenza dell'immobile da acquisire secondo le
risultanze della denuncia di variazione che verrà presentata al
Nuovo Catasto Edilizio Urbano.
PRESIDENTE:
Ha chiesto la parola il Consigliere Bajocco;
ne ha facoltà.
BAJOCCO (P.C.I.):
Con questa deliberazione
l'Amministrazione regionale acquista un negozio di 3691 metri
quadrati, situato in via Chambéry, per un importo di 725
milioni...
(...INTERRUZIONE del Presidente ROLLANDIN...)
... In ogni caso l'Amministrazione regionale spende quasi un
miliardo per acquistare un negozio. Poiché io conosco la zona ed
anche quel negozio, non credo che lo stesso sia molto adatto ad
ospitare certi servizi regionali.
Nelle premesse della deliberazione si dice: "Il complesso
immobiliare sarà destinato ad opere di pubblica utilità e più
precisamente a sede di servizi distaccati dell'Amministrazione
regionale". Mi piacerebbe proprio sapere quali sono questi "servizi
distaccati dell'Amministrazione regionale", perché, a mio avviso,
quel negozio, così com'è fatto, non può certamente ospitare servizi
amministrativi.
Io capisco che noi spendiamo circa 200.000 al metro quadrato,
perché vi sono interrati e seminterrati, questi però non serviranno
allo scopo; non so se potranno servire come magazzino per il
deposito del materiale che sta vicino al CRER. A mio parere, questi
locali non sono indicati per ospitare servizi regionali. Perché io
possa votare questa deliberazione mi piacerebbe sapere quali sono i
servizi che l'Amministrazione regionale vorrebbe distaccare in
quella zona.
PRESIDENT:
Le Président de la Junte, Rollandin, a demandé
à prendre la parole; il y a droit.
ROLLANDIN (U.V.):
On a soumis cette délibération à
l'attention du Conseil après la série de pourparlers entre
l'Institut Valdôtain de l'Artisanat Typique et M. Balbis. Comme le
sait le Conseiller, il y a déjà eu la possibilité de louer ces
immeubles dans l'attente d'un achat définitif. Il s'agit là des
bureaux de l'IVAT, qui ont l'exigence de magasins et sont en
fonction de l'activité de l'Industrie, Commerce et Artisanat. Cet
achat est donc prévu dans ce but.
PRESIDENTE:
Ha chiesto la parola il Consigliere Bajocco;
ne ha facoltà.
BAJOCCO (P.C.I.):
Questa volta voteremo a favore della
deliberazione, perché il Presidente della Giunta è stato
convincente. Anch'io, infatti, ritengo che quei locali siano adatti
allo scopo da lui indicato, perché possono essere adibiti tanto a
magazzino, quanto ad esposizione e punto vendita.
PRESIDENTE:
Se nessuno chiede la parola, pongo in
votazione la deliberazione in oggetto.
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Sandri)
Il Consiglio approva
