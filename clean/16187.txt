Classificazione
MINORANZE ETNICHE E MOVIMENTI MIGRATORI
Movimenti migratori


Resoconto integrale del dibattito dell'aula
Oggetto del Consiglio n. 2537 del 7 maggio 1997 - Resoconto
SEDUTA ANTIMERIDIANA DEL 7 MAGGIO 1997
OGGETTO N. 2537/X Verifica della destinazione e dell'uso dei
fondi destinati dalla Regione a servizi a favore dei cittadini
extracomunitari. (Interrogazione con risposta scritta)
Interrogazione r. s. Venuti a conoscenza del fatto che
l'Amministrazione regionale ha deciso, in base alla legge n. 51 del
1995, di erogare la somma di 235 milioni di lire per la gestione di
servizi in favore di cittadini extracomunitari;
Preso atto che l'assistenza ai cittadini stranieri in difficoltà
è senz'altro un dovere da parte della Pubblica Amministrazione, ma
che è altresì opportuno, da parte dell'Amministrazione regionale,
verificare la destinazione e l'uso dei fondi destinati ai servizi
in favore dei cittadini extracomunitari;
Tenuto conto del fatto che il punto 3) del provvedimento
dirigenziale n. 2091 del 29 maggio 1996, che ha disposto
l'approvazione del finanziamento in oggetto, fa menzione che la
spesa sarà liquidata previa presentazione di idonei giustificativi
della spesa sostenuta;
il sottoscritto Consigliere regionale
Interroga
la Giunta regionale per venire a conoscenza della documentazione
inerente la destinazione dei fondi in oggetto, l'importo della
cifra stanziata per ogni singolo cittadino extracomunitario
richiedente, specificando la tipologia dei servizi resi e i
nominativi degli extracomunitari richiedenti.
F.to: Lanièce
Presidente È stata data risposta con lettera n. 2657 in data 18
aprile 1997.
