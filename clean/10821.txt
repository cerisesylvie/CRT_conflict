Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1814 del 23 gennaio 1991 - Resoconto
OGGETTO N. 1814/IX - Disegno di legge: "Autorizzazione alla
permuta di immobili siti in Comune di Aosta".
Presidente: Il Consigliere Ricco ha chiesto la parola per
illustrare il disegno di legge n. 248, iscritto al punto 17
dell’ordine del giorno; ne ha facoltà.
Ricco (DC):
L’Amministrazione regionale è
proprietaria di alcuni appezzamenti di terreno, prospicienti via
Clavalité, compresi fra detta via e la ferrovia Aosta-Chivasso,
censiti al F. 60 del Comune di Aosta con i mappali 182, 371, 183,
178 e 372.
Sui mappali 182 e 371 insistono dei fabbricati, in massima parte
tettoie, di forma quadrilatera, composti in modo da formare un
rettangolo, costituiti da una struttura portante lignea e da una
copertura in tegole laterizie piane del tipo marsigliesi.
Sul mappale 271 vi è anche una piccola costruzione ad un piano,
in muratura, coperta da un tetto ad una falda in tegole
marsigliesi.
Tutti questi fabbricati, completamente liberi da materiali e
cose, possono pertanto essere demoliti in qualsiasi momento.
Anche gli orti esistenti sul mappale 371 sono stati dismessi
dagli usuari e conseguentemente tutta l’area è
disponibile. Il mappale n. 183 è libero da costruzioni e quindi
pienamente disponibile.
Anche il mappale 178 espropriato dalla Regione alla Società
Deltacogne non è occupato da costruzioni ed è pienamente
disponibile.
Sul mappale 372 vi era un orto in uso ad un privato che da tempo
è stato avvisato di non coltivare l’orto nel decorso
1990.
Tutti i terreni di proprietà regionale, aventi una superficie di
mq. 7644, previo un rapido intervento per la demolizione dei
manufatti ancora esistenti, possono essere permutati con
l’Enel.
L’Enel è proprietario di due appezzamenti di
terreno adiacenti a via Montagnayes ed alla ferrovia
Aosta-Chivasso, censiti al foglio 60 del Comune di Aosta con i
mappali 184 e 260 ed aventi una superficie di mq. 5889.
Presso la Conservatoria delle ipoteche risulta che i terreni in
questione sono liberi da servitù e ipoteche. I due mappali formano
un unico appezzamento con le seguenti coerenze: a levante strada
Montagnayes; a sud, ovest e nord con la proprietà regionale.
A sua volta la proprietà regionale, che forma un unico
appezzamento, confina ad est con la proprietà Enel, a sud con la
ferrovia Aosta-Chivasso, ad ovest con la strada che porta al
sottopasso della ferrovia, a nord con via Clavalité. Entrambi i
terreni di proprietà regionale e dell’Enel sono
edificabili con destinazione speciale.
La permuta tra i suddetti terreni consente alla Regione
l’accorpamento con altri terreni di sua proprietà,
(mappali 185-186-187-351-373) in modo da ottenere una superficie
sufficiente per l’edificazione di servizi di
pubblica utilità.
I terreni di proprietà regionale, oggetto di permuta, comportano
uno sfruttamento meno razionale ai fini edificatori a causa della
maggiore vicinanza al binario ferroviario e
dall’andamento sinuoso della strada comunale del
Voltino.
I terreni di proprietà dell’Enel si presentano di
forma più regolare, con ridotte pendenze verso la ferrovia e Via
Clavalité, per la presenza di strisce di terreno sui lati nord e
sud della proprietà, di reliquati di proprietà regionale, e sono
accessibili direttamente da Via Montagnayes sul lato est.
Su tali terreni l’Enel ha chiesto
l’autorizzazione fin dal novembre 1986 per la
costruzione d fabbricati adibiti ad uffici, autorimesse e depositi
che, per esigenze dell’Amministrazione regionale,
dovrà traslare sui mappali adiacenti di proprietà regionale.
Per l’edificazione sui terreni attualmente di
proprietà regionale è necessaria una servitù di passaggio carraio e
pedonale su una striscia di mq. (32x5,00) = mq. 160 sui mappali n.
373 e 184 del Foglio 60.
Tutto ciò premesso ed in considerazione
dell’incremento di valore che subiranno i terreni di
proprietà regionale, contraddistinti con i numeri 373-185-186-187 e
351, Foglio 60, con l’accorpamento dei terreni di
proprietà dell’Enel contraddistinti con i numeri 184
e 260 dello stesso Foglio 60, i due enti sottoscritti ritengono che
la permuta, pur essendo diversa la superficie dei due lotti, possa
avvenire alla pari, senza compensi di carattere pecuniario.
Ai fini estimativi i terreni di proprietà regionale, oggetto di
permuta, sono stati valutati, in una perizia asseverata redatta nel
maggio 1988 dall’ing. Devoti, in complessive
arrotondate £. 535.000.000, valore che si conferma.
Tale cifra, rapportata ai mq. 5.889 dei terreni di proprietà
dell’Enel, determina per quest’ultimo
terreno un valore unitario di circa £/mq. 90.850, che appare equo
ed ammissibile
La permuta dei suddetti terreni tra la Regione e
l’Enel è finalizzata alla realizzazione di edifici
di pubblico interesse relativi alla nuova Caserma
dell’Arma dei Carabinieri, al Centro Operativo e
Movimento Postale da una parte, e dall’altra a due
unità operative dell’Enel.
Presidente
: Ha chiesto la parola il Consigliere
Rollandin; ne ha facoltà.
Rollandin (UV):
Seulement pour souligner que finalement
on aboutit à un résultat, face à un travail qui avait démarré il y
a deux ans, à la suite d’une série de rencontres
avec l’ENEL qui, au début, n’avait
pas accepté de prévoir cet échange de terrains.
Avec cette opération, je crois qu’on a la
possibilité - comme le rapporteur a dit - de donner une réponse
définitive à un projet qui concerne la caserne des carabiniers. A
ce propos, n’oublions pas qu’on avait
prévu cette caserne à un autre endroit, c’est-à-dire
tout près de la caserne de police. Je crois que avec ce nouveau
déplacement on a la possibilité d’avoir aux deux
extrêmes de la ville un emplacement où il y a des forces de
l’ordre.
Du point de vue de l’organisation et du rapport
avec la commune, ce nouveau endroit sera préférable. En effet, on a
fait cette longue démarche, qui prévoit entre autres
l’utilisation et par conséquent la démolition de
l’ancienne "Agraria", pour utiliser cette surface
qui donnera la possibilité de trouver un aménagement définitif pour
les exigences de la ville d’Aoste.
Par conséquent, on est favorable à cette proposition et on
espère que, le plus tôt possible, il y aura les démarches
conséquentes, c’est-à-dire que l’on
réalise cette nouvelle station et qu’on utilise les
terrains qui autrefois étaient destinés à cette caserne.
J’espère, à ce propos, qu’il y
aura la possibilité de les utiliser de la façon la plus convenable.
Une série de propositions attendent encore une réponse. Il y avait
autrefois l’exigence de les destiner aux bureaux
financiers, au sujet desquels même le Conseiller Ricco est
concerné, et à ce propos il y avait eu une série de projets qui
n’avaient jamais abouti à des résultats pour une
série de malentendus. J’espère
qu’avec cette solution on pourra enfin démarrer avec
ces travaux.
Presidente
: Ha chiesto la parola il Consigliere Ricco; ne
ha facoltà.
Ricco (DC):
Ringrazio il Consigliere Rollandin per
essersi adoperato molto costruttivamente in passato nella ricerca
di una soluzione a questo problema e per aver dichiarato il suo
apprezzamento per la soluzione definitiva che è stata
conseguita.
Presidente
: Passiamo ora all’esame
dell’articolato.
Do lettura dell’articolo 1.
Articolo 1
(Oggetto)
1. La Regione è autorizzata a permutare gli immobili di
proprietà regionale, siti in Aosta e censiti al C.T. al F. 60 con
le particelle nn. 178-182-183-371-372, del valore di Lire
535.000.000, con gli immobili di pari valore di proprietà
dell’Enel, Ente nazionale per
l’energia elettrica, con sede in Roma, siti in
Comune di Aosta e censiti al C.T. al F. 60, con le particelle nn.
184 e 260.
Presidente
: Se nessuno chiede la parola, pongo in
votazione l’articolo 1 testé letto.
Esito della votazione:
Presenti, votanti e favorevoli: 29
Il Consiglio approva all’unanimità
Presidente
: Do lettura dell’articolo
2.
Articolo 2
(Provvedimenti amministrativi)
1. La Giunta regionale è autorizzata ad adottare ogni
provvedimento di esecuzione per addivenire alla stipulazione
dell’atto di permuta, compresi eventuali ulteriori
accertamenti circa la consistenza e l’intestazione
catastale degli immobili da permutare.
Presidente: Se nessuno chiede la parola, pongo in votazione
l’articolo 2 testé letto.
Esito della votazione:
Presenti, votanti e favorevoli: 29
Il Consiglio approva all’unanimità
Presidente
: Do lettura dell’articolo
3.
Articolo 3
(Dichiarazione d’urgenza)
1. La presente legge è dichiarata urgente ai sensi
dell’articolo 31, comma 3, dello Statuto Speciale ed
entrerà in vigore il giorno successivo a quello della sua
pubblicazione nel Bollettino Ufficiale della Regione.
Presidente
: Se nessuno chiede la parola, pongo in
votazione l’articolo 3 testé letto.
Esito della votazione:
Presenti, votanti e favorevoli: 29
Il Consiglio approva all’unanimità
Presidente
: Se nessuno chiede la parola,, pongo in
votazione la legge nel suo complesso.
Esito della votazione:
Presenti, votanti e favorevoli: 30
Il Consiglio approva all’unanimità
***
