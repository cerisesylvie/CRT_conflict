Classificazione
NOMINE E INCARICHI DI CONSULENZA E SPECIALI
Nomine
TURISMO E INDUSTRIA ALBERGHIERA


Resoconto integrale del dibattito dell'aula
Oggetto del Consiglio n. 1081 del 21 dicembre 1994 - Resoconto
SEDUTA ANTIMERIDIANA DEL 21 DICEMBRE 1994
OGGETTO N. 1081/X Nomina di un sindaco effettivo in seno al
Collegio sindacale della società Covaltour S.p.A.
Presidente Ha chiesto la parola il Consigliere Perron.
Perron (UV) Au nom de la majorité je propose M. Pressendo
Paolo.
Presidente Si procede alla distribuzione delle schede.
- Consiglieri presenti e votanti: 23
- Schede valide: 23
- Schede bianche: 4
Hanno riportato voti:
- Pressendo Paolo: 19
Presidente In base all'esito della votazione risulta eletto per
il triennio 1994/1997 che scadrà il 31 ottobre 1997, quale Sindaco
effettivo in seno al Collegio sindacale della società COVALTOUR
S.p.A., il Signor Pressendo Paolo, residente in Aosta, Viale Gran
San Bernardo, n. 33.
Deliberazione Il Consiglio
Premesso che
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 3 agosto 1971, n. 10 è stata autorizzata
la sottoscrizione di capitale azionario da parte della Regione a
favore di Società di funivie e seggiovie locali e di altre società
aventi per fine iniziative di interesse turistico locale;
- l'articolo 29 dello Statuto della società COVALTOUR S.p.A.
stabilisce che spetta alla Regione la nomina, ai sensi
dell'articolo 2458 del Codice Civile, di un Sindaco effettivo in
seno al Collegio sindacale;
- la legge regionale 24 agosto 1992, n. 50 stabilisce che i
rappresentanti designati dalla Regione nei Collegi sindacali nelle
società di cui la Regione sottoscrive quote di capitale azionario,
devono avere almeno uno dei seguenti requisiti:
essere iscritti nel registro dei revisori ufficiali dei conti, o
negli albi professionali dei ragionieri o dottori
commercialisti;
- il succitato Collegio sindacale è scaduto il 31 ottobre 1994
per compiuto triennio di carica;
Considerato che la Commissione per le nomine, a seguito della
pubblicazione nel Bollettino ufficiale della Regione n. 33 del 2
agosto 1994 dell'elenco delle nomine in scadenza nel secondo
semestre dell'anno 1994, nella riunione del 25 novembre 1994, ai
sensi dell'articolo 6 della legge regionale 27 marzo 1991, n. 12,
ha ritenuto formalmente ammissibili le proposte di candidatura di
cui all'allegato prospetto;
Ritenuto necessario provvedere alla nomina, ai sensi
dell'articolo 2458 del Codice Civile, di un Sindaco effettivo in
seno al Collegio sindacale della summenzionata società per il
triennio 1994/1997 che scadrà il 31 ottobre 1997;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 3 agosto 1971, n. 10, 27 marzo
1991, n. 12 e 24 agosto 1992, n. 50;
Delibera
1) di nominare, ai sensi dell'articolo 2458 del Codice Civile,
per il triennio 1994/1997 che scadrà il 31 ottobre 1997, quale
Sindaco effettivo in seno al Collegio sindacale della società
COVALTOUR S.p.A., il Signor Pressendo Paolo, residente in Aosta,
Viale Gran San Bernardo, n. 33;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
