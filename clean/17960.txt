Classificazione
STATUTO


Resoconto integrale del dibattito dell'aula
Oggetto del Consiglio n. 1058 del 15 dicembre 1999 - Resoconto
OGGETTO N. 1058/XI Disegno di legge: "Modificazioni alla
legge regionale 29 novembre 1996, n. 41 (Esercizio delle funzioni
amministrative in materia di impianti di distribuzione automatica
di carburanti per autotrazione), già modificata dalla legge
regionale 20 gennaio 1998, n. 4".
Articolo 1 (Modifica all'articolo 12 della legge regionale 29
novembre 1996, n. 41)
1. Il comma 1ter dell'articolo 12 della legge regionale 29
novembre 1996, n. 41 (Esercizio delle funzioni amministrative in
materia di impianti di distribuzione automatica di carburanti per
autotrazione), inserito dall'articolo 2 della legge regionale 20
gennaio 1998, n. 4, è sostituito dal seguente:
"1ter. La proroga dell'esercizio dell'attività di cui al comma
1bis non può protrarsi oltre la data di entrata in vigore della
legge regionale di adeguamento al decreto legislativo 11 febbraio
1998, n. 32 (Razionalizzazione del sistema di distribuzione dei
carburanti, a norma dell'articolo 4, comma 4, lettera c), della L.
15 marzo 1997, n. 59), come modificato dal decreto legislativo 8
settembre 1999, n. 346, e, comunque, oltre il termine ultimo del 31
dicembre 2000.".
Articolo 2 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président
La parole au rapporteur, Conseiller
Praduroux.
Praduroux (UV)
Il disegno di legge in questione,
presentato dalla Giunta regionale in data 23 novembre 1999, mira a
modificare l'articolo 2, comma 1, della legge regionale 20 gennaio
1998, n. 4 (Modificazioni alla legge regionale 29 novembre 1996, n.
41 (Esercizio delle funzioni amministrative in materia d'impianti
di distribuzione automatica di carburanti per autotrazione), con
l'intento di soddisfare le richieste avanzate dalle organizzazioni
di categoria nella definizione di una legge regionale in
ottemperanza a quanto disposto dai decreti legislativi 11 febbraio
1999, n. 32 e 8 settembre 1999, n. 346.
Le modificazioni apportate all'articolo sopraccitato consentono
ai titolari delle concessioni scadute, per le quali è previsto che
le stesse cessino alla data del 31 dicembre 1999, di continuare la
loro attività sino alla data di entrata in vigore della legge
regionale di adeguamento ai decreti legislativi testé menzionati e,
comunque, non oltre il 31 dicembre 2000.
A seguito dei decreti legislativi sopramenzionati, la
concessione per gli impianti di distribuzione dei carburanti è
liberalizzata.
Peraltro l'Amministrazione regionale, che dispone di competenza
integrativa e di attuazione della normativa in questione, sta
completando un disegno di legge che prevede che, oltre alle
disposizioni contenute nei decreti legislativi di cui sopra, la
concessione dell'autorizzazione per l'esercizio d'impianti di
distribuzione dei carburanti spetta al sindaco del comune
interessato.
Al fine di consentire la messa a punto delle norme che dovranno
integrare la nuova bozza del disegno di legge, si è reso necessario
sollecitare l'adozione delle modifiche di cui al presente disegno
di legge prima di completare la redazione del nuovo testo.
Président
La discussion générale est ouverte. Si personne
ne demande la parole, nous procédons à l'examen article par article
du projet de loi.
Je soumets au vote l'article 1
er
:
Conseillers présents et votants: 29
Pour: 29
Le Conseil approuve à l'unanimité.
Je soumets au vote l'article 2:
Conseillers présents et votants: 29
Pour: 29
Le Conseil approuve à l'unanimité.
Je soumets au vote la loi dans son ensemble:
Conseillers présents et votants: 29
Pour: 29
Le Conseil approuve à l'unanimité.
Je crois comprendre qu'il y a le souhait de terminer à ce point
les travaux du Conseil, étant donné la complexité des arguments qui
nous restent encore à examiner.
La séance est levée.
