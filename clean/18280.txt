Classificazione
COOPERAZIONE
CREDITO


Resoconto integrale del dibattito dell'aula
Oggetto del Consiglio n. 1373 del 7 giugno 2000 - Resoconto
OGGETTO N. 1373/XI Sostituzione dell'Istituto di credito
garantito dalla fideiussione regionale, concessa con precedente
deliberazione n. 970/XI del 17 novembre 1999, a garanzia di un
prestito di dotazione da erogare a favore della Cooperativa
agricola Domaine Champagnolle.
Deliberazione Il Consiglio
Richiamata la precedente deliberazione n. 970/XI del 17 novembre
1999 inerente la concessione della garanzia fideiussoria della
Regione nell'interesse della cooperativa agricola Domaine
Champagnolle a garanzia di un prestito quinquennale di lire
16.800.000 per l'acquisto di attrezzature, da contrarre con la
Banca Mediocredito;
Richiamata la deliberazione della Giunta regionale n. 1329 del
29 aprile 2000 con la quale è stata sostituita la Banca
Mediocredito con la Banca di credito cooperativo Gran
Paradiso-Monte Bianco quale istituto di credito erogante il
prestito suddetto;
Ritenuto pertanto necessario procedere alla sostituzione, in tal
senso, dell'istituto garantito dalla fideiussione regionale;
Richiamata la deliberazione della Giunta regionale n. 25 in data
13 gennaio 2000 concernente l’approvazione del
bilancio di gestione della Regione per l’anno 2000 e
per il triennio 2000/2002, con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Richiamato l'articolo 8 del decreto legislativo 22 aprile 1994,
n. 320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Visto il parere favorevole di legittimità rilasciato dal
Direttore della promozione e sviluppo agricolo
dell’assessorato agricoltura e risorse naturali, ai
sensi del combinato disposto degli articoli 13, comma 1, lettera e)
e 59, comma 2, della legge regionale 23 ottobre 1995, n. 45, sulla
legittimità della presente deliberazione;
Richiamata la legge regionale n. 30/1984;
Delibera
di sostituire alla Banca Mediocredito la Banca di credito
cooperativo Gran Paradiso-Monte Bianco quale istituto di credito
garantito dalla fideiussione regionale concessa con precedente
deliberazione consiliare n. 970/XI del 17 novembre 1999, a garanzia
di un prestito di dotazione di lire 16.800.000 da erogare alla
cooperativa agricola Domaine Champagnolle.
Président
Si personne ne demande la parole, je soumets au
vote la délibération:
Conseillers présents: 24
Votants: 23
Pour: 23
Abstentions: 1 (Lattanzi)
Le Conseil approuve.
