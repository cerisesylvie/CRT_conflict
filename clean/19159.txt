Classificazione
TRASPORTI E VIABILITÀ
Viabilità
Autostrade e trafori alpini


Resoconto integrale del dibattito dell'aula
Oggetto del Consiglio n. 2299 del 15 novembre 2001 - Resoconto
OGGETTO N. 2299/XI Modalità di riapertura del Traforo del
Monte Bianco. (Reiezione di mozione - Approvazione di
risoluzione)
Mozione Preso atto che il Ministro Lunardi, dopo aver
concordato con il collega Gayssot una soluzione inaccettabile per
il transito dei veicoli all'interno del Tunnel del Monte Bianco, ha
rilanciato la proposta del raddoppio di tale traforo;
Osservato che tale indicazione non tiene conto del parere delle
autonome istituzioni regionali e, in particolare, delle reiterate
prese di posizione del Consiglio regionale, che si è sempre opposto
all'ipotesi di raddoppio;
Ritenuto che la proposta avrebbe come conseguenza un ulteriore,
consistente aumento del traffico pesante sulle nostre strade;
Il Consiglio regionale
Ribadisce
la propria contrarietà ad ogni ipotesi di raddoppio del Traforo
del Monte Bianco;
Impegna
il Presidente della Regione a rappresentare in ogni sede la
contrarietà della Regione Autonoma Valle d'Aosta alla proposta di
raddoppio del tunnel avanzata dal Governo italiano.
F.to: Curtaz - Squarzino Secondina - Beneforti
Président
La parole au Conseiller Curtaz.
Curtaz (PVA-cU)
Credo che la mozione che noi presentiamo
su un tema di tale rilievo sia talmente semplice e sintetica da non
necessitare di lunghe presentazioni. Presentando questa mozione
abbiamo infatti fatto la scelta di concentrarci su quello che è a
nostro giudizio il punto politico essenziale, il nodo decisivo di
tutta la vicenda della riapertura del traffico pesante sotto il
Traforo del Monte Bianco e cioè la contrarietà ad ogni ipotesi di
raddoppio del Traforo del Monte Bianco, quindi la semplicità della
proposta corrisponde a tre obiettivi:
- il primo: quello di concentrare l’attenzione
sull’aspetto principale, quello che forse con
terminologia impropria, ma dal punto di vista politico direi la
madre di tutte le battaglie politiche intorno a questo tema;
- il secondo: quello di ribadire la dichiarazione di contrarietà
al raddoppio già evidenziata più volte in documenti di questo
Consiglio approvati ad unanimità o con ampie maggioranze e
condivisa dalla più parte delle forze politiche presenti in questo
Consiglio che l’hanno più volte ribadita attraverso
propri documenti anche recenti;
- il terzo: quello di consentire il dibattito, per aprire un
confronto, per poter accogliere anche eventuali suggerimenti e
proposte integrative che abbiano una caratteristica essenziale,
quella di non snaturare il fine politico di questa iniziativa che,
nel ribadire che la Valle d’Aosta è contraria
all’ipotesi di raddoppio del traforo, conferma la
Valle d’Aosta in una scelta di campo netta a favore
di una politica dei trasporti che non sia solo quella di favorire
un transito sempre più intenso di mezzi pesanti.
Credo che il dibattito possa aprirsi sulla base di questa breve
presentazione, da parte nostra vi è la più ampia disponibilità ad
accogliere eventuali suggerimenti, fermo restando il principio
politicamente rilevante, e per noi assolutamente decisivo, della
contrarietà ad ogni ipotesi di raddoppio del Traforo del Monte
Bianco.
Président
La discussion générale est ouverte.
La parole au Conseiller Cottino.
Cottino (UV)
Ho ascoltato il Consigliere Curtaz che ha
illustrato la sua mozione e devo dire che non soltanto mi è
sembrata semplice e sintetica, ma mi è sembrata addirittura un po'
troppo semplicistica, ma su questo mi riservo di intervenire più
tardi.
Chiedo una breve sospensione del Consiglio onde poter
verificare, assieme a tutta la maggioranza, una risoluzione che mi
sembra su questo tema debba essere molto più completa in
contrapposizione?, o perlomeno a completamento di quella
presentata. Verificheremo poi le reali volontà del gruppo che ha
presentato questa mozione; noi abbiamo la necessità di approfondire
questa risoluzione che andremo a presentare.
Président
La suspension est accordée pendant un quart
d’heure.
Si dà atto che la seduta è sospesa dalle ore 17,41 alle ore
18,30.
Président
La parole au Conseiller Cottino.
Cottino (UV)
Ho già detto nell’intervento
precedente che ritengo semplicistica la mozione presentata dai
colleghi della Valle d’Aosta per
l’Ulivo: è un po' troppo semplicistico dire di no
tout court, senza nessuna motivazione ulteriore, senza una
spiegazione e dei richiami molto specifici
all’azione svolta sia da questo Consiglio nel suo
insieme, sia dal Governo e da tutte le commissioni.
Con questa risoluzione diciamo comunque di no al raddoppio,
sosteniamo che il traffico deve essere regolamentato, così come lo
abbiamo sempre detto, né più né meno, nel senso che siamo contrari
ad avere un numero crescente di TIR, ci deve essere il
contingentamento perché dobbiamo tener conto non solo dell'aspetto
attinente alla sicurezza interna del tunnel - che sicuramente per
noi è importante, ma non può essere l’unico -,
dobbiamo avere un occhio di riguardo all’ambiente
non solo valdostano, ma anche - ed è per questo che per certi
aspetti seguiamo la discussione avvenuta a livello internazionale -
all’ambiente savoiardo.
Siamo contrari, lo esprimiamo in modo netto e chiaro, al senso
unico alternato, che riteniamo aggiunga confusione e non risolva
assolutamente nessun problema che ci ha portato a fare in
precedenza tutta una serie di battaglie? che sono già state
chiarite nelle nostre precedenti risoluzioni e che richiamiamo al
primo paragrafo.
Ci sembra importante l’impegno, di cui chiediamo
al Presidente della Regione di farsi interprete, volto a far sì che
la riapertura ai mezzi pesanti avvenga sulla base di alcuni
parametri e qui ribadiamo il discorso della sicurezza, quello della
regolamentazione tecnica del traffico pesante e ribadiamo comunque
la necessità che ci sia una riduzione nel numero dei TIR. In
precedenza abbiamo chiesto con forza che ogni decisione inerente a
questo problema veda la Valle d’Aosta impegnata al
tavolo delle trattative affinché possa esprimere il suo parere e
non essere succube di decisioni che vengono prese altrove.
È con questo spirito che riteniamo che questa sia la risoluzione
da votare, non la mozione presentata dal collega Curtaz. Sottolineo
che, rispetto al testo che è in mano vostra, ci sono due
piccolissime correzioni di italiano da fare nel "manifesta": le
parole
"sull’economia e
sull’intero sistema di relazioni"
diventano
"all’economia e all’intero sistema
di relazioni
". Ho voluto precisarlo per maggiore chiarezza
rispetto ai colleghi di Forza Italia e Valle d’Aosta
per l’Ulivo ai quali avevamo chiesto di firmare
questa risoluzione.
Président
La résolution en question est en cours de
distribution et elle est donc inscrite d’office aux
termes de l’article 65 du Règlement intérieur.
Pour l’ordre de déroulement des votations
successives, je tiens à informer l’Assemblée
qu’il aura lieu sur la base de
l’article 104, IV
ème
alinéa, et donc que
l’ordre de votation sera la motion
d’abord et la résolution ensuite.
Je donne lecture de la résolution:
Risoluzione Il Consiglio regionale della Valle
d’Aosta
Richiamate le precedenti risoluzioni consiliari del 7 aprile
1999, del 23 settembre 1999 e del 5 aprile 2000 concernenti
l'analisi della situazione e dei problemi connessi alla chiusura
del Traforo del Monte Bianco;
Ribadita la necessità che sia sviluppata, con la partecipazione
delle collettività locali, una politica coerente delle vie di
comunicazione e dei trasporti nelle Alpi, compatibile con le
esigenze ambientali e di sicurezza e con l'esigenza di superare
l'isolamento delle regioni montane e di garantirne lo sviluppo
socio-economico;
Ritenuto prioritario, a tal fine, il potenziamento del trasporto
ferroviario per i transiti internazionali e interregionali oltre
che il miglioramento delle vie di comunicazione
transfrontaliere;
Considerati altresì gli scenari e le strategie proposte dal
Libro Bianco della Commissione europea, del settembre 2001,
intitolato "La politica europea dei trasporti fino al 2010: il
momento delle scelte";
Vista la dichiarazione congiunta dei Ministri dei Trasporti
francese e italiano, del 29 ottobre 2001, in ordine alle modalità
di riapertura del Traforo del Monte Bianco;
Considerata l'importanza che il Traforo del Monte Bianco riveste
da sempre per lo sviluppo delle relazioni istituzionali,
socio-economiche e culturali della Valle d'Aosta con le comunità
frontaliere dell'Alta Savoia e della Savoia e con il resto
dell'Unione Europea;
Esprime
Soddisfazione per l'impegno assunto dai Ministri dei Trasporti
francese e italiano per quanto riguarda la riapertura al traffico
leggero del Traforo del Monte Bianco, a partire dal 15 dicembre
2001, una volta validati dal Comitato di Sicurezza della
Commissione Intergovernativa i risultati delle esercitazioni;
Manifesta
La propria viva opposizione nei confronti dell'ipotesi di
istituzione del senso unico alternato che considera come due canne
di un unico Traforo "virtuale" il Monte Bianco ed il Fréjus,
ipotesi sicuramente penalizzante per la sicurezza della
circolazione e la tutela dell'ambiente lungo tutti i percorsi di
accesso ai trafori, che non tiene conto delle aspettative e delle
esigenze delle comunità locali e la cui attuazione nuocerebbe, in
misura rilevante, all'economia turistica valdostana e all'intero
sistema di relazioni e di scambi transfrontalieri della regione del
Monte Bianco;
Sottolinea
La necessità indifferibile di sostenere risolutamente la
realizzazione delle direttrici ferroviarie già programmate - in
particolare la linea Torino-Lione - e di favorire le iniziative
concernenti la realizzazione della nuova direttrice ferroviaria
alpina verso la Svizzera attraverso il Gran San Bernardo, quale
unica soluzione adeguata per risolvere la problematica dei
trasporti attraverso le Alpi;
Rileva
Che l'adozione della circolazione a senso unico alternato tra il
Monte Bianco ed il Fréjus rischia di condurre, in ragione delle
esigenze di sicurezza della circolazione, alla prospettiva del
raddoppio dei due trafori, vanificando in questo modo ogni
iniziativa volta ad un concreto e rapido trasferimento su rotaia di
quote significative dell'attuale traffico su gomma;
Ribadisce
Allo stato attuale, la propria contrarietà al raddoppio del
Traforo del Monte Bianco;
Chiede
Che, in ogni caso, qualunque decisione conseguente a direttive
europee, accordi internazionali o regolamentazioni nazionali
relative alla sicurezza dei transiti nei trafori alpini non possa
prescindere, per quanto riguarda il Traforo del Monte Bianco,
da:
- una stretta concertazione con la Regione Autonoma Valle
d'Aosta in merito alle decisioni da assumere;
- una regolamentazione del numero dei transiti dei mezzi
pesanti;
- il contestuale avvio della fase di realizzazione della
direttrice ferroviaria Ivrea-Aosta-Martigny;
Impegna
Il Presidente della Regione a farsi interprete presso il Governo
italiano, le istanze europee e la Commissione Intergovernativa di
Controllo del Traforo del Monte Bianco della necessità che la
riapertura ai mezzi pesanti del Traforo del Monte Bianco:
- avvenga sulla base di quei parametri di sicurezza e di
protezione dell'ambiente che hanno orientato l'operato del gruppo
di lavoro italo-francese incaricato dalla Commissione
Intergovernativa di elaborare il dispositivo di regolazione tecnica
del traffico presentato il 25 luglio 2001;
- comporti, in ogni caso, una riduzione del numero di mezzi
pesanti rispetto alla situazione antecedente al 24 marzo 1999, al
fine di soddisfare le esigenze e le aspettative della comunità
valdostana e dell'Alta Savoia in ordine al miglioramento delle
condizioni di sicurezza e di qualità della vita in tutta la Valle
d'Aosta.
F.to: Cottino - Viérin D. - Aloisi - Fiou –
Martin
La discussion générale est ouverte sur les deux documents.
La parole au Conseiller Nicco.
Nicco (GV-DS-PSE)
Mi pare che in questi mesi il Consiglio,
la maggioranza in particolare, rifuggendo da posizioni
massimalistiche e velleitarie, abbia ricercato con coerenza, con
convinzione, il difficile punto di equilibrio fra, da un lato, la
necessità, che ovviamente riconosciamo,
dell’economia europea, sempre più fondata
sull'integrazione, e dunque sull’intensificarsi
degli scambi ed anche degli scambi commerciali, e,
dall’altra, l’esigenza, per noi
irrinunciabile, della salvaguardia ambientale della Valle
d’Aosta.
Ora questo punto ragionevole di equilibrio è stato chiaramente
indicato dal Presidente Viérin già in una precedente riunione del
Consiglio ed ancora recentemente ribadito: regolamentazione del
transito in base alle esigenze della sicurezza e contingentamento,
quale risposta alle preoccupazioni di carattere ambientale, con
l’obiettivo esplicitamente dichiarato di ridurre
sensibilmente il traffico dei veicoli commerciali rispetto al
periodo precedente la tragedia del 24 marzo 1999. Queste
indicazioni il gruppo di lavoro creato ad hoc dalla commissione
intergovernativa aveva sostanzialmente recepito in
quell’articolo che poi è stato cancellato o comunque
"congelato". Rispetto a tutto ciò, le decisioni che recentemente
sono state assunte, ma più che decisioni forse è meglio parlare
ancora di misure prospettate congiuntamente dai Ministri dei
trasporti di Francia e d’Italia, ebbene queste
misure riducono a carta straccia le indicazioni che
c’erano nel citato articolo 5. Misure che
rappresentano una alquanto singolare convergenza di interessi tra
il Governo di Sinistra francese e quello di Centro-Destra
italiano.
Qualcuno, anche in quest’aula, ha in realtà
parlato di "accordo estorto dai Francesi per problemi interni di
elezioni". Francamente, faccio fatica ad immaginare un ministro, un
ministro importante, di primo rango, del "Governo Berlusconi" che
si fa estorcere un accordo dal comunista francese Gayssot. Credo
che si faccia torto alle capacità del Ministro Lunardi pensando
questo, oltre che del Governo di cui fa parte.
Comunque sia la realtà è che i Governi nazionali, italiano e
francese, calpestando gli orientamenti, le proposte, delle comunità
locali e sull’onda emotiva della nuova tragedia del
Gottardo, vorrebbero imporre una soluzione improvvisata, io credo
inapplicabile, cioè un sistema a senso unico alternato Monte
Bianco-Fréjus che, oltre ad una serie di gravi conseguenze
sull’economia locale - già altri sulla stampa in
questo periodo le hanno messe in rilievo e non sto a ribadirle -,
rappresenta il via libera ad un passaggio indiscriminato dei
veicoli commerciali. Nello stesso tempo vorrebbero riproporre il
raddoppio del tunnel. La questione della sicurezza è una questione
che ci tocca tutti in ugual modo e proprio per questo ritengo tanto
più inaccettabile che venga usata strumentalmente.
Penso che la proposta di raddoppio del tunnel, in astratto,
potrebbe pure essere ragionevole: chi non sarebbe favorevole, per
aumentare la sicurezza, ad una doppia canna in un quadro realizzato
di sensibile riduzione dei TIR? Ma il contesto attuale è un altro e
nel contesto attuale quella proposta altro non farebbe che
assecondare le politiche già troppo lungamente perseguite di
sviluppo del trasporto su gomma.
Purtroppo - e sottolineo purtroppo -
quell’inversione di rotta che troppe volte invano
abbiamo chiesto non potrà che avvenire a seguito del determinarsi
di situazioni di crisi che rendano oggettivamente indifferibile
tale mutamento, pena il collasso del sistema. Allora sì,
sicuramente, si troveranno i finanziamenti necessari per le
gallerie ferroviarie. Altrimenti, credo che rimarremo alle
affermazioni di principio dei vari ministri - ne abbiamo sentite
tante in questi anni - sulla differenziazione del trasporto merci,
sul potenziamento delle reti ferroviaria e marittima, affermazioni
che, nel concreto, ben poco hanno inciso sulla realtà complessiva
del sistema dei trasporti. E allora quella dei Ministri Lunardi e
Gayssot è una linea che dobbiamo respingere in toto, la dobbiamo
respingere nella sua enunciazione iniziale e la dobbiamo respingere
anche nelle varie subordinate pasticciate che sono state in seguito
da più parti elaborate.
Credo che possiamo oggi con forza respingere quella proposta,
con più forza, proprio perché abbiamo fin qui perseguito non una
linea massimalista e velleitaria, ma una linea fortemente
responsabile. Se poi i Governi nazionali vorranno mantenere le loro
posizioni, se vorranno sfidare le comunità locali, dovremo opporci
con decisione e, per esempio, potremo chiedere al Presidente
Louvin, il giorno in cui si riaprisse il tunnel senza il rispetto
delle condizioni suesposte, cioè l’articolo 5, di
convocare il Consiglio nel piazzale antistante il tunnel, con il
gonfalone della Regione, maggioranza e minoranza unite, ed invitare
lì i rappresentanti della Valle d’Aosta, al
Parlamento italiano ed a quello europeo, di sollecitare la
partecipazione in quella occasione anche del Consiglio permanente
degli enti locali, con tutti i sindaci, fasce tricolori e gonfaloni
comunali, a testimonianza che la Valle d’Aosta non è
disposta ad accettare atti d’imperio, unita.
Per venire ai documenti che sono stati presentati, mi pare che
il dispositivo di questa risoluzione recepisca sostanzialmente
quanto ho detto e perciò il mio sarà un voto favorevole.
Président
La parole au Conseiller Frassy.
Frassy (FI)
Penso che quella che ci accingiamo a fare sia
una discussione che in gran parte è già stata fatta in varie sedi,
non ultima quella del Consiglio regionale in momenti precedenti a
quelli di questa votazione ed è una discussione che forse viene
rifatta nell’imminenza della riapertura,
auspicabile, del Traforo del Bianco e, poiché le posizioni dei vari
movimenti sono ormai posizioni note in quanto sono state già
oggetto di verifica e di dibattito, penso che non andremo ad
aggiungere nulla di nuovo al di là delle suggestioni di chi mi ha
preceduto che ha ipotizzato una "insurrection des socques" da terzo
millennio.
È una suggestione, Consigliere Nicco, che penso pochi di quanti
oggi sono qui sarebbero disposti a concretizzare, anche perché
nella ricostruzione e nella suggestione del Consigliere Nicco
ritengo ci siano due dati che non corrispondono esattamente alla
realtà dei fatti. Il primo dato riguarda la cosiddetta
"intermodalità" del trasporto merci. Non dimentichiamo che questa
Regione, questa maggioranza ha sostenuto da lungo tempo
l’esigenza di rafforzare la viabilità stradale e
autostradale. Non dimentichiamo che la scelta
dell’autostrada a Courmayeur e al traforo era una
scelta di privilegiare non tanto e soltanto il traffico turistico,
ma era anche la scelta consapevole di portare fuori dai nostri
villaggi il traffico pesante che li attraversava, con tutti i
problemi di sicurezza sulla statale che raggiungeva il Monte Bianco
perciò non possiamo oggi fingere di non ricordare quello che
abbiamo sostenuto e quello che abbiamo finanziato.
Il raddoppio del traforo oggi è tornato materia di attualità
alla luce di un insieme di situazioni che si sono in questi ultimi
tempi verificate: la tragedia del Monte Bianco e la tragedia
recente del Gottardo.
Non condividiamo la conclusione che l’ipotesi del
raddoppio del Traforo del Bianco significhi
l’equazione: raddoppio del traffico veicolare, in
particolare del traffico pesante. Sosteniamo che se un aumento del
traffico pesante c’è stato, questo aumento è stato
portato dall’autostrada. Il fatto di avere oggi un
traforo nelle condizioni in cui è, sicuramente è un imbuto allo
smaltimento di quel traffico che l’autostrada porta
ai piedi del Monte Bianco.
Riteniamo di conseguenza che l’ipotesi di cui si
sta parlando di un raddoppio del traforo, che poi è
l’ipotesi centrale nella prospettiva non solo dei
trasporti merci, ma anche nella prospettiva delle sicurezze a quel
tipo di viabilità sia una scelta pressoché obbligata e ci preoccupa
il fatto che non solo la mozione dei Verdi, peraltro in modo
coerente ad una visione particolare che essi hanno e che noi non
condividiamo, ma che la risoluzione sottoscritta dalle altre forze
di maggioranza insista in più passaggi sul rifiuto di ipotesi di
raddoppio.
È vero, c’è l’escamotage di dire
"allo stato attuale"
, però la forza con cui si ribadisce
questa contrarietà mi sembra che sia da considerare come un dato
negativo dal nostro punto di vista, negativo perché è un dato che
prescinde e preclude un attraversamento in piena sicurezza di quel
tunnel.
Non voglio addentrarmi in dettagli tecnici che penso siano
conosciuti da tutti, ma la volta stessa di quel tunnel, che scende
sui lati delle carreggiate, obbliga gli automezzi pesanti a degli
incroci ravvicinati, sono ben a conoscenza gli operatori del tunnel
di quanti specchietti di automezzi pesanti negli anni passati sono
andati infranti dall’incrocio dei due automezzi,
perciò è evidente che dire no al senso unico alternato e dire no al
raddoppio del traforo è una contraddizione nei termini, che
dovrebbe essere completata affinché non rimanga una contraddizione
con un ulteriore terzo no al traffico pesante, allora a quel punto
questa risoluzione avrebbe una sua coerenza, da noi non
condivisibile, ma avrebbe una sua coerenza.
Riteniamo che invece, così come viene posta, vada contro a
quella richiesta di sicurezza che invece mi sembra essere un
elemento che accomuna tutte le varie posizioni
sull’argomento. Per essere realistici sappiamo bene
che oggi con le tecnologie che ci sono è molto più facile
raddoppiare in tempi relativamente brevi il Traforo del Bianco,
piuttosto che riuscire a costruire, nell’ipotesi che
ci siano i finanziamenti e gli accordi con la Svizzera, da cui non
si può prescindere, il Tunnel di Martigny. È evidente che
subordinare l’un fatto all’altro
fatto non giova a quella richiesta di sicurezza che penso debba
essere l’elemento che accomuna tutte le posizioni.
Sostanzialmente sono questi i motivi che ci portano nella
condizione, come Forza Italia, di non poter esprimere un parere
positivo né alla mozione, né tanto meno alla risoluzione.
Sulla questione ferroviaria vorrei domandare
all’Assessore Lavoyer, che l’ha
seguita a più riprese, quali passi avanti sono stati fatti perché
non dimentichiamo che questo Consiglio regionale ha stanziato circa
un anno fa ulteriori risorse finanziarie importanti al fine di
riattivare la fattibilità di quel percorso. Non vorrei che il tutto
si fosse chiuso in un'operazione di vetrina con quel convegno
oneroso che si è svolto a Saint-Vincent l’autunno
scorso e che poi rimanesse un disegno abbandonato.
Perciò, al di là delle parole che si possono scrivere, sarebbe
bene che ci fossero dei fatti chiari e, quando la maggioranza
lascia intendere che il trasporto su rotaia deve essere una
soluzione da privilegiare, ci piacerebbe capire con quali atti
concreti la Giunta e la maggioranza ritengono di poter privilegiare
questo asse alternativo di collegamento ferroviario.
Non dimentichiamo che sui collegamenti ferroviari anche le
posizioni dei Verdi non sono sempre state
all’insegna della massima coerenza perché se è vero
che il movimento verde della Valle d’Aosta sostiene
la tesi del traforo ferroviario - anche perché oggi non ci sono i
cantieri del traforo ferroviario perciò è una tesi che inquina poco
e che sconvolge poco il nostro paesaggio - è altrettanto vero che
altri Verdi, ma sempre riconducibili al movimento verde nazionale
"latu sensu", hanno operato con una violenza di tipo amministrativo
con ricorsi al TAR, al Consiglio di Stato, contro quei lavori che
avrebbero dovuto oggi darci una linea ad alta velocità di
collegamento fra Torino e Lione. Non dimentichiamoci che se quel
collegamento ad alta velocità oggi non è ancora stato
concretizzato? è uno dei motivi che portano il traffico pesante a
viaggiare su ruote e a ripercorrere, non appena sarà aperto, anche
il Traforo del Monte Bianco.
Sul senso unico alternato vorrei solo chiarire che non è
assolutamente vero che i due Governi, francese e italiano, hanno
concordato e inventato questa soluzione. Mi dispiace dover
affermare che il Governo italiano ha dovuto recepire in posizione
quasi di debolezza gli "aut aut" del Governo francese perché penso
che sia noto a tutti che il senso unico alternato è un'invenzione
dei Francesi e il risultato del Governo italiano è stato semmai un
altro: quello di posticipare l’avvio del senso unico
alternato all’apertura del traforo. La data del 15
dicembre dovrebbe essere la data di apertura al traffico leggero
nel doppio senso di marcia e l’ipotesi di prender
tempo sino a febbraio per il senso unico alternato è uno "spatium
deliberandi" che potrebbe comportare determinazioni diverse
rispetto all'assurdità - che mi sento di sottoscrivere - del senso
unico alternato.
Penso che in questo scenario nulla di nuovo sia emerso.
C’è l’esigenza di arrivare ad una
votazione, ma riteniamo che non siano da parte nostra condivisibili
i presupposti che sono contenuti nei due documenti, di conseguenza
riteniamo di non poter esprimere un voto positivo.
Président
La parole au Conseiller Curtaz.
Curtaz (PVA-cU)
Dopo l’intervento del
collega Frassy, scopriamo che, oltre alla debolezza della Valle
d’Aosta, c’è anche la debolezza del
"Governo Berlusconi" e del Ministro Lunardi che, rispetto al doppio
senso, si sarebbe dovuto arrendere alle forzature del Ministro
comunista francese ed effettivamente bisogna dire che,
nell’immaginario collettivo dei militanti e politici
di Forza Italia, questi Comunisti sono veramente terribili.
Voglio tuttavia fare un'analisi il più possibile pacata di
questa risoluzione che ci viene proposta per certi versi in
alternativa alla nostra mozione, mozione nella quale non
intravedevo quelle posizioni massimaliste e velleitarie che
qualcuno ha citato negli interventi precedenti. La risoluzione
contiene a nostro giudizio delle affermazioni in linea generale
condivisibili, ma talmente generiche da non poter essere appieno
valutate, contiene in particolare un'affermazione che, per quanto
ci riguarda, non è assolutamente condivisibile e cerchiamo di
andare con ordine.
Dopo la premessa si chiede che il Consiglio regionale esprima
soddisfazione per il fatto che il Traforo del Monte Bianco riapre
il 15 dicembre 2001, credo che su questo punto siamo tutti
d’accordo: in ogni sede e in ogni occasione tutte le
forze politiche, pur divergendo sulla questione del traffico
pesante, hanno ritenuto come prioritaria l’apertura
del traforo per il traffico leggero, quindi salutiamo
favorevolmente questo avvenimento sperando che la data del 15
dicembre venga rispettata.
Si chiede che il Consiglio manifesti
"? la propria viva
opposizione nei confronti dell'ipotesi di istituzione del senso
unico alternato che considera come due canne di un unico traforo
"virtuale" il Monte Bianco ed il Fréjus?"
, che avrebbe le
conseguenze che vengono evidenziate molto bene di favorire il
traffico pesante, non tenendo conto delle esigenze delle comunità
locali, soprattutto non tenendo conto delle aspettative di sviluppo
turistico della nostra Regione. Mi permetto soltanto, per necessità
di confronto, anche perché con il Consigliere Nicco è sempre
piacevole confrontarsi, non di dissentire, ma di non enfatizzare
troppo questa faccenda delle doppie "canne", cui conseguirebbe una
sicurezza al top, dall’altro della "canna" unica,
con sicurezza zero, lo dico perché intuitivamente capiamo tutti che
due "canne" sono meno peggio di una sola, questo mi sembra
lapalissiano, però guardate che l’esperienza degli
ultimi gravi incidenti stradali non fa tante distinzioni.
L’incidente del Monte Bianco non è avvenuto
perché c’è stato un incidente ad incrocio, è
avvenuto per l’incendio di un camion, probabilmente
gli effetti non sarebbero stati molto diversi se questo camion si
fosse incendiato in una "canna" unica, ma soprattutto gli incidenti
- mi pare di ricordare - in due trafori internazionali che sono
intercorsi fra la tragedia del Monte Bianco e quella del Gottardo,
sono avvenuti in trafori a doppia "canna". Quindi non è che il
discorso sicurezza sia risolto, ma è solo attenuato con la doppia
"canna". Pertanto, quello non è un dato a mio giudizio da
enfatizzare.
Continuiamo l’esame della risoluzione: si chiede
che il Consiglio sottolinei
"? la necessità indifferibile di
sostenere risolutamente la realizzazione delle direttrici
ferroviarie già programmate - in particolare la linea Torino-Lione
- e di favorire le iniziative concernenti la realizzazione della
nuova direttrice ferroviaria alpina verso la Svizzera attraverso il
Gran San Bernardo?"
e questa può essere una sottolineatura
condivisibile.
Qui apro per forza una piccola parentesi, ma non perché voglia
fare il difensore dei Verdi, ma perché si fa spesso, specialmente
da una parte politica, nel caso rappresentata da persona seria qual
è il Consigliere Frassy, molto pressappochismo, molto buon mercato
su questa vicenda, confondendo alta velocità, alta capacità,
ferrovie normali, treni che viaggiano a 300 all’ora,
treni che viaggiano in posti di pianura, che attraversano una
valle, mentre non è proprio tutto uguale, purtroppo fare una
ferrovia come quella concepita in Val di Susa, fra
l’altro di alta velocità originariamente, neanche di
alta capacità di trasporto merci, significa devastare una valle
perché hanno tagliato dritto su paesi e su tutto quello che
c’era. Per far viaggiare i treni a 300
all’ora, bisogna andare sempre dritto o quasi, i
raggi di curvatura sono molto ampi, bisognerebbe calarsi
concretamente nella realtà, per capire cosa significa. Allora non è
che i Verdi del posto sono contro la ferrovia, sono contro quel
tipo di progetto di ferrovia perché farebbe dei danni
consistenti.
Vado avanti: il Consiglio rileverebbe
"? che l'adozione della
circolazione a senso unico alternato tra il Monte Bianco ed il
Fréjus rischia di condurre, in ragione delle esigenze di sicurezza
della circolazione, alla prospettiva del raddoppio dei due
trafori?"
ed è ciò che personalmente condivido di più perché è
questo lo scopo finale come ho detto illustrando la nostra mozione.
Il doppio senso a mio avviso è strumentale alla realizzazione del
doppio traforo stradale che è auspicata non solo dai "cattivi"
Comunisti francesi, ma anche dal Ministro progettista-consulente
della società del Monte Bianco, Ing. Lunardi.
Salto l’undicesimo paragrafo, perché su quello
tornerò più diffusamente in ultimo, per passare alle richieste:
sono le richieste di
"una stretta concertazione con la Regione
autonoma Valle d'Aosta in merito alle decisioni da assumere"
e
qua siamo d’accordissimo. Rilevo che le altre due
affermazioni sono estremamente generiche e facevano parte di questa
seconda categoria di deliberazioni che vengono introdotte con
questa risoluzione.
Rimane, ed è l’affermazione speculare alla nostra
piccola mozione, la frase: il Consiglio
"ribadisce allo stato
attuale, la propria contrarietà al raddoppio del Traforo del Monte
Bianco"
. Noi diciamo nella nostra mozione che il Consiglio
regionale ribadisce la propria contrarietà ad ogni ipotesi di
raddoppio del Traforo del Monte Bianco, quindi si sono aggiunte tre
parole
"allo stato attuale"
e noi siamo molto preoccupati di
queste tre parole, che, se fossero fondate le nostre
preoccupazioni, sarebbero il cavallo di Troia per cambiare una
posizione decennale perché oggi ci opponiamo al raddoppio del
Traforo del Bianco, ma da domani chissà. Chissà quali proposte ci
verranno fatte, chissà cosa dovremo contrattare, chissà se potremo
monetizzare, chissà... Questo è preoccupante perché queste tre
parole possono significare un cambiamento di rotta e io dico un
cambiamento di rotta per certi versi inaspettato da parte delle
forze di maggioranza.
Leggo - in genere non mi piace andare a ricercare le frasi sui
giornali, non lo faccio quasi mai, però i documenti ufficiali hanno
un certo peso leggo sul "Peuple valdôtain" del settembre 1999 dal
document approuvé par le Conseil fédéral et par la Conférence des
présidents des sessions de l’Union Valdôtaine, punto
n. 7 di questo proclama:
"? le refus ferme et définitif du
doublement du tunnel routier?"
eccetera. Mi sembra che oggi
questo rifiuto fermo e definitivo cominci a scricchiolare, si
comincia a socchiudere una porta che è stata per un decennio chiusa
a chiave e blindata da numerose prese di posizioni di questo
Consiglio. La ritengo un'apertura pericolosa.
Può darsi che le mie siano farneticazioni e si tratti soltanto
di una frase scritta con uno stile non troppo proprio e allora noi
presentiamo un emendamento e vi chiediamo di abolire queste tre
parole
"allo stato attuale"
oppure in alternativa di votare
la nostra mozione anche perché non mi sembrerebbe scandaloso per il
fatto che il meno della nostra mozione è contenuto nel più della
vostra risoluzione, quindi non togliamo niente alla risoluzione
della maggioranza. A seconda di come questo emendamento che noi
presentiamo verrà accolto le nostre determinazioni in riferimento a
questa risoluzione saranno adottate e saranno ovviamente diverse.
Questo è il timore che emerge da questa risoluzione, io spero che
la storia mi smentisca, ma me lo auguro di cuore, non avete idea
quanto ci tenga ad essere smentito, ma io temo che questa piccola
frase significhi un cambiamento di rotta significativo di questa
Assemblea e un cambiamento di rotta che può avere delle conseguenze
nefaste per la nostra Regione.
Président
La parole au Conseiller Martin.
Martin (SA)
Abbiamo avuto modo nei giorni scorsi, come
commissione consiliare, di fare un sopralluogo al Tunnel del Monte
Bianco e abbiamo potuto verificare i lavori che sono stati fatti e
abbiamo potuto verificare che in effetti in quella situazione tutto
quello che si poteva fare è stato fatto. Abbiamo avuto
l'assicurazione dai tecnici che, per quanto riguarda la parte
italiana, ma sembra anche per la parte francese, entro il 15
dicembre si dovrebbe poter riaprire il tunnel al traffico leggero e
questo ci ha soddisfatto perché siamo tutti
d’accordo sul fatto che il tunnel possa riaprire
presto almeno al traffico leggero.
Abbiamo anche discusso di quel pasticcio, che non so se è colpa
del Governo francese o del Governo italiano o di tutti e due,
questo non lo so, so soltanto che la possibile apertura al traffico
pesante a senso alternato è certamente un gran pasticcio ed è una
prospettiva in merito alla quale noi, come altre forze politiche,
abbiamo, in quest’aula e fuori, ribadito la nostra
contrarietà. In questo momento pensiamo che l’unica
soluzione per non aumentare il traffico pesante sia la posizione
che la Giunta ha sempre tenuto negli ultimi tempi, ossia quella di
una seria regolamentazione.
Questo è l’unico modo per non aumentare il
traffico e per viaggiare con una sufficiente sicurezza. Ci rendiamo
però conto che potrebbero avanzare a livello europeo degli accordi
internazionali che potrebbero interessare tutti i tunnel, quindi
anche quello del Monte Bianco per quanto riguarda il traffico
monodirezionale ed è proprio per questo che, secondo noi, dobbiamo
chiedere con forza di essere seduti allo stesso tavolo quando
avanzeranno queste proposte, se avanzeranno, per pretendere,
proprio come diciamo nella risoluzione
"una stretta
concertazione con la Regione Valle d’Aosta"
. Per
pretendere una regolamentazione in ogni caso del numero dei
transiti e, per parlare in modo serio e convincente
dell’alternativa al traffico su gomma, ossia del
raccordo Santhià-Martigny, per poter spostare su ferrovia il
traffico pesante. Pensiamo che essere seduti a quello stesso tavolo
forse è l’unico modo per essere protagonisti attivi
e non protagonisti passivi dell'eventualità di un raddoppio del
Tunnel del Monte Bianco.
Président
La parole au Président de la Région, Viérin
Dino.
Viérin D. (UV)
Une brève réflexion sur deux thèmes qui me
paraissent importants surtout si l'on veut éclaircir certaines
prises de position.
La première réflexion quant notre prétendue faiblesse. Je me
rapporte évidemment à la Vallée d’Aoste, les autres
considérations je les laisse à ceux qui font de la
"fantapolitique"; je prends acte du résultat et ne partage pas ce
jugement.
La deuxième réflexion quant à la réaffirmation de la volonté de
ce Conseil, mais là j’y reviendrai. Nous ne pouvons
être toujours et uniquement maximalistes. Je pense que si nous
voulons exprimer une volonté qui tienne compte de
l’évolution dynamique et non statique - il
n’y a que les montagnes qui ne bougent pas. Il est
donc important de réaffirmer une volonté -,
aujourd’hui notre volonté est encore une fois
clairement exprimée, mais nous ne pouvons pas oublier tout ce qui
est en train de bouger autour de nous en Europe.
La faiblesse: nous avons défini une position du Conseil de la
Vallée et nous l’avons fait au cours de ces années;
nous l’avons exprimée au mois d’avril
1999, au mois de septembre 1999, au mois d’avril
2000. Nous avons donc suivi l’évolution de ce
problème et nous avons participé au débat au niveau européen et
transalpin en exprimant une position portant sur la réglementation
et la régulation du passage des poids lourds au Tunnel du
Mont-Blanc. Mais certaines positions dogmatiques notamment? et là
j’ai pris acte qu’il y a eu un
revirement parce que jusqu’à présent jamais on
n'avait dit:
"S’ils passent dans une direction ce
n’est pas dit que ce soit plus en sécurité par
rapport au double sens de circulation, ce n’est pas
dit qu’on soit en sécurité du fait que
l’on aille uniquement et simplement dans une
direction, vu que certains accidents ont été provoqués dans une
seule direction de marche"
.
Mais c’est justement toutes les réserves et les
critiques quant à une proposition de réglementation et de
régulation des passages qui ont amené - qu'il s'agisse ou non d'un
instrumentalisation, je peux même partager cet avis - les ministres
à prendre cette décision et c’est cette décision des
ministres qui a rendu plus faible - ce n’est pas que
nous soyons faibles - une position, que par ailleurs nous
réaffirmons encore aujourd’hui,
d’opposition au doublement du Tunnel du Mont-Blanc.
Cette proposition d'alternat a été prise sur la base
d’un autre accident dans un autre tunnel qui
n’était pas comme le Mont-Blanc, mais qui était
jusqu’à ce jour l’un des tunnels les
plus sûrs parce qu’il avait et il dispose encore
aujourd’hui d’un tunnel de sécurité
et cet accident a mis au premier plan les exigences de sécurité. Du
point de vue des exigences de sécurité, si nous considérons
uniquement cet aspect, je défie n’importe qui à
contredire une proposition qui aille dans la direction, pour
reprendre le texte des ministres, de "séparation physique du
passage des camions".
Aujourd’hui, et c’est la deuxième
considération, nous réaffirmons dans cette résolution notre
opposition au doublement du Tunnel du Mont-Blanc, mais de façon
responsable, en essayant de regarder un peu au-delà et donc nous
commençons à poser certaines conditions le cas échéant.
Aujourd’hui nous exprimons encore notre volonté.
Mais je disais auparavant qu’il
n’y a que les montagnes qui ne bougent pas.
Permettez-moi de vous dire également que vous aussi vous avez
modifié votre position, par exemple par rapport à
l’autoroute: d’une position ferme
d’opposition et de recours aux tribunaux, quand vous
avez constaté que la construction de cette autoroute reliant Aoste
à Morgex avait des effets positifs quant à l’impact
sur l’environnement, vous avez vous aussi modifié
votre position parce que vous avez pendant une législature appuyé
les propositions concernant l’autoroute.
Je ne veux pas insister sur ce point, mais simplement pour dire
qu’on ne peut pas affirmer d’une
façon maximaliste:
"Aujourd’hui vous exprimez une
proposition et vous ne dites pas que même en 2.060 vous aurez la
même position, alors nous avons des doutes"
.
Aujourd’hui nous vous avons dit que nous sommes
contraires, mais après - et là c’est le dogmatisme -
vous ne pouvez demander des professions de foi quand
c’est vous-mêmes qui avez changé, et à juste titre
ces professions de foi en cours de route, en tenant compte des
modifications qui sont intervenues et des conséquences
qu’elles ont eues sur une certaine réalité.
C’est aussi à cet égard que je dis
qu’on ne peut pas toujours continuer à faire le
procès aux intentions. Aujourd’hui nous disons non
au doublement; jusqu’à présent nous avons la ferme
conviction d’avoir maintenu une attitude cohérente
et donc nous confirmons cet engagement, tel qu’il a
été formulé dans la résolution.
Président
Je soumets au vote la motion présenté par le
groupe Vallée d’Aoste per
l’Ulivo:
Conseillers présent: 29
Votants: 4
Pour: 3
Contre: 1
Abstentions: 25 (Agnesod, Aloisi, Bionaz, Borre, Cerise, Charles
Teresa, Comé, Cottino, Cuc, Ferraris, Fiou, Lanièce, Lavoyer,
Louvin, Marguerettaz, Martin, Nicco, Pastoret, Perrin, Perron,
Piccolo, Praduroux, Vallet, Vicquéry, Viérin D.)
Le Conseil n’approuve pas.
La parole au Conseiller Curtaz pour
l’illustration de l’amendement sur la
résolution, dont je donne la lecture:
Emendamento All’11° paragrafo sopprimere le
parole: "allo stato attuale".
Curtaz (PVA-cU)
Più che altro per dichiarazione di voto,
così evito di riprendere due volte il discorso. Ovviamente voteremo
a favore il nostro emendamento e ci asterremo sulla risoluzione
proposta dalle forze di maggioranza.
Io però colgo l’occasione per fare alcune
riflessioni su quanto il Presidente ha detto. Mi consenta,
Presidente, le ho riconosciuto molto spesso una certa brillantezza
di contraddittorio, in questa occasione mi sembra che la
brillantezza sia venuta meno per una serie di ragioni, perché lei
non può definire massimalista chi chiede di ribadire la contrarietà
al raddoppio perché, così facendo, dà del massimalista al Consiglio
regionale che per dieci anni ha votato questa "cosa", al suo
partito che ancora due mesi fa ha detto questa "cosa". Siamo tutti
massimalisti? Non mi sembra che sia corretto esprimersi così, ogni
tanto si usano delle aggettivazioni un po' a "buon peso".
Il Presidente ha detto? e vengo al punto cruciale, francamente
non ho capito in cosa consisterebbe il cambio di posizione rispetto
al discorso della sicurezza. Mi sono limitato ad elencare un dato
storico statistico e personalmente, non so se è questo che
intendeva il Presidente, ritengo che il discorso "sicurezza" sia
importantissimo, ma che non debba esaurire tutta la problematica.
Su questo non ho cambiato posizione, ma personalmente non mi
vergognerei di cambiare posizione qualora ci fossero delle
motivazioni valide.
Mi sembra anche un sintomo di elasticità, però in questo caso la
mia intelligenza, relativa, mi dice che quella linea è ancora
giusta. Il Presidente ha detto che solo le montagne non cambiano,
ha fatto un esempio forse un po' improprio della questione
dell’autostrada, ma prendiamolo per buono. Questo
esempio dell’autostrada, lo giustifica il
Presidente, perché ci si accorge che nel cambiare posizione
c’è qualcosa di buono. Vorrei chiedere al Presidente
se il cambiare posizione rispetto al diniego di raddoppio porta a
qualcosa di buono perché io non l’ho capito, io non
l'ho intuito, non lo vedo qualcosa di buono?
(interruzione del Presidente della Regione, fuori
microfono)
? non c’è qualcosa di buono, è che oggi voi vi
tenete una porta socchiusa, questo è il dato politico.
Oggi il Consiglio regionale della Valle d’Aosta,
dopo dieci anni di posizioni nette, reiterate sul punto, cambia
posizione politica, si lascia una porta aperta bocciando la nostra
mozione, che era di una chiarezza cristallina, e adotta una
risoluzione che con la dizione
"allo stato attuale"
lascia
aperte tutte le porte per il futuro, perché se questo
"stato
attuale"
fosse soltanto dire:
"Ma certo, lo votiamo
oggi"
, allora bastava mettere i due punti dopo
"allo stato
attuale"
e si ripeteva tutto il deliberato? oppure riportarlo
ogni volta, ma si è messo proprio lì e lo abbiamo capito tutti che
era importante solo lì, perché io sono intervenuto solo su questo,
lei è intervenuto quasi solo su questo, quindi abbiamo capito tutti
che questo è il nucleo centrale di questa risoluzione.
La conseguenza è che il Consiglio regionale cambia posizione.
Non siamo noi oggi a voler fare il processo alle intenzioni, ma la
storia ci dirà se questo è oppure no come tema un punto cruciale in
cui la Valle d’Aosta si appresta a "calare le
braghe" su questo punto oppure se queste sono solo tre parole messe
lì per caso e sovrastimate da un ingenuo come il sottoscritto.
Vedremo se questo sarà o no un passaggio cruciale nel
cambiamento di posizione della Regione rispetto a questa questione
e, se così fosse, mi dispiacerebbe per il collega Nicco, perché
finirebbe per votare una risoluzione che non esplicita quello che
lui pensa.
Président
Je soumets au vote l’amendement
présenté par le groupe Vallée d’Aoste per
l’Ulivo:
Conseillers présent: 29
Votants: 3
Pour: 3
Abstentions: 26 (Agnesod, Aloisi, Bionaz, Borre, Cerise, Charles
Teresa, Comé, Cottino, Cuc, Ferraris, Fiou, Frassy, Lanièce,
Lavoyer, Louvin, Marguerettaz, Martin, Nicco, Pastoret, Perrin,
Perron, Piccolo, Praduroux, Vallet, Vicquéry, Viérin D.)
Le Conseil n’approuve pas.
Je soumets au vote la résolution:
Conseillers présent: 29
Votants: 25
Pour: 25
Abstentions: 4 (Beneforti, Curtaz, Frassy, Squarzino
Secondina)
Le Conseil approuve.
Sur cela s’achèvent les travaux de cette séance
du Conseil.
La séance est levée.
