Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 545 del 27 ottobre 1982 - Resoconto
OGGETTO N. 545/VII - DISEGNO DI LEGGE CONCERNENTE:
"CONCESSIONE DI UN CONTRIBUTO STRAORDINARIO AL CONSORZIO REGIONALE
PER LA TUTELA, L'INCREMENTO E L'ESERCIZIO DELLA PESCA NELLA VALLE
D'AOSTA".
PRESIDENTE:
Ha chiesto di parlare l'Assessore
all'Agricoltura e Foreste Marcoz, ne ha facoltà.
MARCOZ - (U.V.):
Si tratta della somma di 100 milioni che
erano già iscritti nei fondi globali del bilancio del 1982. A
seguito della relazione del prof. Ceschia di Udine e dei colloqui
avuti con lo specialista francese M. Olivier Ducret che è
Consigliere del "Conseil Supérieur de la Pêche" del Ministero
francese, presentiamo questo disegno di legge per ottenere lo
stanziamento di 100 milioni. Ho voluto di nuovo ripetere nella
relazione che lo accompagna come verranno impiegati questi fondi.
La relazione penso sia abbastanza chiara, quindi chiedo al
Consiglio di approvare questo stanziamento.
PRESIDENTE:
Devo solo aggiungere che al disegno di legge
sono stati allegati il parere favorevole della Commissione Affari
Generali e Finanze e posso anche dare notizia che in data 26
ottobre ha espresso parere favorevole anche la Commissione
consiliare per l'Assetto del Territorio e la Tutela
dell'Ambiente.
Ha chiesto di parlare il Consigliere Tamone, ne ha facoltà.
TAMONE - (U.V.):
Je voudrais simplement poser une
question à l'Assesseur Marcoz sur les types de truites qui seront
élevées dans l'établissement ichtyologique. On avait ouvert une
grande discussion à ce sujet et j'espère que nous arrivons
finalement à choisir le type "fario", en laissant de côté les
autres.
PRESIDENTE:
Ha chiesto di parlare l'Assessore
all'Agricoltura e Foreste Marcoz, ne ha facoltà.
MARCOZ - (U.V.):
L'indirizzo dei tecnici, sia del Prof.
Ceschia sia del Prof. Ducret, è stato quello di indirizzare la
troticoltura in Valle d'Aosta sull'allevamento delle trotelle fario
e sulla sperimentazione per le nuove trotelle salmerino. Quindi
questo anno verranno immesse uova di fario, circa un milione
autoctone e circa un milione di acquisto da altri produttori fuori
Valle; si inizierà anche con il primo allevamento sperimentale di
circa 500.000 salmerini.
PRESIDENTE:
Passiamo all'esame dell'articolato.
Do lettura dell'art. 1.
Art. 1
La Giunta regionale è autorizzata a concedere - per l'anno
1982 - un contributo straordinario di lire 100 milioni a favore del
Consorzio regionale per la tutela, l'incremento e l'esercizio della
pesca in Valle d'Aosta per la ristrutturazione dello stabilimento
ittiogenico di Morgex.
L'onere derivante dall'applicazione della presente legge per
l'anno finanziario 1982, graverà sul capitolo 30260 della Parte
Spesa del bilancio della Regione per l'anno 1982.
Alla copertura dell'onere di lire 100.000.000 si provvede
mediante riduzione di pari importo dello stanziamento iscritto al
cap. 50000 (fondo globale per il finanziamento di spese per
l'adempimento di funzioni normali - spese di investimento. Allegato
n. 8 - Settore 1 - Assetto del Territorio e Tutela dell'Ambiente)
della parte Spesa del bilancio di previsione della Regione per
l'anno 1982.
PRESIDENTE:
Metto in approvazione l'articolo 1.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'art. 2.
Art. 2
Al bilancio di previsione della Regione per l'anno 1982 sono
apportate le seguenti variazioni:
PARTE SPESA
Variazione in diminuzione
Cap. 50050 "Fondo globale per il finanziamento di spese per
l'adempimento di funzioni normali - spese di investimento."
£ 100.000.000
Variazione in aumento
Cap. 30260 "Contributi per la ristrutturazione dello
stabilimento ittiogenico di Morgex"
£ 100.000.000
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'articolo 2.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Metto in approvazione la legge nel suo
complesso per votazione segreta.
VOTAZIONE A SCRUTINIO SEGRETO
ESITO DELLA VOTAZIONE
Presenti: 22
Votanti: 22
Favorevoli: 20
Contrari: 2
Il Consiglio approva
