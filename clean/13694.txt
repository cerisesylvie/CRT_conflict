Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 183 del 6 ottobre 1993 - Resoconto
OGGETTO N. 183/X - Subconcessione alla ditta Bieler Giuseppe di
derivazio­ne d'acqua dal torrente Valdob­bia, in Comune di
Gres­soney-Saint-Jean, per produzio­ne di energia elettrica.
Deliberazione - Il Consiglio
Premesso che:
con domanda in data 31.08.1987, la Ditta Bieler Giuseppe ha
chiesto all'Amministrazione regionale la subconcessione di
de­rivare dal torrente Valdobbia, in Comune di
Gressoney-Saint-Jean, moduli 0,25 di acqua per produrre, sul salto
di metri 65 la potenza nominale media di KW. 16.
La domanda, corredata da progetto in data 30.11.1960, a firma
p.i. Lorenzo Rezzaro, prevede la costruzione di un impianto del
tipo ad acqua fluente, costituito da canale di derivazione, vasca
dissabbiatrice, condotta forzata, edificio di produzione e canale
di scarico.
Inoltre:
-
il Magistrato per il Po di Parma, con nota n. 13267 in
data 28.10.1989 ha rilasciato il nulla-osta nei riguardi idraulici
per l'ammissione ad istruttoria della domanda di cui si tratta;
-
l'ENEL, Compartimento di Torino, con nota DC/USS in
data 31.12.1987 ha fatto presente di non avere alcuna osservazione
da formulare, ai sensi dell'articolo 18 del D.P.R. n. 342 del
18.03.1965, circa la domanda sopraddistinta;
-
l'avviso di presentazione della domanda 31.08.1987
della ditta Bieler Giuseppe è stato pubblicato sul F.A.L. della
Valle d'Aosta n. 22 in data 08.10.1988 e riprodotto nel n.247 della
G.U. della Repubblica Italiana (foglio inserzioni) in data
20.10.1988, senza dar luogo alla presentazione di domande
in­compatibili e concorrenti;
-
con Ordinanza dell'Assessore ai LL.PP. n. 146 in data
28.11.1988 è stato disposto il deposito della domanda e del
re­lativo progetto presso l'Assessorato LL.PP. della Regione per 15
giorni consecutivi decorrenti dal 19.12.1988, a disposizione di
chiunque intendesse prenderne visione nelle ore d'ufficio;
-
copia dell'ordinanza è stata affissa per il predetto
periodo di 15 giorni all'Albo Pretorio del Comune di
Gressoney-Saint-Jean e copia della medesima è stata inviata al
Ministero dei LL.PP., al Magistrato per il Po di Parma, alla
Sezione Idrografica per il Po di Torino, alle Associazioni Irrigue
Est-Sesia di Novara e Ovest-Sesia di Vercelli, all'ENEL
Compartimento di Torino, alla Prima Direzione del Genio Militare di
Torino, al Consorzio regionale Pesca, all'Ufficio Difesa e
Protezione del Suolo dell'Assessorato Agricoltura e Forestazione ed
alla ditta Bieler Giuseppe;
-
la pubblicazione presso il Comune di
Gressoney-Saint-Jean, come risulta dal referto in calce
all'ordinanza, è regolarmente avvenuta ed ha dato luogo alla
presentazione, da parte dell'As­sociazione d'Irrigazione dell'Agro
all'Ovest del Sesia, di un esposto datato 13.12.1988 con il quale,
a salvaguardia delle dotazioni idriche dei canali Naviglio d'Ivrea,
Depretis e Farini, derivati dalla Dora Baltea, della quale il
torrente Valdobbia, tramite il torrente Lys è tributario,
l'Associazione Irrigua chie­de che nel disciplinare di
subconcessione vengano inserite le seguenti precisazioni:
a)
il manufatto di derivazione dovrà essere dotato di
apposito edificio idoneo alla misura della portata assentita;
b)
le manovre di invaso e di svaso del canale di carico
della centrale dovranno essere attuate con una gradualità tale da
evitare turbamenti del regime idraulico del corso d'acqua
pubblico.
Il canale di derivazione, come stabilito nell'articolo 6 del
di­sciplinare di subconcessione, dovrà essere dotato di paratoia
regolabile in modo da garantire che non entri nella derivazione una
quantità d'acqua superiore a quella di concessione; inoltre
l'impianto di cui si tratta è del tipo ad acqua fluente, in quanto
la vasca di carico serve esclusivamente alla regolazione della
portata ed è di dimensioni talmente modeste per cui non sono da
temere turbamenti del regime idraulico della Dora Baltea. Comunque,
a maggior tutela delle dotazioni idriche poste a valle della
derivazione in oggetto, le precisazioni richieste dalla citata
associazione sono state inserite nell'articolo 8 del disci­plinare
di subconcessione.
La visita locale d'istruttoria, come stabilito nell'ordinanza, è
regolarmente avvenuta il 24.02.1989 ed alla medesima sono
intervenuti i funzionari dell'Ufficio Concessioni Acque della
Regione, il sig. Filippa Franco in rappresentanza del Comune di
Gressoney-Saint-Jean, il geom. Fabio Dal Molin del S.S.I.D.S.
dell'Assessorato Agricoltura e Forestazione ed il si­gnor Bieler
Giuseppe, titolare della domanda di subconces­sione, i quali hanno
accertato che le rappresentazioni grafiche di progetto
corrispondono, di massima, alla situazione delle lo­calità
interessate dalla derivazione.
Inoltre:
a) l'opera di presa è stata progettata a circa quota 2025 m.s.m.
e consisterà in una traversa in cls. della lunghezza di mt. 3,80
con camera cava incorporata nella quale, attraverso una griglia in
acciaio, verranno convogliate le acque;
b) la traversa verrà posta trasversalmente all'asse del torrente
e sulla stessa saranno ricavate la camera di decantazione e di
derivazione, entrambe delle dimensioni utili di mt. 0,80 x
0,80;
c) il manufatto sarà dotato di paratoia per la messa in
esercizio dell'impianto e dl sfioratore con soglia a quota 2024,60
m.s.m. per la restituzione al torrente delle acque tracimanti;
d) la condotta forzata del diametro di mm. 125 avrà una
lun­ghezza di circa 238 mt., verrà completamente interrata e sarà
dotata di valvola a farfalla;
e)
l'edificio di produzione ha le dimensioni utili di mt.
2,00 x 2,00 ed all'interno del medesimo sono ubicate le
apparecchia­ture di generazione e di controllo;
f)
dopo l'utilizzazione, le acque verranno integralmente
resti­tuite, tramite breve canale, sempre nel torrente
Valdobbia;
g) il dislivello fra il pelo morto dell'acqua, nella vasca di
carico dell'impianto, a quota 2024,60 m.s.m., e quello del canale
di restituzione, a valle dei meccanismi motore, a quota 1959,60
m.s.m., è di metri 65. In conseguenza la potenza nominale me­dia
annua dell'impianto, per la portata di moduli medi 0,25, ri­sulta:
(25 x 65): 102= KW.15,93 (e non KW.16 come indicato nella domanda
di subconcessione).
In considerazione di quanto sopra esposto:
1)
la derivazione appare tecnicamente ed economicamente
ammissibile;
2) la quantità d'acqua da derivare, nella misura massima di
moduli 0,25, si può subconcedere, avendo riguardo delle condi­zioni
locali, delle utenze preesistenti e della specie di deriva­zione
realizzata;
3) le opere di presa e le successive condotte, tenuto conto
delle clausole imposte nel disciplinare di subconcessione, a tutela
dei diritti dei terzi, sono tecnicamente approvabili e sono innocue
agli interessi pubblici;
4)
la restituzione delle acque avviene integralmente
senza pregiudizio dei diritti dei terzi;
5)
la derivazione corrisponde alla razionale
utilizzazione del torrente Valdobbia ed è compatibile con il buon
regime idrauli­co senza che occorrano, oltre a quelle inserite nel
disciplinare di subconcessione, speciali garanzie a tutela di detto
regime;
6)
per l'uso della derivazione, non sono temibili
inquinamenti e quindi non occorrono particolari cautele al
riguardo.
Infine, il Magistrato per il Po di Parma, con nota n. 6653 in
data 04.07.1992 ha rilevato che l'istruttoria è stata regolar­mente
espletata ed ha espresso parere favorevole all'accogli­mento della
richiesta di subconcessione, sotto l'osservanza delle condizioni
espresse nel sottoriportato schema di disciplinare.
Visto lo Statuto speciale per la Valle d'Aosta promulgato con
legge costituzionale n. 4 del 26.02.1948 e successive norme di
attuazione;
Vista la legge regionale 8 novembre 1956, n. 4;
Visto il parere favorevole rilasciato dall'ingegnere Capo
incari­cato, Dirigente il Servizio Assetto e Tutela del Territorio
dell'Assessorato dei LL.PP., ai sensi del combinato disposto
dell'articolo 72 della legge regionale 3/1956 e successive
modifi­cazioni e dell'articolo 21 della legge regionale 18/1990 e
suc­cessive modificazioni, in ordine alla legittimità della
presente proposta di deliberazione;
Visto il parere della IV Commissione consiliare permanente;
Delibera
1) di subconcedere alla ditta Bieler Giuseppe con sede in
Gres­soney-Saint-Jean, giusta la domanda presentata in data 31
agosto 1987, di derivare dal torrente Valdobbia moduli 0,25 (litri
al minuto secondo venticinque) di acqua per produrre, sul salto di
metri 65, la potenza nominale media annua di Kw. 15,93 da
utilizzarsi per produzione di energia elettrica da de­stinare agli
usi domestici ed agricoli dell'alpeggio Tshalfretzo di proprietà
della ditta subconcessionaria, sito in Comune di
Gressoney-Saint-Jean;
2) di autorizzare l'emanazione del decreto di subconcessione da
parte del Presidente della Giunta regionale, previa sottoscrizi­one
del disciplinare da parte del legale rappresentante della ditta
Bieler Giuseppe;
3) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 125.400 (centoventicinquemilaquattrocento) pari a mez­za
annualità del canone, a titolo di cauzione, ai sensi dell'articolo
11 del T.U. 11 dicembre 1933 n. 1775, somma che verrà restituita,
ove nulla-osti, al termine della subconcessione;
b) lire 10.000 (diecimila) pari al minimo fissato dall'articolo
3 della legge 21 dicembre 1961 n. 1501 e per gli scopi di cui al
se­condo comma dell'articolo 7 del T.U. 11 dicembre 1933 n. 1775,
somma da introitare al capitolo 08800 della parte ENTRATE del
bilancio preventivo della Regione per il corrente esercizio
finanziario (Provento delle concessioni e subconcessioni di ac­que
pubbliche e miniere);
c) lire 750.000 (settecentocinquantamila) quale somma a
di­sposizione dell'Amministrazione regionale (Ufficio Concessioni
Acque dell'Assessorato LL.PP.) per spese di sorveglianza,
esperimenti di portata, collaudo, registrazione di atti, eccetera,
somma da introitare al capitolo 13500 della parte ENTRATE del
bilancio preventivo della Regione per il corrente anno fi­nanziario
(Gestione di fondi per conto terzi per istruttorie do­mande e
pratiche varie);
4) di stabilire, come specificato all'articolo 11 del
disciplinare di subconcessione, in lire 250.800
(duecentocinquantamilaottocento) il canone annuo da versare
anticipato mente alla Regione, anno per anno, a decorrere dalla
data del decreto di subconcessione, somma da introitare al capitolo
08800 della parte ENTRATE del bilancio preventivo della Regione per
il corrente anno finanziario (Provento di con­cessioni e
subconcessioni di acque pubbliche e miniere);
5) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 1, lettera e) del Decreto Legislativo 13
febbraio 1993, n. 40.
Presidente -
Se nessuno intende prendere la parola
pos­siamo passare alla votazione.
Presenti: 27
Votanti: 24
Favorevoli: 23
Contrari: 1
Astenuti: 3 (Marguerettaz, Rini e Marco Viérin)
Il Consiglio approva.
