Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 725 del 25 settembre 1989 - Resoconto
OGGETTO N. 725/IX - RINVIO OGGETTI (PROGETTI DI LEGGE NN. 72,
74, 75, 82 E 85).
PRESIDENTE:
Passiamo ora all'esame del punto 38 all'ordine
del giorno, concernente il disegno di legge n. 82, recante:
"Promozione di iniziative sociali, formative e culturali a favore
dei giovani", presentato dalla Giunta regionale in data 25 maggio
1989.
Ha chiesto la parola l'Assessore alla Sanità ed Assistenza
Sociale, Lanièce; ne ha facoltà.
LANIECE (DC):
Chiedo il rinvio in Commissione di questo
disegno di legge, per consentire di unificare i tre progetti di
legge presentati rispettivamente dalla Giunta, dall'Union
Valdôtaine e dal PCI.
PRESIDENTE:
Benissimo; allora questo disegno di legge sarà
riproposto all'ordine del giorno di uno dei prossimi Consigli.
Passiamo alla trattazione della proposta di legge n. 72,
iscritta al punto 39 all'ordine del giorno, recante: "Modificazione
ed integrazione della legge regionale 12 agosto 1987, n. 75,
concernente i tetti in lose", presentata dal Consigliere Riccarand
in data 4 maggio 1989.
Ha chiesto la parola il Consigliere Riccarand; ne ha
facoltà.
RICCARAND (NS):
Poiché questa proposta di legge è
attualmente all'esame della Commissione competente, che
contestualmente ha iniziato l'esame di un analogo testo presentato
dall'Assessore al Turismo, Urbanistica e Beni Culturali, credo che
anche per questa proposta di legge sia necessario procedere al suo
rinvio in Commissione, per riuscire a trovare un accordo su un
testo unitario.
PRESIDENTE:
Anche il punto n. 39 viene differito ad uno
dei prossimi Consigli.
Passiamo all'esame del punto 40, concernente la proposta di
legge regionale n. 74, recante "Norme per l'incremento dei prodotti
agricoli tipici della Valle d'Aosta", presentata dai Consiglieri
Chenuil, Bajocco, Dolchi, Mafrica e Tonino del Gruppo consiliare
comunista e dal Consigliere Riccarand del Gruppo consiliare di
Nuova Sinistra, in data 18 maggio 1989.
Ha chiesto la parola il Consigliere Mafrica; ne ha facoltà.
MAFRICA (PCI):
Propongo il rinvio alle competenti
Commissioni consiliari della proposta di legge n. 74, nonché della
proposta di legge n. 75 concernente: "Modificazioni della legge
regionale 6 luglio 1984, n. 30, recante interventi regionali in
materia di agricoltura", presentate ambedue dai Gruppi consiliari
del Partito comunista e di Nuova Sinistra, per poter iniziare il
confronto con le analoghe proposte di legge presentate dalla Giunta
regionale.
PRESIDENTE:
Anche i punti nn. 40 e 41 sono rinviati
all'ordine del giorno di uno dei prossimi Consigli.
Passiamo all'esame del punto 42, con cernente la proposta di
legge regionale n. 85, recante: "Norme per l'istituzione di parchi
e riserve naturali", presentata dai Consiglieri regionali di Nuova
Sinistra, Elio Riccarand, e del Partito comunista, Alder Tonino,
Igino Bajocco, Giorgio Chenuil, Giulio Dolchi e Demetrio Mafrica,
in data 25 maggio 1989.
Ha chiesto la parola il Consigliere Riccarand; ne ha
facoltà.
RICCARAND (NS):
Poiché in Commissione è iniziato un lavoro
di confronto fra il testo presentato dai due Gruppi di minoranza ed
il disegno di legge n. 95 presentato dalla Giunta regionale, che ci
dovrebbe consentire di redigere un testo unico e concordato, chiedo
che anche questa proposta di legge quadro sia rinviata all'esame
della Commissione consiliare competente.
Per riepilogare ricordo che i punti 38, 39, 40, 41 e 42,
iscritti all'ordine del giorno per decorrenza dei termini e
concernenti rispettivamente i progetti di legge n. 82, n. 72, n.
74, n. 75 e n. 85, sono rinviati all'esame delle Commissioni
consiliari competenti.
IL CONSIGLIO prende atto, concordando.
