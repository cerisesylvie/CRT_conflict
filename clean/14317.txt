Classificazione
ENTI LOCALI
Comuni


Resoconto integrale del dibattito dell'aula
Oggetto del Consiglio n. 840 del 21 luglio 1994 - Resoconto
OGGETTO N. 840/X - Liquidazione ad enti locali diversi dei
saldi dei fondi regionali per la gestione, durante gli anni 1992 e
1993, di servizi a favore delle persone anziane ed inabili ai sensi
della legge regionale 15 dicembre 1982, n. 93.
Deliberazione - Il Consiglio
Richiamata la legge regionale 15 dicembre 1982, n. 93 "Testo
unico delle norme regionali in materia di promozione di servizi a
favore delle persone anziane ed inabili":
Vista la propria deliberazione n. 4073/IX in data 18 dicembre
1992 concernente l'approvazione del piano di riparto dei fondi da
assegnare agli enti gestori, per l'anno 1993, in applicazione della
sopracitata legge regionale;
Vista la propria deliberazione n. 2934/IX in data 18 dicembre
1991 concernente l'approvazione del piano di riparto dei fondi da
assegnare agli enti gestori, per l'anno 1992, in applicazione della
legge regionale soprarichiamata;
Richiamato, in particolare, il punto 6°) delle deliberazioni n.
4073/IX e n. 2934/X che demandano all'Assessore alla sanità ed
assistenza sociale l'esame delle richieste degli enti gestori per
eventuali assunzioni di personale oltre all'organico assegnato in
caso di assenze che possano pregiudicare lo svolgimento dei servizi
o nei casi particolari in cui gli ospiti delle micro-comunità, per
le loro condizioni di non autosufficienza, necessitano di maggiore
assistenza;
Considerato che tali eventualità si sono verificate con
riferimento ad alcuni enti comportando un aumento di spesa rispetto
al finanziamento assegnato;
Richiamato inoltre il punto 8°) della deliberazione n. 4073/IX
il quale prevede di sottoporre all'approvazione del Consiglio
regionale la concessione di maggiori finanziamenti agli enti
gestori per la gestione dei servizi per anziani ed inabili;
Preso atto che dal controllo dei rendiconti presentati per
l'anno 1993 risulta che gli enti che hanno sostenuto spese
eccedenti il finanziamento assegnato, per le motivazioni di cui
sopra, sono quelli indicati nel sottoriportato schema:
Ente
Finanziamento assegnato
Spesa sostenuta
Acconti già liquidati
Consorzio per la micro comunità di Verrayes
730.250.000 di cui 48.135.750 per l'esercizio 1992
741.107.335
690.000.000
Comune di Roisan
288.100.000 di cui 10.134.270 per l'esercizio 1992
315.947.610
Comune di Sarre
836.350.000 di cui 22.559.210 per l'esercizio 1992
904.880.210
502.000.000
Ritenuto necessario assicurare agli enti gestori il rimborso
delle spese sostenute in conseguenza delle situazioni più sopra
descritte;
Preso atto che gli enti sopraelencati hanno provveduto ad
accreditare alla Regione, ai sensi dell'articolo 16 della legge
regionale 15 dicembre 1982, n. 93, i contributi versati dagli
utenti dei servizi, per un importo complessivo di lire
428.068.506;
Visto il parere favorevole rilasciato dal Dirigente del Servizio
affari generali, assistenza e servizi sociali dell'Assessorato
della sanità ed assistenza sociale, ai sensi del combinato disposto
dell'articolo 72 della legge regionale n. 3/1956 e successive
modificazioni e dell'articolo 21 della legge regionale n. 18/1980 e
successive modificazioni, in ordine alla legittimità della presente
deliberazione;
Delibera
1) di approvare la concessione a favore dei sottoelencati enti
delle somme a fianco di ognuno indicate a saldo dei fondi regionali
per le spese di gestione, relative agli anni 1992 e 1993, dei
servizi a favore delle persone anziane ed inabili:
Ente gestore
Spese anno 1993
Residuo anno 1992
Consorzio per la micro-comunità di Verrayes
2.971.585
48.135.750
Comune di Roisan
305.813.340
10.134.270
Comune di Sarre
380.321.000
22.559.210
2) di imputare la spesa complessiva di lire 769.935.155 come
segue:
- quanto a lire 689.105.925
(seicentottantanovemilionicento-cinquemilanovecentoventicinque) al
Residuo Passivo 58400 del bilancio di previsione della Regione per
l'anno 1994 "Contributi agli Enti locali nelle spese di gestione di
servizi sociali a favore delle persone anziane ed inabili" (Fondo
di lire 13.593.099.520 impegnato con deliberazione della Giunta
regionale n. 10872 in data 24 dicembre 1993) che presenta la
necessaria disponibilità;
- quanto a lire 80.829.230
(ottantamilioniottocentoventinovemila-duecentotrenta) al Residuo
Passivo 58400 del bilancio di previsione della Regione per l'anno
1994 "Contributi agli Enti locali nelle spese di gestione dei
servizi sociali a favore delle persone anziane ed inabili" (Fondo
di lire 10.077.890.500 impegnato con deliberazione della Giunta
regionale n. 12304 in data 31 dicembre 1992) che presenta la
necessaria disponibilità;
3) di stabilire che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90;
4) di dare atto che la somma di lire 428.068.506 è stata
introitata al Capitolo 7050 della parte entrata del bilancio
preventivo della Regione per l'anno 1994 "Recupero di contributi a
carico degli utenti per la fruizione di servizi a favore delle
persone anziane ed inabili";
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente -
Passiamo alla votazione della
deliberazione in oggetto.
Presenti, votanti e favorevoli: 30
Il Consiglio approva all'unanimità
