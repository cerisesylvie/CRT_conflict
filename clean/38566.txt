Classificazione
CASA DA GIOCO
FORMAZIONE PROFESSIONALE



Oggetto del Consiglio n. 2082 del 11 maggio 2016 - Resoconto
OGGETTO N. 2082/XIV - Interpellanza: "Modalità e criteri
organizzativi di un corso di Fair Roulette da parte della società
GiGroup".
Viérin M. (Presidente) -
Punto n. 32 dell'ordine del
giorno. La parola al collega Chatrian.
Chatrian (ALPE) -
Già forse tre anni fa si discusse a
lungo in quest'aula su qual era la strategia della Casa da gioco
per quanto riguardava la formazione di ragazze e ragazzi, di nuove
leve per poter creare quelle condizioni più flessibili in una
società invece con le briglie molto strette e sovente blindate.
Abbiamo voluto fare quest'iniziativa perché avevamo chiesto al
Direttore generale Scordato un po' il punto della situazione legato
ai corsi che la Casa da gioco sta organizzando all'interno della
propria azienda. Avevamo chiesto al Signor Scordato se era
possibile sapere come venivano formati i
Poker boy
, come
venivano formati i
dealer
, cosa si stava facendo, dato che
mi sembra che dal 2009 ci sia un grosso piano di accompagnamento
delle persone al pensionamento, o prepensionamento...qualsiasi
azione per poter "asciugare" un po' la pianta organica.
Diversi sono i quesiti che a questo punto, abbiamo voluto porre
all'Assessore competente e al Governo regionale, a tutta la
maggioranza per capire se c'è un disegno, qual è e capire anche i
tempi, i modi, le volontà, insomma cosa state mettendo in campo in
questi anni, ma soprattutto in questi mesi. Se è possibile quindi
vorremmo sapere - poi ci dirà l'Assessore Perron se è possibile, se
sono delle informazioni riservate, perché con l'articolo 116 non
abbiamo potuto avere delle informazioni in più - quanti sono i
giovani che frequentano questo corso di Fair Roulette, se è
possibile sapere da dove partono...se questo è un ennesimo corso
dopo aver magari frequentato un corso per il Punto Banco, per il
corso Trente et Quarante, piuttosto che per il corso Black Jack,
partendo indubbiamente da un punto di inizio che ci sembra, almeno
da quello che abbiamo potuto capire...poi se usciamo dal seminato,
Assessore Perron, ci corregga, sarò ben contento se ci riporterà
sulla strada principale, quella corretta...se il tutto parte dal
primo corso per i dealer.
Il secondo quesito che abbiamo posto all'attenzione del Governo
è: "con quali criteri i giovani sono stati selezionati per
frequentare questo corso". Se c'è un corso, qualcuno avrà fatto
delle selezioni per poter frequentare questo corso di
formazione.
Il terzo quesito invece va un po' oltre: "se abbia intenzione di
chiedere alla Casa da gioco - come Governo - di estendere ad altri
giovani la possibilità di partecipare al corso e con quali
modalità". Sono numerosissimi giovani, o meno giovani che chiedono
a tutti i livelli di fare anche loro un piccolo corso, un po' di
formazione se c'è la possibilità e se c'è uno sbarramento, un
modulo, una selezione, se bisogna iscriversi sul sito della Casa da
gioco, comunque qual è la prassi per poter partecipare ad una
formazione/selezione.
L'ultima domanda "racchiude" il cerchio: "quali motivazioni
impediscono di rendere pubblica la lista dei partecipanti". Noi ci
siamo posti questo quesito - stiamo parlando di una società tutta
pubblica al 100 percento: 99,9 Regione e 0,1 Comune -: perché i
valdostani non possono sapere chi sta frequentando questi corsi e
quali sono i motivi per cui non si può rendere pubblica questa
formazione, ma come tante altre. Prima citavo la formazione, il
corso sul Punto Banco, che è un corso molto più importante a
livello di ore e a livello di giornate di studio, di formazione e
quindi di impegno. Dal nostro punto di vista, non sarebbe male che
il tutto sia trasparente, come in tutte le selezioni, in tutti i
corsi e soprattutto in tutte le formazioni dove c'è di mezzo il
pubblico o
l'argent public
, che per noi è la stessa
cosa.
Ho cercato di illustrare questa nostra iniziativa, peccato che
non abbiamo avuto la possibilità di inserire una quinta domanda,
Assessore Perron, perché la quinta domanda sarebbe stata: se
gentilmente ci può presentare la strategia, il macro disegno dei
prossimi anni legato al futuro di questi ragazzi giovani o meno
giovani che ormai da tre, quattro, cinque, sei, sette anni
continuano a frequentare corsi su corsi di formazione e sono in un
precariato totale, per non dire ancora più allargato.
Questi sono un po' i quesiti che abbiamo voluto porre
all'attenzione del Governo. Ascolteremo attentamente le risposte
del collega Perron per poi fare le nostre considerazioni
successive.
Presidente -
La parola all'Assessore Perron.
Perron (UV) -
Pour ce qui concerne le cours de Roulette
Anglaise que vous venez de citer (le cours organisé par la société
GiGroup), la participation de la Maison de jeu de Saint-Vincent a
consisté dans la fourniture d'un service qui comprenait, d'un côté,
l'enseignement et, de l'autre côté, le soutien didactique. En vertu
de cette collaboration, à ce cours participent 44 personnes
reparties en trois sessions différentes : il s'agit de personnes
qui ont travaillé dans des casinos ces dernières années, la plupart
d'entre elles ont travaillé dans la Maison de jeu de Saint Vincent,
elles ont souhaité élargir leurs compétences dans le domaine du
jeu, connaître des nouvelles professions. Plusieurs d'entre elles
avaient déjà suivi des activités didactiques relatives au jeu,
comme, par exemple, le Punto Banco, le Trente et Quarante, le Black
Jack et le Poker.
À l'heure actuelle la société GiGroup n'a pas manifesté
l'intention d'organiser d'autres initiatives du même type. La
Maison de jeu est cependant disponible à poursuivre, là où il y
aura l'occasion, sa collaboration avec ladite société, qui porte
principalement, comme je l'ai dit, sur les activités liées au
Poker. Il est d'ailleurs possible qu'à l'avenir la société de
travail intérimaire GiGroup lancera des nouvelles initiatives de
formation toujours dans le respect des dispositions, des procédures
établies par les contrats de travail et des procédures de
financement.
Pour ce qui concerne le dernier point, collègues, je ne vois
aucune raison de demander de publier la liste des participants à ce
cours de Roulette Anglaise étant donné qu'il s'agit, comme je viens
de l'expliquer, d'une activité à caractère privé.
Presidente -
Per la replica, la parola al Consigliere
Chatrian.
Chatrian (ALPE) -
La risposta del collega Perron è stata
molto stringata. Se possiamo, vorremmo fare qualche considerazione
di natura politica. Come dicevo, avremmo dovuto porre una quinta
domanda, ma non ci stava nell'iniziativa, torneremo certamente
sull'argomento: quale futuro per questi ragazzi comunque, non solo
di questo corso, dei 44, ma di tutti gli altri che hanno fatto gli
altri corsi, perché sovente questi ragazzi vengono chiamati per 5
ore alla settimana magari, per un totale di 20-25 ore al mese,
quindi questo per dire quale prospettiva, quale futuro.
Seconda considerazione. È positivo quanto meno l'annuncio, poi
dall'annuncio verificare i fatti probabilmente sarà diverso, quanto
meno ad oggi è stato sovente diverso...ci sia poi la possibilità se
saranno organizzati altri corsi da parte di GiGroup, che chi ha dei
titoli, chi ha dei percorsi scolastici, chi ha avuto magari la
possibilità di frequentare altri corsi fuori anche dal Casinò di
Saint-Vincent possa partecipare ad ulteriore formazione.
Un terzo concetto. Le chiedo se potrà verificare nei prossimi
giorni - e poi eventualmente ne parleremo nel prossimo Consiglio -
se le risulta che tra questi 44 ragazzi che si stanno formando c'è
qualcuno che ha fatto qualche passaggio completamente diverso, nel
senso che alcuni non hanno fatto la formazione sul Punto Banco,
alcuni non l'hanno fatta sul Trente et Quarante, alcuni non hanno
il Black Jack, era un po' il passaggio continuativo per arrivare
all'ultimo corso di Fair Roulette, il percorso è diverso
all'interno dei 44.
Quarta considerazione: lei conosce meglio di noi - ma abbiamo
cercato di avere qualche informazione e soprattutto lo stato
dell'arte - la criticità principale che vedo come genitore, ma
anche come prospettiva futura che qualcuno non giochi sulla pelle
dei ragazzi giovani...è che non si prendano in giro, perché in
questo momento questi ragazzi fanno magari 25-30 ore al mese e ci
chiediamo a 30 o 35 anni o vicino, perché mi risulta ci siano
persone anche vicino ai 40, come possano farsi una propria
professionalità senza una prospettiva. Se non c'è prospettiva, io
dico che tocca anche all'azienda, alla Casa da gioco, alla politica
non illudere da una parte, perché la "
ronfla
" (traduzione
letterale dal patois: "il chiacchiericcio") che è partita nelle
nostre zone - poi la Casa da gioco è proprio nella vallata dove io
vivo e abito - è di attendere ancora un anno e mezzo che
probabilmente per i primi del 2018 qualcosa si metterà in campo. Se
decidete di mettere in campo, che si metta in campo per tutti, che
si creino le professionalità interne che siano flessibili, ma che
si dia anche un po' di dignità sana e soprattutto delle prospettive
che siano uguali per tutti coloro che hanno partecipato a questi
corsi, ma soprattutto che non si illudano le persone, perché penso
che sia la cosa più brutta che si debba fare in questo momento in
cui abbiamo una Casa da gioco che fa acqua da tutte le parti.
Illudere decine di ragazze e ragazzi sotto i 40 anni penso che non
sia compito della politica, compito del buon amministratore o del
buon padre di famiglia, ma che invece siano quelle brutte pagine di
una brutta amministrazione, di una non buona amministrazione che in
tante società partecipate e controllate da diversi anni stiamo
denunciando. Purtroppo la strada è sempre la stessa, perché grandi
cambiamenti non sono avvenuti in questi ultimi periodi, anzi, dopo
mesi di discussioni in II Commissione, l'aver cercato quanto meno
di mettere insieme delle sensibilità diverse che arrivano
dall'opposizione, per una volta che abbiamo confezionato
un'architettura su una proposta di legge, un disegno di legge, dove
almeno gli articoli 5 e 7 avrebbero fatto fare qualche salto in
avanti alla Regione autonoma Valle d'Aosta...è ancora blindata in
commissione, aspettando non so chi e aspettando non so che cosa,
per poi dare gambe alla modifica delle regole base, che
probabilmente in una qualsiasi società occidentale si sta già
facendo, ma che da noi ad oggi non è ancora legge.
