Classificazione
COMMERCIO
Disciplina, attività, professioni


Resoconto integrale del dibattito dell'aula
Oggetto del Consiglio n. 1270 del 5 aprile 1995 - Resoconto
OGGETTO N. 1270/X Riapprovazione, ai sensi dell'ultimo comma
dell'articolo 31 dello Statuto speciale, della legge regionale
"Norme di attuazione della legge 28 marzo 1991, n. 112 in materia
di commercio su area pubblica".
Presidente
Ricordo che si votano solo gli articoli
modificati, per i quali è richiesta la maggioranza speciale, che è
quella di 18 voti.
Qualcuno chiede la parola? Se nessuno chiede la parola, si passa
all'esame degli articoli da modificare.
Emendamento Il comma 1 dell'articolo 6 (Posteggi
concomitanti) è così modificato:
"1. Gli operatori già assegnatari alla data di entrata in vigore
della legge 112/1991 di posteggi su mercati diversi aventi
svolgimento nello stesso giorno della settimana hanno diritto a
conservarli e ad utilizzarli anche contemporaneamente".
Pongo in votazione l'articolo 6 nel testo così modificato:
Articolo 6 (Posteggi concomitanti)
1. Gli operatori già assegnatari alla data di entrata in vigore
della legge 112/1991 di posteggi su mercati diversi aventi
svolgimento nello stesso giorno della settimana hanno diritto a
conservarli e ad utilizzarli anche contemporaneamente.
2. La disposizione di cui al comma 1 si applica anche ai
subentranti.
Presenti, votanti e favorevoli: 25
Presidente
Pongo in votazione la soppressione
dell'articolo 7.
Emendamento
L'articolo 7, "Assegnazione di
posteggi vacanti al 7 agosto 1993", è soppresso.
Presenti, votanti e favorevoli: 28
Presidente
All'articolo 8 vi sono due
modifiche:
Emendamento Il comma 2 dell'articolo 8: "Assegnazione di
posteggi" è così modificato:
- "2. Le domande ai sensi dell'articolo 3, comma 6, del D.M.
248/1993 dovranno essere presentate entro il 14 gennaio, 14 maggio,
14 settembre di ogni anno e, per ciascuna scadenza, sarà formata
una graduatoria sulla base dell'ordine cronologico di
presentazione, fatto salvo quanto previsto dall'articolo 24, comma
9, del D.M. 248/1993. L'ordine cronologico di presentazione risulta
dalla data di spedizione della raccomandata con la quale viene
inviata la domanda. Non è ammessa la presentazione di quest'ultima
a mano."
- Il comma 5 dell'articolo 8 è soppresso.
Pongo in votazione l'articolo 8, che diventerà articolo 7, nel
testo così modificato:
Articolo 7 (Assegnazione di posteggi)
1. I posteggi saranno assegnati dalla Regione entro quindici
giorni dalla comunicazione di vacanza del Comune interessato.
2. Le domande ai sensi dell'articolo 3, comma 5, del D.M.
248/1993 dovranno essere presentate entro il 14 gennaio, 14 maggio,
14 settembre di ogni anno e, per ciascuna scadenza, sarà formata
una graduatoria sulla base dell'ordine cronologico di
presentazione, fatto salvo quanto previsto dall'articolo 24, comma
9, del D.M. 248/1993. L'ordine cronologico di presentazione risulta
dalla data di spedizione della raccomandata con la quale viene
inviata la domanda. Non è ammessa la presentazione di quest'ultima
a mano.
3. A parità di data di spedizione delle domande, la graduatoria
sarà predisposta dando la priorità a chi è assegnatario di un
numero inferiore di posteggi e, in caso ancora di parità, a chi ha
iniziato prima l'attività. La data di inizio dell'attività è
comprovata dall'iscrizione al registro delle ditte di cui al regio
decreto 20 settembre 1934, n. 2011 (Approvazione del testo unico
delle leggi sui Consigli provinciali dell'economia corporativa e
sugli Uffici provinciali dell'economia corporativa).
4. La graduatoria, con validità quadrimestrale, sarà pubblicata
sul Bollettino ufficiale della Regione.
Presenti, votanti e favorevoli: 28
Presidente
Pongo in votazione la legge nel suo
complesso.
Presenti, votanti e favorevoli: 28
Il Consiglio approva all'unanimità
