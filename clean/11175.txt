Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2188 del 23 maggio 1991 - Resoconto
OGGETTO N. 2188/IX Modificazione alla composizione del gruppo
tecnico-scientifico di supporto alla commissione incaricata di
predisporre una indagine preliminare ad uno studio di fattibilità
per la salvaguardia del comprensorio del Monte Bianco -
Determinazione dei compensi da attribuire ai rappresentanti esterni
in seno al predetto gruppo di lavoro.
PresidentePrima di passare all'oggetto 32/bis, che è quello che
è stato iscritto ieri di urgenza, informo il Consiglio che
l'Assessore competente, in accordo con la commissione, richiede la
possibilità di iscrizione d'urgenza del piano dei lavori
pubblici.
Il problema si porrà al Consiglio nel momento in cui il
Consiglio si pronuncerà. Sembra ci sia l'accordo a livello di
commissione, io mi limito in questo momento a chiedere la
distribuzione ai colleghi consiglieri del programma di lavori
pubblici per il 1991 e riferimenti al triennio 1991-93, con
allegato il parere della competente commissione.
Fra un'oretta circa il Consiglio sarà chiamato a pronunciarsi
sulla iscrizione o meno di questo argomento, che potrebbe essere
discusso domani.
Per quanto riguarda l'argomento in oggetto, l'allegato è stato
distribuito ieri nel momento in cui il Consiglio si è pronunciato
sull'iscrizione d'urgenza. Do lettura del testo della delibera:
Deliberazione Il Consiglio delibera
1) di modificare la composizione del gruppo tecnico-scientifico
di cui alla deliberazione della Giunta regionale n° 2728 del 15
marzo 1991, ratificata dal Consiglio con provvedimento n° 2138/IX
dell'8 maggio 1991, aggiungendo ai membri già previsti i seguenti
nominativi:
- Urbanista Josette Mathiou - Componente dipendente
dell'Amministrazione regionale
- Arch. Simonetta Viotto - Componente esterna
dell'Amministrazione regionale
2) di attribuire ai sei componenti esterni all'Amministrazione
regionale, facenti parte del gruppo tecnico-scientifico di cui al
punto 1), per ogni effettiva partecipazione ad ogni riunione, un
gettone di presenza di lire 140.000 lorde;
3) di approvare e di impegnare la spesa presunta di lire
15.000.000 (quindicimilioni) da imputare al Capitolo 21820 del
Bilancio preventivo della Regione per l'anno 1991 ("Spese per
speciali incarichi, studi e perizie e per la partecipazione ad
adunanze, consigli, comitati e commissioni") che presenta la
necessaria disponibilità.
4) di stabilire che alla liquidazione delle spese di cui al
punto 3) si provveda ai sensi dell'art. 58 della Legge Regionale
27/12/1989, n° 90 su presentazione di idonea documentazione da
parte dei professionisti interessati.
Presidente
Ha chiesto di parlare il Presidente della
Giunta, Bondaz; ne ha facoltà.
Bondaz (DC)Questo è solo un atto dovuto, perché c'era un accordo
unanime da parte della commissione politica incaricata per i
discorsi della prefattibilità del parco (chiamiamolo così, fra
virgolette) del Monte Bianco, quindi lo poniamo in votazione
essendo un atto che riteniamo doveroso, anche per l'integrazione
del comitato tecnico con persone qualificate in questo campo.
Presidente
Vi ricordo che, come è stato annunciato
ieri nel momento dell'iscrizione, trattandosi di persona, la
votazione avverrà segreta e con palline nel complesso della
deliberazione.
Pongo in votazione la delibera in oggetto:
Votazione a scrutinio segreto
Esito della votazione
Presenti: 30
Votanti: 30
Favorevoli: 18
Contrari: 12
Il Consiglio approva
