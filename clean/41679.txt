Classificazione
ENTI LOCALI
Comuni



Oggetto del Consiglio n. 813 del 10 luglio 2019 - Resoconto
OGGETTO N. 813/XV - Interpellanza: "Interventi per assicurare
la copertura delle sedi di segreteria dei Comuni a seguito delle
elezioni amministrative del 2020".
Rini (Presidente) -
Possiamo tornare, se è d'accordo il
collega Restano, al punto n. 9.08 dell'ordine del giorno. Vi
comunico solo che è stato depositato un emendamento all'oggetto n.
29.01, chiedo gentilmente di distribuirne copia. Per
l'illustrazione del punto n. 9.08, la parola al collega
Restano.
Restano (GM) -
Mi ha preso un po' alla sprovvista, chiedo
scusa se ho fatto perdere del tempo.
Questa interpellanza segue, se vogliamo, un'interrogazione già
presentata al Presidente in data 3 aprile 2019, che riguardava
l'avvio del procedimento di cancellazione dall'Albo regionale dei
segretari della Valle d'Aosta degli Enti locali. Oggi, ricordando
che nel maggio 2020 ci saranno le elezioni amministrative nei
comuni della Valle d'Aosta, sottolineo che la normativa che
disciplina i segretari comunali fa riferimento alla legge n. 46 del
1998 e prevede che questi debbano essere iscritti a un albo
suddiviso in due parti: la parte prima e la parte seconda, nella
parte prima sono i cosiddetti "segretari di ruolo", che vede il
numero degli iscritti via via farsi sempre più esiguo in ragione
dei pensionamenti, e non è previsto che questa parte sia
alimentabile se non attraverso le forme previste dalla legge n. 46,
quindi attraverso un concorso; la parte seconda alla quale sono
iscritti i segretari cosiddetti "non di ruolo". In previsione anche
della modifica della legge regionale n. 6 che viene da noi
auspicata - e credo anche dagli Enti locali - saranno riviste le
convenzioni per le segreterie dei Comuni. La necessità quindi - io
credo e auspico - di avere un maggior numero di segretari comunali
impegnati al servizio dei nostri Enti locali crescerà.
Noi chiediamo, ben sapendo che la maggioranza sta lavorando sul
dossier
in questione: "
come intende muoversi la Giunta
regionale per assicurare la copertura delle sedi di segreteria in
occasione delle elezioni amministrative di maggio 2020; se intende
porre in essere azioni e tempistiche - e se sì quali - che non
disperdano le professionalità dei segretari di "parte seconda"
sulle quali gli Enti stessi hanno da tempo investito...
",
ricordo che il decreto Monti non prevedeva dei fondi per
l'aggiornamento delle professionalità a servizio dei Comuni, gli
Enti locali della Valle d'Aosta fecero una scelta ben precisa:
continuò a formarli investendo delle risorse anche sui segretari di
parte seconda, che quindi hanno acquisito negli anni notevole
professionalità, si sono formati tante competenze mettendole a
servizio delle Collettività locali. Chiediamo anche se intende
porre attenzione ai requisiti di ammissione ai sensi della legge n.
46 e se intende organizzare corso e concorso in tempi certi tali da
non comprimere eccessivamente i tempi, che ovviamente ad oggi sono
brevi, perché il corso, viste le materie e la mole di nozioni da
apprendere, risultano eccessivamente ristretti e il corso è quasi
paragonabile come formazione a quello di una laurea breve, cosa che
andrebbe in conflitto con quanto detto prima delle tempistiche un
po' ristrette.
Dalle ore 12:09 assume la presidenza il Vicepresidente
Distort
.
Distort (Presidente) -
Per la risposta, la parola al
Presidente Fosson.
Fosson (PNV-AC-FV) -
Chiedo scusa io, ma era il 202°
Anniversario della Polizia penitenziaria e ho pensato di esserci,
anche alla luce del fatto che finalmente ieri è arrivata la
proposta di intesa tra Ministero e Regione Valle d'Aosta per tutto
un programma di integrazioni.
Detto questo, la ringrazio di questa interpellanza, è proprio un
problema emergenziale di grande complessità. Io andrei alle sue
premesse, che condivido laddove dice: "
sino a creare una
frammentaria e complessa stratificazione normativa
". Esistono
due albi, l'ha detto lei, previsti dalla legge n. 46 in cui la
prima pagina sono i segretari di ruolo che hanno superato un
concorso, e che si fa sempre più esigua, e la pagina seconda in cui
si accede con dei requisiti, questo da tanto tempo, questo è il
problema che con responsabilità mi sembra tutto il Consiglio deve
assumersi. Non sono più stati attivati - lo dice bene nella
premessa - dal 2010 né corsi di formazione, che dovevano essere
organizzati dall'Agenzia dei segretari, né quei corsi-concorsi che
avrebbero fatto sì che qualcuno della parte seconda entrasse nella
parte prima. Nella parte prima, per legge, bisogna entrare
chiaramente solo con un concorso, questo dispiace.
Perché si è creata questa situazione soprattutto all'interno
degli Enti locali? Perché questa parte B, in cui condivido ci sono
delle professionalità che hanno lavorato per tanti anni come
segretario comunale l'abbiamo condannata in pratica a un precariato
persistente... io credo che adesso tutti, e io anche, quelli che
hanno a cuore questa parte B non sanno capacitarsi di questo. Lei
in questa premessa, sottolineo, dice giustamente: "anni di
immobilismo". Questa è una pagina che giriamo e bisogna lavorare
per andare avanti, per risolvere questi problemi.
Il quadro che si crea è un quadro emergenziale molto importante,
peggiorato chiaramente per il fatto della quota 100 dei
pensionamenti che non erano previsti e che si stanno verificando,
come in tutta l'Amministrazione regionale. L'emergenza già di avere
una parte prima con pochi iscritti è sicuramente peggiorata dal
fatto che alcuni di questi sono andati in pensione, a questo si
aggiungono situazioni di grande precarietà: alla Grand-Combin c'è
un solo segretario per sei Comuni.
Cosa abbiamo fatto anche in seguito a quell'interpellanza
citata? Noi abbiamo avuto un incontro nel mese di gennaio, mi
sembra, con tutta l'Assemblea dei Sindaci, che ci hanno dato questa
priorità, oltre alla verifica della legge n. 6, ma forse questo in
un secondo tempo. Abbiamo istituito un tavolo di lavoro di cui lei,
collega, forse ha fatto anche parte all'inizio, che poi ha preso
coscienza di una posizione chiara dell'Agenzia dei segretari. Io
direi che l'Agenzia dei segretari, la Dottoressa Zublena ha preso
su questo argomento, come rappresentante, Presidente proprio
dell'Agenzia dei segretari, una posizione precisa. Il 14 maggio con
un documento ci ha fatto notificare la richiesta di mettere in moto
un iter concorsuale da attivare per il reclutamento di nuovi
segretari, chiedendo che fosse la Regione con una normativa
ad
hoc
che indicesse questo corso-concorso per segretari di prima
pagina per andare a risolvere al più presto il problema di queste
assenze, per risolvere in breve tempo questa emergenza.
L'Agenzia dei segretari quindi ci pone questo percorso, il
percorso di fare un corso-concorso gestito dalla Regione, perché
lei non ha i mezzi per farlo, al più presto possibile, con due
sottolineature di normativa che non possono non essere rispettate:
la prima è proprio il combinato disposto dell'articolo 18, comma 4,
del regolamento regionale 4/1999: "
l'incarico del segretario ha
durata corrispondente a quella del mandato dell'amministratore che
lo ha conferito
", e dell'articolo 2, comma 2 bis, della legge
regionale n. 10/2015 che dice: "
l'incarico di segretario
conferito ai sensi del comma 2 cessa se cessa il mandato anche di
uno solo dei sindaci convenzionati ai sensi dell'articolo 19 della
l.r. 6/2014
". L'altra norma importante sottolineata dice che,
dopo le modificazioni apportate dalla legge n. 14, l'Albo regionale
dei segretari degli enti è unico con due modalità di iscrizione,
pertanto coesistono soggetti iscritti ai sensi dell'articolo 1,
comma 5, della legge n. 46/1998, ossia a seguito di concorso per
esami, e soggetti iscritti ai sensi dell'articolo 6 in quanto in
possesso dei requisiti. Questo è importante
:
i primi sono
assunti a tempo indeterminato dall'Agenzia dei segretari, mentre i
secondi possono essere incaricati dagli amministratori nel rispetto
del limite del 15 percento dei posti di segretario disponibili.
Ricordo come l'Agenzia abbia sottolineato questo limite del 15
percento come non valicabile e comunque già superato. Faccio anche
notare, ma questo sicuramente è a conoscenza, che a livello
nazionale il limite dei soggetti esterni è del 10 percento.
Oltre a questa posizione chiara dell'Agenzia dei segretari,
sottolineiamo che abbiamo discusso a lungo della professionalità
indubbia che ha anche questa pagina B, che però ha queste regole da
applicare. Abbiamo avuto dei colloqui, degli incontri con il CPEL,
e ieri ancora con il suo direttivo, che sostiene e porta avanti
quest'ipotesi dell'Agenzia dei segretari, così anche c'è stata
un'interlocuzione aperta con i sindacati su appunto le norme di
accesso.
Stiamo quindi lavorando in fretta per arrivare al più presto,
forse già anche prima delle vacanze estive, a un intervento
normativo per un corso-concorso da fare al più presto, una norma
che chiaramente dovrà prima passare al CELVA e poi essere discussa
in commissione, in cui la Regione si prende carico di organizzare
questo corso-concorso per risolvere quanto prima l'emergenza.
"
Un intervento normativo transitorio
" lei scriveva nella
sua interpellanza: sono curioso, a cosa pensava? Come si può
qualificare e pensare un intervento normativo transitorio in una
situazione di questo senso che deve rispettare comunque quelle
indicazioni della legge e che risolve comunque l'emergenza? Noi
pensiamo che questo intervento normativo sia un intervento che non
va a toccare la legge n. 6, su cui anche noi siamo d'accordo.
Bisognerà andare a verificare la necessità di segretari comunali, o
addirittura verificare anche delle altre leggi se si avesse il
tempo o addirittura parlare in Commissione, in Consiglio
dell'eventuale istituzione dell'Albo unico della dirigenza
regionale. Un corso-concorso che è per diventare dirigenti, quindi
un esame va fatto per diventare dirigenti, però mi permetto di
ricordare le difficoltà: non è semplice diventare dirigenti, tutti
hanno fatto dei corsi-concorsi. Un corso-concorso che non sarà
strutturato come a livello statale, i criteri sono stabiliti
infatti dall'Agenzia dei segretari con possibilità di proporre
anche il riconoscimento di eventuali crediti formativi utili al
fine del parziale esonero dalle frequenze dei corsi. Questo, come
dicevo, in attesa di una riforma ampia.
Noi quindi stiamo lavorando per risolvere al più presto e
finalmente un'emergenza grave che si è creata negli anni con una
soluzione richiesta ampiamente dall'Agenzia e dal CPEL di fare un
bando concorso aperto che alimenti questa prima pagina dei
segretari comunali, che in questo momento è deficitaria e ridotta a
pochi numeri. Risolvere quindi prima secondo la legge per
permettere di avere dei segretari comunali di ruolo a cui accedere
ma che non vuole, come dicevo, mortificare assolutamente
nessuno.
Presidente -
Per la replica, la parola al collega
Restano.
Restano (GM) -
Provo a interpretare. La maggioranza
quindi è in linea con quanto proposto dall'Agenzia dei segretari e
dal CELVA, perché questo non mi era chiaro. Mi preme evidenziare -
e magari sono solo informazioni errate - che il corso-concorso,
soprattutto la frequenza, per chi svolge già le mansioni da
segretario e magari ha sei comuni, prevede un impegno notevole, non
ultimo lavorare il sabato e la domenica. Sarà molto difficile, è
vero che magari vengono riconosciuti dei crediti formativi, però
abbiamo la necessità di avere un gruppo di partecipanti messi tutti
sullo stesso livello quando accederanno al concorso.
Non abbiamo parlato della legge regionale n. 22: quella della
dirigenza, sapendo che, circa il ruolo di segretario, ruolo di
dirigente, ci vogliono cinque anni di attività di ottavo livello,
questo quindi crea un'altra piccola
impasse
. Spero però non
venga tolta questa obbligatorietà perché l'esperienza in seno alla
Pubblica Amministrazione riteniamo sia un requisito fondamentale ed
essenziale per accedere alla dirigenza. Non ho capito bene, forse
per un limite mio, se la graduatoria sarà una graduatoria a
scorrimento o una graduatoria di idonei, perché se abbiamo un solo
elenco con personale di ruolo e personale che proviene dalla
seconda parte dell'Albo, sarebbe importante capire se il 15
percento previsto dalla norma di nomine possa essere fatto o sia
ancora e soprattutto l'obbligo di scorrere la graduatoria, perché
così togliamo via un'importante possibilità per i sindaci
eletti.
Siamo in attesa di vedere gli sviluppi, se cortesemente ci
tenete informati, perché riteniamo che questo
dossier
per la
popolazione valdostana sia di grande importanza.
