Classificazione
AGRICOLTURA


Resoconto integrale del dibattito dell'aula
Oggetto del Consiglio n. 1109 del 26 gennaio 2000 - Resoconto
OGGETTO N. 1109/XI Iniziative per l'aggiornamento della
normativa regionale in materia di Consorterie.
(Interpellanza)
Interpellanza
Richiamata la discussione consigliare
svoltasi in occasione dell’ultimo Consiglio
regionale in riferimento all’interpellanza sulla
"Realizzazione di una strada in località Cheney di Valtournenche "
(punto 14 all’ordine del giorno, discusso il
12/1/2000);
Ritenuto opportuno un adeguato aggiornamento normativo della
materia in tema di "Consorterie", alla luce delle mutate esigenze
sociali ed economiche della nostra Comunità, pur salvaguardando se
possibile le peculiarità giuridiche
dell’Istituzione;
Creduto altresì opportuno, vista la delicatezza e la relativa
complessità della materia, istituire un’agile
commissione composta di esperti del settore, che approfondisca le
problematiche ed indichi le possibili soluzioni normative;
i sottoscritti Consiglieri regionali
Interpellano
l’Assessore competente per sapere se non ritenga
utile o opportuno istituire una commissione di studio che proponga
l’aggiornamento della normativa regionale in materia
di Consorterie.
F.to: Curtaz - Squarzino Secondina
Presidente
La parola al Consigliere Curtaz.
Curtaz (PVA-cU)
In occasione dello scorso Consiglio
regionale, quando si parlò della realizzazione di una strada in
località Cheney del Comune di Valtournenche, avevamo, io e
l'Assessore Perrin, accennato alle problematiche relative allo
stato giuridico delle consorterie e ai problemi che le incertezze
normative ed una certa confusione del quadro giuridico complessivo
creano molto spesso, sia fra coloro che dirigono queste
consorterie, sia all'interno degli utenti, sia all'interno delle
comunità in generale.
Problematica che, se non ricordo male, l'Assessore Perrin aveva
condiviso, nel senso che si dava atto che la normativa attualmente
vigente, che data 1973, è per certi versi lacunosa, per certi versi
un po' datata, per certi versi non applicata, quindi si
tratterebbe, a mio giudizio, vista anche la delicatezza della
materia, di operare una revisione normativa complessiva che porti
chiarezza in una materia dove chiarezza ce n'è poca.
Con l'interpellanza che abbiamo presentato chiediamo
all'Assessore di sapere se non ritenga utile e opportuno istituire
una commissione di studio che proponga l'aggiornamento della
normativa. Il motivo per cui proponiamo una commissione di studio -
anche se lo scopo è quello dell'aggiornamento della normativa e non
quello della commissione di studio, e ci possono essere altri
strumenti, non è perché siamo innamorati delle commissioni di
studio - ma perché la materia è molto specialistica e difficile,
comporta delle nozioni non solo di tipo giuridico in senso stretto,
ma anche delle nozioni storiche e pratiche, insomma importa una
conoscenza del fenomeno piuttosto approfondita.
Per cui forse sarebbe opportuno che venisse preventivamente
studiata soprattutto nei suoi principi generali da una commissione
di esperti, che potrebbe già formulare delle proposte. Non che si
voglia delegare a degli esperti la scelta politica di come
modificare la legge, ma certo un contributo chiarificatore sulle
problematiche potrebbe venire da questa commissione. Questa è la
proposta che noi modestamente formuliamo alla Giunta e
all'Amministrazione nel suo complesso e attendiamo delle risposte
in questo senso.
Presidente
La parola all'Assessore all'agricoltura e
risorse naturali, Perrin.
Perrin (UV)
La réponse à l'interpellation pourrait être
très simple: l'institution d'une commission représente quand même
un fait normal, très peu engageant et qui pourrait satisfaire soit
les interpellants que le Gouvernement, que l'Assesseur
compétent.
Toutefois je crois qu'il soit opportun, avant d'instituer une
commission d'étude, d'évaluer quelques aspects juridiques, qui
représentent des limitations à la possibilité de réviser la
réglementation en matière.
La Région Vallée d'Aoste exerce le pouvoir législatif primaire
en matière de consorteries, toutefois ce même pouvoir ne peut être
exercé en matière de rapports privés. Il existe en effet des formes
associatives, improprement définies consorteries, qui en réalité
sont des propriétés indivises réglées entièrement par les articles
1100-1116 du Code civil et que la Région n'a pas la possibilité de
transformer dans des entités réglées par le droit public,
inaliénables et indivisibles.
D'ailleurs la loi régionale n° 14/73 n'a pas créé un nouvel
institut juridique, mais elle a formalisé les caractéristiques
juridiques essentielles d'entités associatives existant depuis des
siècles, en ajoutant des dispositions pour le fonctionnement et le
contrôle.
Une commission d'étude ne pourrait pas agir sur les
caractéristiques juridiques des consorteries qui ont été prévues
par la loi régionale n° 14/73.
D'autre part, il faut considérer que les consorteries ont
ressenti de la transition d'une économie totalement agricole à une
économie basée sur les activités du secteur tertiaire et par
conséquent plusieurs d'elles, axées sur l'utilisation en commun des
bois et des pâturages, sont malheureusement inactives.
Il s'agit donc d'examiner et de proposer des formes
d'utilisation liées à une vision plus ample du développement rural,
qui prévoie à côté des activités agricoles traditionnelles, aussi
d'autres activités qui se sont installées sur le territoire.
En considération donc de la nature de ces problématiques il est
nécessaire avant tout de faire le point de la situation actuelle
des consorteries, donc des consorteries qui sont en gré de
fonctionner et de toute une série de consorteries ou d'associations
qui, en ce moment, ne sont pas à même de donner des réponses à la
collectivité.
Un groupe de travail composé par des fonctionnaires et des
experts des différents secteurs économiques pourrait travailler
pour proposer des solutions aussi quant à la gestion, parce que le
problème fondamental est celui de réussir à gérer ces consorteries
de façon conforme aux exigences de la nouvelle collectivité, en
tenant compte des mutations sociales et économiques de notre
communauté, bien sûr dans le respect des particularités d'une
utilisation collective, comme s'avérait dans le passé.
Je crois qu'une solution de ce genre pourrait s'avérer positive,
car il ne s'agirait pas simplement d'étudier le problème, mais on
tâcherait de donner des solutions quant à la gestion de ces
associations très intéressantes pour notre collectivité.
Presidente
La parola al Consigliere Curtaz.
Curtaz (PVA-cU)
Sono parzialmente soddisfatto della
risposta dell'Assessore. Condivido la seconda parte della risposta
dell'Assessore, quando dice che si tratta soprattutto di un
problema di gestione, e condivido anche il percorso che già
l'Assessore ipotizza, a cominciare da un censimento di quelle che
sono le attuali consorterie, su come vengono amministrate,
eccetera. Questo mi sembra un lavoro preliminare da fare, e quindi
questa parte la condivido.
Se non ho capito male, l'Assessore ha esordito invece sul
problema della natura giuridica con un'osservazione che io, a prima
vista, ritengo peraltro fondata, e che riassumerei così.
L'Assessore, nel ricordare che la Regione ha competenza in
materia di consorterie, puntualizza però che i rapporti all'interno
della consorteria, fra consortisti e consorteria sono regolati dal
diritto civile, e quindi la Regione non ha competenze sul diritto
civile. E il riferimento agli articoli 1100-1116 del Codice civile
che, se non ricordo male, si riferiscono alla comunione è
esattamente in questo senso. Penso di ritenere che questa tesi è
tutt'altro che infondata, bisognerà ragionarci, ma penso anch'io
che sia una cosa di buon senso.
Però non riterrei inopportuno che a fianco di queste
preoccupazioni di tipo gestionale ci sia anche uno studio che
avvalori questa tesi in maniera definitiva. Può anche darsi che non
ci si possa occupare della natura delle consorterie, però che si
sappia definitivamente qual è la loro natura è essenziale: se è
questa oppure se ci sono altre nature più complesse, delle nature
miste, eccetera, perché sappiamo già che ci sono degli studi di
giuristi locali, di storici che non hanno le stesse idee sulla
natura giuridica della consorteria.
Allora bisognerebbe affiancare a queste iniziative che ha
annunciato l'Assessore e che a me stanno benissimo, un'iniziativa
di carattere più specificamente giuridico, in cui ci sia una
chiarezza definitiva sulla natura, e poi se venisse ribadito quello
che l'Assessore ha detto esordendo, cioè che atteso il loro
carattere di comunione privatistica la Regione non può occuparsi di
questi aspetti, ne prendiamo atto e ci occupiamo solo degli altri
aspetti. Se invece venisse acclarata un'altra natura giuridica
dell'istituto oppure di qualcuna delle consorterie, perché si
discute anche su varie nature all'interno delle consorterie stesse,
sapremmo dove possiamo agire in un certo modo e dove, invece,
abbiamo delle possibilità di intervento più limitate.
Mi sembra che al di là dell'interesse storico-giuridico della
vicenda, che pure c'è, questo semplificherebbe molto le scelte
politiche amministrative successive, perché ci darebbe un quadro di
maggiore chiarezza. Questo mi permetto di suggerire all'Assessore
competente e alla Giunta.
