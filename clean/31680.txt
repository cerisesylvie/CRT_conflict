Classificazione
AMBIENTE



Oggetto del Consiglio n. 662 del 15 luglio 2009 - Resoconto
OGGETTO N. 662/XIII - Interpellanza: "Iniziative intraprese
dalla Regione per ottenere la qualificazione di particolari siti
come "patrimonio dell'umanità"".
Interpellanza
Le Dolomiti sono state dichiarate nei giorni scorsi
dall'UNESCO "patrimonio dell'umanità".
La decisione comporta rilevantissime conseguenze in termini
di interesse culturale e di promozione turistica per le località
interessate.
In passato iniziative analoghe, a carattere ufficiale o
ufficioso, avevano riguardato anche siti di particolare importanza
della nostra Regione, fra cui il Massiccio del Monte Bianco, il
complesso minerario di Cogne e le Alpi Walser.
I sottoscritti Consiglieri regionali
Interpellano
la Giunta regionale per sapere:
1) quali iniziative siano state intraprese dalla Regione,
anche in collaborazione con altri enti o paesi, per ottenere la
qualificazione di particolari siti del proprio territorio come
"patrimonio dell'umanità";
2) per quali motivi esse non abbiano condotto ad alcun
risultato;
3) quali intendimenti abbia la Giunta regionale in merito
all'eventuale riattivazione di tali procedure.
F.to: Louvin - Patrizia Morelli
Presidente
- Volevo, colleghi, farvi presente che questa
mattina, per una dimenticanza da parte del Governo regionale, che
invito ad essere più attento per evitare che vi siano questi
incidenti, non sono stati allegati due emendamenti sul disegno di
legge regionale n. 39. Gli emendamenti erano stati annunciati dal
relatore, ma non erano stati allegati. A seguito di un confronto
fatto con i Capigruppo, credo che possiamo accettarli e quindi
prego gli uscieri di volerli distribuire.
La parola alla Consigliera Patrizia Morelli.
Morelli (VdAV-R)
- Merci, M. le Président. L'inscription
d'une localité, d'un site géographique ou culturel au patrimoine
mondial de l'UNESCO représente un fait important et significatif.
Tout dernièrement nous sommes venus à connaissance de l'insertion
des Dolomites, fortement voulu par la Junte de la Province autonome
de Bozen et aussi des villes suisses Le Locle et La Chaux-de-Fonds.
Je crois que nous sommes tous conscients des retombées en termes de
valorisation environnementale, culturelle, économique et
touristique qui pourraient découler de la nomination au patrimoine
de l'Unesco pour une localité. Aujourd'hui même dans
La
Stampa
cet argument est relancé par la Consulta permanente per
la salvaguardia della lingua e della cultura walser, qui, par la
voix du Président De La Pierre, affirme que la candidature de la
Communauté walser
"oggi è di particolare attualità dopo la
nomina delle Dolomiti come patrimonio mondiale..."
et continue
"... noi allora nel 2003 chiedemmo al Governo italiano di
inserire la lingua e la cultura walser nella lista del patrimonio
culturale immateriale dell'Unesco quale patrimonio mondiale
dell'umanità. Un riconoscimento che accenderebbe un forte interesse
sui Walser e di riflesso sul Monte Rosa, luogo attorno a cui vivono
molte genti walser che hanno dato vita ad una civiltà, ad
un'economia di alta montagna senza uguali nella storia
d'Europa"
. Je rappelle que ces arguments avaient été repris par
une résolution approuvée à l'unanimité par ce Conseil dans la
passée législature en date du 11 mai 2006, résolution qui porte la
signature de plusieurs collègues qui siègent encore au sein de
cette Assemblée et qui engageait les Parlementaires valdôtains et
le Président de la Région à soutenir la candidature des Alpes
walser au programme de l'Unesco. Dernièrement, toujours à
l'occasion de la nomination des Dolomites, nous avons pu lire dans
la presse locale les déclarations du Syndic de Courmayeur quant à
la possibilité de poser la candidature du Mont Blanc, elle a
affirmé que l'inscription du Mont Blanc ne serait pas
"un
impedimento allo sviluppo, ma il segno dell'importanza del Bianco
nel mondo..."
et encore
"... il Monte Bianco è un bene
universale da salvaguardare anche come immagine e bellezza
naturale, non posso che essere favorevole così come lo è il mio
collega di Chamonix"
. Là-dessus aussi nous savons qu'au cours
de la passée législature des initiatives avaient été discutées et
nous citons une résolution largement partagée, datant 21 juin 2006,
qui identifiait parmi les initiatives prioritaires ayant un intérêt
spécifique au point de vue politique et stratégique au niveau
transfrontalier la vérification de l'éventualité d'adopter des
outils de protection internationale tel que le patrimoine mondial
de l'Unesco. Notre interpellation veut donc faire le point de
toutes les initiatives à ce jour et elle tend à connaître si des
démarches officielles ont suivi à ces déclarations d'intention et
si elles ont été mises sur pied par la Région, afin de remporter la
qualification de patrimoine de l'humanité pour des localités
valdôtaines. En cas contraire, pour quelle raison ces démarches ne
paraissent pas encore aboutir à des résultats concrets. Finalement
quelles sont les intentions de ce Gouvernement quant à l'éventuelle
reprise de ces procédures qui sont vivement souhaitées par des
citoyens, par des associations, par des Communes valdôtaines et
même par le Conseil.
Président
- La parole à l'Assesseur au territoire et à
l'environnement, Manuela Zublena.
Zublena (UV)
- Grazie, Presidente. L'interpellanza tocca
competenze non solo dell'Assessorato dell'ambiente, risponderò
quindi anche a nome del collega Laurent Viérin in particolare, e
sulla base di valutazioni sviluppate nell'ambito della maggioranza.
Una premessa: occorre precisare che le candidature per l'iscrizione
al patrimonio mondiale dell'umanità dell'Unesco sono svolte
direttamente dai Ministeri competenti secondo procedure
particolarmente articolate, tempistiche e documentazioni complesse
e lunghe.
Venendo alla nostra situazione, con riferimento ai casi citati
dagli interpellanti, cosa è stato fatto, qual è la situazione
attuale delle istanze riguardanti la nostra Regione? Innanzitutto
il Monte Bianco: la proposta di iscrizione del Monte Bianco fra i
siti patrimonio mondiale dell'umanità dell'Unesco costituisce uno
dei dossier sviluppati nell'ambito delle attività della Conferenza
transfrontaliera Mont Blanc (CTM) e sono stati gestiti dalla
Regione in accordo con gli altri enti omologhi francesi e svizzeri,
riguardando un patrimonio che non è solo di competenza e
nell'ambito territoriale della nostra Regione. Dal 1998, quindi 11
anni fa, quando su sollecitazione dei Ministeri dell'ambiente dei
tre Paesi fu lanciata l'idea di valutare la possibilità di
iscrizione del Monte Bianco come patrimonio dell'Unesco, la
Conferenza transfrontaliera Mont Blanc ha intrapreso l'esame della
possibilità dell'iscrizione del Monte Bianco e lo ha fatto
nell'ambito dei lavori della predisposizione dello schema di
sviluppo sostenibile dell'Espace Mont Blanc, che è uno strumento
che esplica le attività sostenibili e rispettose della tutela degli
ambienti nell'ambito del Monte Bianco. Sempre all'interno della
Conferenza sono state da allora, il 1998, fatte diverse azioni,
alcune anche abbastanza incisive, ma in realtà mai determinanti
nella definizione di un indirizzo condiviso fra tutti e tre i
Paesi. Nel frattempo nel 2001 il Ministero dell'ambiente francese
ha inserito il massiccio del Monte Bianco nella propria
tentative list
; cosa analoga ha fatto nel 2008 il Ministero
dell'ambiente italiano. Ciò che ha fatto invece la Conferenza
Espace Mont Blanc, perlomeno del 2007, sulla base delle
perplessità, delle valutazioni fatte nell'ambito della Conferenza,
è stato di concentrare la propria attività per la definizione del
piano integrato transfrontaliero dell'Espace Mont Blanc. È un
documento, piuttosto articolato che comprende 7 progetti, che
prevedono azioni concrete volte proprio all'applicazione e alla
declinazione dello schema di sviluppo sostenibile. Questo ha
portato a depositare il corposo lavoro dei progetti del PIT
nell'aprile 2009. La scelta di concentrarsi su azioni concrete è
derivata dalla constatazione che nell'ambito dei lavori della
Conferenza transfrontaliera Mont Blanc è emersa un po' una
impasse
legata alla mancanza di unanimità soprattutto da
parte delle municipalità francesi non concordi sulla necessità di
procedere con la candidatura. Alcuni Comuni infatti, tra i quali
per esempio quello di Saint-Gervais, hanno sottolineato come la
labellizzazione patrimonio Unesco potrebbe portare ad una sovra
frequentazione di siti naturali, già sottoposti a notevoli
pressioni antropiche, oltre poi ad un aumento per esempio dei costi
delle case, dei costi della vita in genere, quindi un po'
un'alterazione degli equilibri attuali del proprio comune.
Naturalmente tutte queste considerazioni sono verbalizzate nei
verbali delle riunioni della Conferenza transfrontaliera. Preso
atto di questa mancanza di consenso del partenariato francese, come
Regione Valle d'Aosta dal 2007 abbiamo ritenuto di non dare
priorità a questo dossier, concentrando - come ho detto - le nostre
attenzioni al deposito del piano integrato transfrontaliero per
l'attivazione da subito di azioni più concrete sul territorio che
applichino, esplichino e traducano il concetto di sostenibilità
ambientale.
Per quanto riguarda la questione walser, nel 2006 l'Italia aveva
portato all'attenzione il tema delle candidature alpine alla lista
del patrimonio mondiale dell'Unesco come strumento utile per la
tutela e valorizzazione delle Alpi, soprattutto dal punto di vista
culturale e linguistico. Il Comitato permanente aveva ritenuto che
fosse la Convenzione delle Alpi l'ambito di elezione per il
sostegno e la facilitazione delle candidature dell'arco alpino alla
lista del patrimonio Unesco, dando mandato all'Italia di
organizzare una riunione di esperti per definire il mandato di un
gruppo di lavoro sulle candidature Unesco al fine della sua
istituzione. Il gruppo di lavoro ha avviato l'attività, che era
suddivisa in due fasi: la prima fase si è conclusa con la stesura
di un documento intermedio, che sarà poi sviluppato e completato
nel corso del secondo mandato, così come dalla programmazione delle
attività concordate nell'ambito della Convenzione delle Alpi.
Ultimo punto, le miniere di Cogne: dalle informazioni che
abbiamo raccolto come Assessorato, risulta che l'iniziativa risale
al 2003, quando venne lanciata l'idea di inserire le miniere di
Cogne nel patrimonio Unesco. Questa iniziativa fu discussa, in
realtà risulta in modo molto informale, non ci sono infatti
documenti da citare, assunti formalmente; quindi, da un punto di
vista formale, non fu dato seguito all'iniziativa, perché furono
ravvisate una serie di difficoltà legate, da un lato, alle
problematiche ben note dovute alla proprietà del patrimonio sia
minerario, pertinenze minerario, alla concessione mineraria in
essere; dall'altro, anche alla valutazione - fra l'altro, risulta
discussa con i rappresentanti del Comune - dei vantaggi derivanti a
fronte di maggiori vincoli delle aree imposti dall'Unesco in caso
di inserimento nel patrimonio dell'umanità.
In conclusione quindi quali determinazioni? L'impegno a
sostenere le candidature corrispondenti a tematismi individuati in
ambito culturale come patrimonio immateriale continua secondo la
programmazione prevista e l'attività definita. Per quanto riguarda
le candidature in relazione al patrimonio materiale, al momento
questa maggioranza, che ha posto particolare attenzione nel
programma di governo ad azioni concrete di valorizzazione e tutela
del proprio patrimonio ambientale e naturale, anche volte al
rilancio turistico, non ritiene prioritario il sostegno a questa
iniziativa come elemento di valorizzazione, considerando invece più
efficace la messa in atto di azioni concrete per una reale
valorizzazione, tutela e salvaguardia di un proprio bene ambientale
particolarmente sensibile e vulnerabile.
Président
- La parole au Conseiller Louvin.
Louvin (VdAV-R)
- Grazie, Presidente. La questione che
abbiamo posto trova risposta attenta per quanto riguarda le
informazioni sullo stato dell'arte di queste tre punte di
iniziativa, di questo naturalmente non possiamo che ringraziare
l'Assessore. Comprendiamo per quanto riguarda le miniere di Cogne
l'esistenza di un nodo ancora irrisolto, sappiamo essere un dossier
che è già stato a lungo trattato, che non ha ancora avuto uno
sviluppo definitivo e che quindi per questa ragione non consente
alla Regione, la quale ne sarebbe direttamente l'unica portatrice,
non coinvolgendo altre entità territoriali e in ogni caso altri
Paesi (come negli altri due casi), condividiamo la necessità di un
approfondimento. Siamo interessati a seguire e avrà la gentilezza
forse l'Assessore di informarci più dettagliatamente dello stato di
chiusura della prima fase per quanto riguarda l'inserimento delle
Alpi Walser nella lista dei siti oggetto di questa particolare
valorizzazione da parte dell'Unesco, ma è sulla problematica del
massiccio del Monte Bianco e della sua qualificazione come
patrimonio mondiale dell'umanità che siamo in disaccordo sulle
conclusioni esternate.
Mentre per quanto riguarda la conduzione delle azioni concrete
da parte di Espace Mont Blanc, di cui siamo ancora in attesa di
sapere se avrà uno sviluppo istituzionale o meno, come era stato a
suo tempo ipotizzato - credo che risalga al 2003-2004 un'iniziativa
di approfondimento condotta con l'Eurac per sapere come avrebbe
potuto evolvere più concretamente questa forma ancora indefinita
sul piano giuridico dell'intesa raggiunta nel quadro di Espace Mont
Blanc -, non ci sembra si siano fatti straordinari passi avanti,
anzi mi pare che sia veramente molto, molto rallentata la nostra
azione. Ora se siamo fra coloro - credo che lo sia la maggioranza
di questo Consiglio, se non addirittura la sua unanimità - che sono
attenti sempre all'opinione di tutte le entità locali, siamo
sorpresi della potenza del Municipio di Saint-Gervais, che sembra
essere, da quanto abbiamo raccolto come informazioni in questi
giorni attraverso gli organi di stampa e da quanto ci ribadisce
l'Assessore, per il tramite del suo Sindaco, la potenza ostile
all'operazione Monte Bianco nel patrimonio mondiale dell'umanità.
Le opinioni sono tutte rispettabili, il negoziato crediamo debba
però essere condotto con una maggiore convinzione e questo
tentennamento... ma mi pare dovremmo qualificare come spirito di
rassegnazione di fronte ad un disaccordo pur comprensibile e magari
motivabile da parte di un'entità locale... non mi pare debba
diventare un momento ostativo per un progetto di questa portata.
Non so se intorno alle numerose località delle Dolomiti interessate
a questa vicenda non c'erano dei disaccordi di qualche Comune del
Bellunese, piuttosto che del Tirolo, ma si è raggiunto su questo
terreno una grande sinergia, è stata fatta un'azione robusta a
livello internazionale e si è giunti ad un risultato che, a detta
di tutti, è di primissimo ordine. Il tetto d'Europa - che è un sito
sul quale fra l'altro questa Regione sta investendo moltissimo in
termini di valorizzazione, perché la realizzazione della funivia
del Monte Bianco è un impegno che da solo vale un decimo del
bilancio della nostra Regione, mal contato... - credo che questo
sito meriti, come ormai almeno una quarantina di località in
Italia, di avere questo
label
. O questa nostra Giunta
regionale condivide l'opinione per cui la
labellisation,
ossia l'attribuzione di questo riconoscimento internazionale è un
danno potenziale, allora viene cortesemente a dire a questa
Assemblea che non ritiene utile che il Monte Bianco sia patrimonio
dell'umanità; oppure, riprendendo un lavoro che è iniziato una
decina di anni fa e trattando con le altre Regioni sul piano del
rapporto internazionale, attraverso i Ministeri e anche attraverso
contatti diretti che possono essere presi con la municipalità di
Saint-Gervais, supera questo scalino e prova ad immaginare che la
nostra Regione dia un "colpo d'ala". Il Presidente del Consiglio
regionale ha esternato alcune altre perplessità di ordine
procedurale su tale questione attraverso gli organi di stampa, non
so a cosa concretamente alludesse facendo riferimento a delle
difficoltà in questo progetto, ma se la difficoltà è la posizione
del Comune di Saint-Gervais, crediamo che questa sia una
motivazione molto debole e che - in questo ci appelliamo ad un
Presidente della Regione che non esita ad affrontare di petto le
questioni - si possa sciogliere tale nodo. Per toglierlo
dall'imbarazzo e non fare in modo che sia sempre la Giunta ad
occuparsene, noi ragioneremo nella giornata di oggi se è possibile
che questo Consiglio venga in aiuto ad uno sforzo maggiore da parte
della Regione e si individuino altre modalità per riaprire i canali
del dialogo. A noi sembra che questa
impasse
dettata da
motivazioni quanto mai deboli sia una
impasse
superabile per
far ripartire, anche in parallelo alle iniziative di cui
l'Assessore ci ha informato, collegate all'Espace Mont Blanc,
un'iniziativa che per noi è altamente qualificante. Non vorrei che
a forza di mettere in cantiere iniziative di varia natura su questo
terreno e poi non apportarne nessuna conclusione, rimanessimo come
si suol dire "a becco asciutto". Ci impegniamo quindi su questa
strada a far ripartire il dialogo e studieremo nel corso della
giornata di oggi e nelle settimane successive il modo affinché
questo avvenga. Grazie.
