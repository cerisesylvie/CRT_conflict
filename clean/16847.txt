Classificazione
ACQUE
Acque pubbliche
ENERGIA
Energia idroelettrica


Resoconto integrale del dibattito dell'aula
Oggetto del Consiglio n. 143 del 7 ottobre 1998 - Resoconto
SÉANCE DU 8 OCTOBRE 1998 (APRÈS-MIDI)
OGGETTO N. 143/XI Subconcessione, in via di sanatoria, per la
durata di anni trenta decorrenti dalla data del decreto di
subconcessione, al C.M.F. La Vachey-Freboudze di derivazione
d'acqua dal torrente Dora di Ferret, in Comune di Courmayeur, ad
uso idroelettrico.
Deliberazione Il Consiglio
Premesso che:
- in data 27.10.1964 il Consorzio di Miglioramento Fondiario La
Vachey-Freboudze aveva presentato istanza di subconcessione a
derivare dalla Dora di Ferret, in comune di Courmayeur, moduli 10
di acqua per la produzione di energia elettrica necessaria ai
consorzisti;
- all'epoca l'ENEL non era presente in zona ed in seguito alla
domanda inoltrata dal Consorzio all'ENEL stesso, il medesimo veniva
invitato a produrre domanda presso il Ministero dell'Industria e
Commercio a Roma;
- in data 26.11.1968, il Ministero rilasciava al Consorzio
l'autorizzazione per la produzione di energia elettrica, che
iniziava, quindi, dal giugno 1969, stagionalmente, dal 15 giugno al
15 ottobre di ogni anno;
- con domanda in data 14.07.1997, corredata dal relativo stato
di consistenza a firma geom. Pietro Branche ed integrazioni a firma
p.i. Enzo Murari, il Consorzio di Miglioramento Fondiario La Vachey
- Freboudze ha chiesto all'Amministrazione regionale la
subconcessione, in via di sanatoria, di derivare dal torrente Dora
di Ferret, in comune di Courmayeur, moduli max. 20 e medi 10 di
acqua per produrre, sul salto di mt. 6,50, la potenza nominale
media di Kw. 63,72.
Tenuto presente che:
- Il Magistrato per il Po di Parma, con nota prot. n. 13535 in
data 09.09.1997, ha rilasciato il proprio nulla-osta nei riguardi
idraulici per l'ammissione ad istruttoria della domanda di cui si
tratta;
- l'Autorità di Bacino del fiume Po di Parma, con nota prot. n.
3565 in data 23.09.1997, ha dichiarato di non avere osservazioni o
rilievi da esprimere in merito;
- con nota prot. 117 in data 13.01.1998 l'ENEL - Compartimento
di Torino, ha espresso il proprio parere, ai sensi dell'articolo 18
del D.P.R. 342/1965;
- l'avviso di presentazione della domanda 14.07.1997 è stato
pubblicato sul Foglio Annunzi Legali della Valle d'Aosta n. 22 in
data 06.08.1997 e riprodotto nel n. 253 della Gazzetta Ufficiale
della Repubblica Italiana (foglio inserzioni) in data 29.10.1997
senza dar luogo alla presentazione di domande incompatibili e
concorrenti;
- con ordinanza n. 220 in data 01.12.1997 dell'Assessore ai
Lavori Pubblici è stato disposto il deposito della domanda e del
relativo progetto presso l'Ufficio Concessioni Acque
dell'Assessorato dei Lavori Pubblici della Regione per 15 giorni
consecutivi, decorrenti dal 09.12.1997 a disposizione di chiunque
intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di Courmayeur e copia
della medesima è stata inviata al Consorzio per la Tutela,
l'Incremento e l'Esercizio della Pesca in Valle d'Aosta; al
Magistrato per il Po di Parma; al Ministero dei LL.PP.; alla
Sezione Idrografica del Po di Torino; all'Associazione
d'Irrigazione Est-Sesia di Novara; all'Associazione d'Irrigazione
dell'Agro all'Ovest del Sesia di Vercelli; all'Assessorato
dell'Agricoltura e Risorse Naturali, Coordinamento Risorse Naturali
- Corpo Forestale Valdostano e Direzione Bacini montani e Difesa
del Suolo; all'Assessorato dell'Ambiente, Direzione Ambiente e
Direzione Urbanistica e Tutela Paesaggio; alla Prima Direzione del
Genio Militare di Torino; all'E.N.E.L. - Compartimento di Torino;
all'Autorità di Bacino del fiume Po di Parma; all'Assessorato
dell'Industria e Commercio, Servizio Energia ed al C.M.F. La
Vachey-Freboudze;
- la pubblicazione presso il Comune di Courmayeur, come risulta
dal referto in calce all'ordinanza è avvenuta regolarmente ed ha
dato luogo alla presentazione, da parte dell'Associazione di
Irrigazione dell'Agro all'Ovest del Sesia di Vercelli, di un
esposto datato 15.12.1997 con il quale chiede che nel disciplinare
di subconcessione vengano inserite le seguenti prescrizioni:
a) la derivazione della portata concessa dovrà essere sospesa
nei periodi in cui viene a mancare la competenza del Naviglio
d'Ivrea, del Depretis e del Farini;
b) le manovre di invaso e di svaso del canale di carico della
centrale dovranno essere attuate con una gradualità tale da evitare
turbamenti del regime idraulico del corso d'acqua pubblica.
Rilevato che trattandosi della richiesta, in via di sanatoria,
di una derivazione d'acqua a scopo idroelettrico, quindi con totale
restituzione dei quantitativi d'acqua prelevati, la medesima non
può assolutamente influire sulle competenze dei canali sopra
menzionati e di conseguenza non si ritiene di dover inserire, nel
disciplinare di subconcessione alcuna prescrizione in merito al
punto a) dell'esposto. Inoltre, poiché l'impianto è del tipo ad
acqua fluente, in quanto la vasca di carico serve esclusivamente
alla regolazione della portata ed è di dimensioni modeste, non sono
da temere turbamenti al regime idraulico del corso d'acqua.
Comunque, a maggior tutela delle dotazioni idriche preesistenti,
poste a valle della derivazione, le precisazioni di cui al punto b)
dell'esposto sopra citato, sono state inserite nel disciplinare di
subconcessione.
Visto altresì che la visita locale d'istruttoria è regolarmente
avvenuta il 14.01.1998 ed alla medesima, oltre al funzionario
dell'Ufficio Concessioni Acque della Regione, sono intervenuti i
signori: Salluard Ferruccio, in rappresentanza del C.M.F. La
Vachey-Freboudze, il geom. Larosa Salvatore del Coordinamento
Risorse Naturali ed il geom. Milani Sergio dell'Ufficio V.I.A.
della Direzione Ambiente. Nel corso della riunione non sono state
presentate opposizioni ed il geom. Larosa ha fatto presente che
l'eventuale esecuzione di ulteriori opere è subordinata al rilascio
di autorizzazione ai sensi del R.D.L. 1923/3267 e che, vista la
particolare orografia del tratto di torrente interessato dalla
derivazione, l'esecuzione della scala di risalita dell'ittiofauna è
subordinata al parere di un esperto ittiologo. Il geom. Milani ha
fatto presente che l'impianto, non raggiungendo la potenza di 220
Kw. non è soggetto alla valutazione di impatto ambientale. I
convenuti, di comune accordo, hanno rinunciato ad effettuare il
sopralluogo alle località interessate dalla derivazione, a causa
delle avverse condizioni atmosferiche, comunque, da un sopralluogo
precedentemente effettuato da un tecnico dell'Ufficio Concessioni
Acque in data 05.11.1997 (nel corso del quale è stato redatto
apposito verbale di visita di sopralluogo) si è accertato che le
opere esistenti rispondono, di massima, alle rappresentazioni
grafiche di progetto e che l'impianto, al momento del sopralluogo,
non era in esercizio. In data 25.02.1998 è pervenuto il parere del
dott. Andrea Mammoliti Mochet, con il quale ha dichiarato che,
vista la peculiarità dell'idrosistema in esame, la costruzione di
un sistema artificiale di risalita risulterebbe alquanto complicato
e, soprattutto, di scarso significato ecologico.
Tenuto inoltre presente che:
- la derivazione avviene in sponda sinistra orografica della
Dora di Ferret, a quota 1671 m.s.m. ed è costituita da una traversa
che convoglia l'acqua in un canale derivatore della lunghezza
complessiva di ml. 41,80, altezza media di mt. 1,30 e larghezza
costante di mt. 1,80, realizzato in cls. armato e lisciato
internamente;
- la parte terminale del canale immette l'acqua nel pozzo di
caduta, delle dimensioni interne di mt. 1,80 x 1,80, per una
altezza complessiva di mt. 8,40 ed una caduta utile di mt.
6,50;
- il canale di scarico, della lunghezza di mt. 24,00 è
realizzato con tubi di cemento del ø 80, rivestiti in calcestruzzo,
il tutto su sottostante massicciata;
- l'edificio di produzione è una piccola costruzione in muratura
di moloni di cls. delle dimensioni interne di mt. 4,00 x 4,60 x h.
3,00;
- dopo l'utilizzazione, l'acqua viene integralmente restituita
al torrente Dora di Ferret;
- il dislivello fra il pelo morto dell'acqua nella vasca di
carico, a quota 1670,73 m.s.m. e quello del canale di restituzione,
a valle dei meccanismi motore, a quota 1664,23 m.s.m., è di mt.
6,50. In conseguenza la potenza nominale media annua dell'impianto,
per la portata media di moduli 10, risulta: 1000 x 6,50: 102 = Kw.
63,72. Per quanto riguarda la potenza nominale media annua da
adottare per il calcolo dei canoni arretrati dovuti per il periodo
dal 01.06.1969 (data di entrata in esercizio dell'impianto) al
31.10.1996 (data di sospensione dell'esercizio della derivazione),
poiché la derivazione avveniva solo nel periodo dal 1° giugno al 31
ottobre di ogni anno, la medesima sé pari a moduli 10 x 153 gg./365
gg.=mod. medi annui 4,19 e quindi: 419 x 6,50: 102 = Kw. 26,70;
Rilevato, quindi, in considerazione di quanto sopra esposto
che:
1) la derivazione appare tecnicamente ed economicamente
ammissibile;
2) la quantità d'acqua da derivare, nella misura di moduli max.
20 e medi 10, si può subconcedere, avendo riguardo delle condizioni
locali, delle utenze preesistenti e della specie di derivazione
realizzata;
3) l'opera di presa e le successive condotte, tenuto conto delle
clausole imposte nel disciplinare di subconcessione a tutela dei
diritti dei terzi sono tecnicamente approvabili e sono innocue agli
interessi pubblici;
4) la restituzione delle acque avviene integralmente senza
pregiudizio dei diritti dei terzi;
5) il minimo deflusso vitale è stato correttamente calcolato
secondo i criteri stabiliti dalla deliberazione consiliare n.
1193/X in data 22.02.1995 ed ammonta a 323 litri/secondo;
6) la derivazione corrisponde alla razionale utilizzazione del
torrente Dora di Ferret ed è compatibile con il buon regime
idraulico, senza che occorrano, oltre a quelle inserite nel
disciplinare di subconcessione, speciali garanzie a tutela di detto
regime;
7) per l'uso della derivazione non sono temibili inquinamenti
delle acque e quindi non occorrono particolari cautele al
riguardo.
Visto infine che il Magistrato per il Po di Parma, con nota n.
6145 del 28.04.1998 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto Speciale per la Valle d'Aosta, promulgato con
legge Costituzionale n. 4 del 26.02.1948 e successive norme di
attuazione;
Vista la Legge regionale n. 4 del 08.11.1956;
Vista la Legge n. 36 del 05.01.1994;
Vista la deliberazione del Consiglio regionale n. 1193/X in data
22.02.1995 ed in esecuzione della medesima;
Richiamata la deliberazione della Giunta regionale n. 4853 in
data 30.12.1997 concernente l'approvazione del bilancio di gestione
per l'anno 1998 e per il triennio 1998/2000, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 2 in data 15.01.1998 (prot. n. 861/5 FIN);
Richiamati i decreti legislativi n. 320/94 e n. 44/98;
Visto il parere favorevole rilasciato dal direttore dell'Assetto
del Territorio e Infrastrutture di Rete nell'ambito
dell'Assessorato Territorio, Ambiente e Opere Pubbliche, ai sensi
del combinato disposto degli articoli 13 comma 1, lettera e) e 59,
comma 2 della L.R. 45/1995, in ordine alla legittimità della
presente deliberazione;
Visti i pareri delle Commissioni consiliari permanenti III e
IV;
Delibera
1) di subconcedere, in via di sanatoria e per la durata di anni
trenta decorrenti dalla data del decreto di subconcessione, al
Consorzio di Miglioramento Fondiario La Vachey - Freboudze, giusta
la domanda presentata in data 14.07.1997, di derivare dal torrente
Dora di Ferret, in comune di Courmayeur, a quota 1671 m.s.m.,
moduli max. 20 e medi 10 di acqua per produrre, sul salto di metri
6,50, la potenza nominale media annua di Kw. 63,72, da utilizzarsi
a servizio dei consorzisti;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante del Consorzio
di Miglioramento Fondiario La Vachey-Freboudze;
4) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 680.435 (seicentottantamilaquattrocentotrentacinque)
pari a mezza annualità del canone, ai sensi dell'articolo 11 del
T.U. 11.12.1933 n. 1775, a titolo di cauzione, somma che verrà
restituita, ove nulla-osti, al termine della subconcessione;
b) lire 32.600 (trentaduemilaseicento) pari ad un quarantesimo
del canone, per gli scopi di cui all'articolo 7 del T.U. 11.12.1933
n. 1775, somma da introitare al capitolo 08800 della parte ENTRATE
del bilancio preventivo della Regione per il corrente esercizio
finanziario (Canoni per concessioni e subconcessioni di acque
pubbliche e miniere);
c) lire 2.500.000 (duemilionicinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato Territorio, Ambiente e Opere Pubbliche) per
spese di sorveglianza, esperimenti di portata, collaudo,
registrazioni di atti, eccetera somma da introitare al Capitolo
13500 della parte ENTRATE del bilancio preventivo della Regione per
il corrente anno finanziario (Gestione fondi per conto terzi per
istruttoria domande e pratiche varie);
d) lire 6.059.200 (seimilionicinquantanovemiladuecento) per
canoni arretrati dovuti per il periodo dal 01.06.1989 (data di
entrata in esercizio dell'impianto) al 31.10.1996 (data di
sospensione dell'esercizio della derivazione), somma da introitare
al Capitolo 08800 della parte ENTRATE del bilancio preventivo della
Regione per il corrente esercizio finanziario (Canoni per
concessioni e subconcessioni di acque pubbliche e miniere).
5) di stabilire, come specificato nell'articolo 11 del
disciplinare di subconcessione, in lire 35.030
(trentacinquemilatrenta) il canone annuo da versare anticipatamente
alla Regione, anno per anno, a decorrere dal 01.06.1969 (data di
entrata in esercizio dell'impianto) e sino al 31.10.1981, e, a
decorrere dal 01.11.1981, in lire 280.245
(duecentottantamiladuecentoquarantacinque) in ragione di lire
10.496 per Kw., e sino al 31.12.1989, e a decorrere dal 01.01.1990
in lire 420.365 (quattrocentoventimilatrecentosessantacinque) in
ragione di lire 15.744 per Kw. e sino al 31.12.1993 e, a decorrere
dal 01.01.1994 in lire 546.470
(cinquecentoquarantaseimilaquattrocentosettanta) in ragione di lire
20.467 per Kw. e sino al 31.10.1996, data di sospensione
dell'esercizio della derivazione con la potenza di Kw. 26,70 e, a
decorrere dalla data del decreto di subconcessione, in lire
1.360.870 (unmilionetrecentosessantamilaottocentosettanta) in
ragione di lire 21.357 per Kw., sulla potenza nominale media di Kw.
63,72, aumentato a lire 1.381.260
(unmilionetrecentottantunomiladuecentosessanta) per l'anno 1999, in
ragione di lire 21.677 per Kw., in applicazione del D.M.
20.03.1998, somma da introitare al Capitolo 08800 della parte
ENTRATE del bilancio preventivo della Regione per il corrente
esercizio finanziario (Canoni per concessioni e subconcessioni di
acque pubbliche e miniere).
Disciplinare di subconcessione
(Omissis)
Président L'acte en question a reçu l'avis favorable de la
IIIème et de la IVème Commission.
Y a-t-il des interventions? Les Conseillers sont invités à
voter:
Conseillers présents et votants: 30
Pour: 30
Le Conseil approuve à l'unanimité.
