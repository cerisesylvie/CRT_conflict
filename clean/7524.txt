Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2047 del 29 maggio 1986 - Resoconto
OGGETTO N. 2047/VIII - SITUAZIONE DELLA MULTIBOX S.p.A. -
(Reiezione di ordini del giorno).
PRESIDENTE
: I lavori riprendono con la discussione
generale sull'oggetto n. 34/ bis. Chiedo se qualche Consigliere
vuole intervenire prima della chiusura della discussione
generale.
Ha chiesto di parlare il Consigliere Viberti, ne ha facoltà.
VIBERTI - (N.S.):
Stamani, a seguito di una proposta del
Presidente della Giunta, abbiamo avuto una breve sospensione dei
lavori del Consiglio, durante la quale c'era stato proposto di
rinviare la discussione sulla questione relativa alla Multibox al
momento in cui si fossero potuti avere tutti gli elementi
necessari, attualmente depositati presso la Finaosta, per fare un
dibattito e trarre ciascuno le valutazioni definitive rispetto alla
questione in oggetto. L'obiettivo era quello, probabilmente, di
risparmiare una doppia discussione, una ripetizione quale si dice
spesso avviene in questo Consiglio, di cose trite e ritrite.
Ritengo, al contrario, che sia stato utile mantenere la
discussione di questo oggetto, perchè ha permesso, prima ancora, di
chiarire quali accadimenti si sono succeduti e come in realtà si
sia potuti arrivare a questa triste situazione e ha potuto
permettere di capire che da parte della Giunta, ed in particolare
dell'Assessore all'industria, c'è una volontà di collaborazione
rispetto alle scelte da operare in campo di politica industriale
nella nostra Regione. Questa volontà dovrebbe coinvolgere tutte le
forze politiche, le organizzazioni sindacali, cui anche l'Assessore
Lanivi ha fatto cenno nel suo intervento, e tutte le forze sane
della nostra Regione, al fine di venire a capo di questa situazione
che definire disastrosa, secondo l'Assessore, o da giudizio
universale, sarebbe eccessivo, che invece secondo noi rischia,
nonostante le statistiche non dicano la stessa cosa, di diventare
insostenibile.
Abbiamo ben presente la massa notevole di fondi che sono a
disposizione di questa Amministrazione; l'enorme massa di fondi che
dall'inizio degli anni '80 è stata profusa in una politica
industriale (politica fra virgolette, perchè non di politica si è
trattato, ma di interventi episodici e scollegati) che del resto
non è stata che il proseguimento di un certo modo di porsi rispetto
alla politica industriale, in similitudine ad esempio a quello con
cui ci si pone nei confronti dell'agricoltura, e cioè con la
mentalità limitata del contributo, la stessa mentalità che
denunciavo stamattina in occasione della discussione di quel
disegno di legge relativo alla possibilità di decentrare fondi ai
Comuni a seguito di richieste specifiche su quattro settori di
intervento.
Cosa si può trarre di positivo dal fatto che comunque si sia
andati avanti nella discussione, nonostante una proposta che andava
in senso diverso e, passatemi il termine, dilatorio, rispetto alla
discussione sulla Multibox?
È emerso che ancora una volta questa maggioranza, in un momento
di crisi, al momento del bilancio, in un istante di proposizione
rispetto all'anno che segue, apre verso l'opposizione. Allora, se
queste aperture, che per il momento sono sempre andate deluse, sono
però una reale volontà, si deve provare a verificare se questa
volontà esiste, e se (esistendo questa volontà) tutti assieme
riusciamo a definire entro quali termini, su quali criteri si può
basare una nuova politica industriale per la nostra Regione. Si
tratta di fare una scommessa approfittando di fondi che non
sappiamo se potremo avere fra qualche anno ancora così ingenti; si
tratta di operare delle scelte per dare alla Valle d'Aosta un
futuro migliore. Su questo credo che si possa essere tutti
d'accordo, per cui il mio intervento assolutamente non prende in
considerazione gli aspetti relativi al caso Multibox, che, seppure
emblematico di un certo modo di operare nei confronti della
politica industriale, non va al momento considerato completamente,
perchè siamo privi (e su questo non posso che dare ragione al
Presidente della Giunta) di tutta una serie di elementi che ci
possono portare ad un giudizio più preciso. Visto che c'è stato un
impegno rispetto a questi elementi e che già due forze politiche
hanno presentato un ordine del giorno in questo senso, credo non ci
saranno difficoltà ad avere la documentazione e a farne oggetto di
studio e a trarne delle conclusioni; mi permetto di proporre un
ulteriore passo che è relativo alla parte più interessante e più
importante del discorso fatto dall'Assessore Lanivi: se siamo
convinti che tutti assieme si possa fare qualcosa, allora dobbiamo
provare a verificare questa realtà. Non voglio riprendere il
discorso del Consigliere Torrione che riguarda anche necessità di
riservatezza rispetto alle trattative, come nel caso
Olivetti-Seiko-Regione, che non necessariamente deve vedere
interessato tutto il Consiglio, che però non può essere slegato da
un piano che è elaborato a livello di Consiglio. A questo livello
per me è accettabile che poi ci siano delle trattative, che per
motivi di riservatezza non vengono divulgate, per evitare che ci si
possa trovare nelle condizioni che qualcun altro ci soffi questo
partner economico, può anche andarmi bene scoprire attraverso il
giornale che la Regione sta trattando a questo livello, purchè
prima si siano fatte delle scelte che puntualizzino dove vuole
intervenire la Regione, quanti fondi è disponibile a stanziare, in
che correlazione sono questi insediamenti con la realtà della
nostra Regione.
Ho predisposto un ordine del giorno che, non potendo dimenticare
la questione della Multibox, ha comunque come obiettivo principale
quello di verificare se questa volontà espressa dall'esecutivo
esiste nei fatti. Ne do lettura:
"Ordine del giorno
Considerato
che la vicenda Multibox, ennesimo emblematico
esempio di dissesto industriale, ha innescato un doveroso dibattito
sul ruolo della Finaosta nella politica industriale nella nostra
Regione e sulle scelte di politica industriale più generali
dell'Amministrazione regionale;
Preso atto
delle affermazioni del Presidente della Giunta
e dell'Assessore Lanivi sulla volontà dell'esecutivo di fare
chiarezza non celando alcunché di questa amara vicenda;
Nonché
della richiesta dell'Assessore all'Industria,
Commercio, Artigianato e Trasporti di un fattivo contributo di
tutte le forze politiche per la ricerca nelle sedi opportune, di
una Nuova Politica Industriale;
Evidenziato
che il dibattito, tenutosi nel corso
dell'esame dell'oggetto 34/bis allegato all'ordine del giorno,
mette l'Assemblea regionale nelle condizioni di intraprendere una
reale iniziativa di elaborazione e studio per indirizzare e
collaborare all'attività in campo industriale dell'Esecutivo;
Il Consiglio regionale della Valle d'Aosta
Impegna
la III Commissione regionale allargata ai Capigruppo a procedere
ad un attento esame della vicenda Multibox ed a riferire al
Consiglio nella già programmata seduta del 25-26 giugno;
Delibera
di costituire un apposito gruppo di lavoro, presieduto
dall'Assessore Lanivi, e composto da almeno un rappresentante per
ciascun gruppo, che verifichi, prima della pausa estiva dei lavori
del Consiglio, la reale possibilità di dare finalmente alla nostra
Regione una vera politica industriale, sganciata dalla mentalità
degli interventi episodici e scollegati, che sia mirata rispetto
alle reali risorse e possibilità anche geografiche e finanziarie
della nostra Regione, che porti in sè obiettivi di lunga
prospettiva e che non sia sempre e solo condizionata dalle
contingenti necessità di "interventi tampone" rispetto alla realtà
occupazionale."
Credo che se c'è questa volontà di operare, non si possa non
votare, se non questo, un ordine del giorno che abbia questi
contenuti. Se è vero, come mi è sembrato di capire, che c'è bisogno
di altre forze, perchè il compito è arduo, perchè la realtà
industriale si modifica ad una velocità tale per cui, diceva
l'Assessore Lanivi, da parte delle stesse persone è difficile
capire quali sono i cambiamenti in atto e quali sono i punti dove
si indirizzano questi cambiamenti, allora noi diamo la nostra
disponibilità per cercare di fare delle previsioni, per cercare di
porre delle linee sulle quali operare. Si è detto molte volte di
ricercare una collaborazione fattiva, questa può essere una
occasione per farlo.
Per quello che riguarda la vicenda della Multibox, la III
Commissione presieduta dal Consigliere Pollicini mi pare che possa
benissimo fare quel lavoro senza dover impegnare tutti i
Consiglieri nel seguire la vicenda Multibox, e comunque, ripeto, la
proposta più importante è la seconda, quella che chiede
all'Assessore Lanivi se in effetti desidera una collaborazione, per
verificare se è possibile averla. Se questo non sarà possibile,
pazienza, però non staremo più a dirci cose che non hanno poi un
reale fondamento, non staremo più a fare il gioco delle parti
facendo delle aperture che dietro non hanno niente.
Se questa carenza della struttura burocratica esiste, e comunque
lo stesso Assessore Lanivi non ritiene che sia quello lo strumento
che può permetterci di fare un intervento che migliori la qualità
della spesa e quindi del ritorno in campo industriale da parte
della Regione, vediamo tutti assieme cosa si può fare in questo
senso.
Fra l'altro in questi giorni abbiamo avuto l'esempio di un
gruppo di lavoro di specialisti, presieduto dal Consigliere
Pollicini, che sta lavorando sulla questione della Deltasider e
proprio ieri il Consigliere Pollicini mi ha detto che il lavoro è
stato terminato. Si è lavorato in fretta, vedremo i risultati, ma
dalla soddisfazione con cui il Consigliere Pollicini parlava di
questo lavoro, penso che questo sia stato fatto bene. Perchè non
provare una esperienza analoga all'interno del Consiglio Regionale,
che non sia così specifica, ma che ponga le linee che devono
arrivare al Duemila per la politica industriale della nostra
Regione? Potrebbe essere una occasione per fare qualcosa di serio,
altrimenti sarà un'occasione per verificare che certe proposte, che
vengono buttate sul tappeto all'interno di quest'aula, non sono poi
praticabili.
PRESIDENTE
: È iscritto a parlare per il secondo
intervento il Consigliere Mafrica, ne ha facoltà.
MAFRICA - (P.C.I.):
Credo di dover cambiare un po' il
tiro rispetto a questo intervento del Consigliere Viberti, perchè a
mio giudizio l'intervento dell'Assessore Lanivi ha tentato ancora
una volta ciò che non si doveva fare, vale a dire di minimizzare il
caso Multibox, inserendolo in un contesto tale per cui tutto
risulta come un infortunio e non come il caso che deve portare una
riflessione effettiva sulla politica industriale della Valle
d'Aosta.
Le dichiarazioni rilasciate dall'Assessore, che riprendono
concetti da lui già espressi in precedenza, non corrispondono alla
gravità dei fatti. L'Assessore ha ribadito anche questa volta, come
in altre occasioni che, nè la Multibox, nè soci, si sono portati
via i soldi. Invece in questo caso i soci della Multibox si sono
proprio portati via i soldi, e cercherò di spiegare come. Preciso
che voglio rimanere su questo argomento, anzichè parlare di
politica industriale.
Prima di tutto, secondo le segnalazioni fatte dalla Finaosta, ci
sono 800 milioni che non si sa come siano stati utilizzati: erano
stati giustificati in un modo in conto fornitori, e poi invece si è
cercato di dire da parte dei soci della Multibox che erano stati
depositati come fondo garanzie leasing. Ci sono acquisti fra due
soci della Multibox per oltre 600 milioni, c'è la vicenda molto
complessa di un camion con macchinari pagati che sarebbe stato
rubato, mentre adesso si accusano i soci della Multibox di aver
simulato il furto per rivendersi quei macchinari.
Andiamo a vedere poi cosa succede dei soldi della Regione:
l'Assessore Lanivi dice che qui non perdiamo tutto. I trecento
milioni di partecipazione azionaria pensiamo forse di recuperarli?
Ho i miei dubbi. Del prestito obbligazionario di un miliardo, le
prime cedole che andavano in scadenza non sono state pagate, le
seconde che dovevano essere estratte non sono state estratte,
quindi di quel prestito di un miliardo non so quanto si potrà
recuperare. Per quanto riguarda il leasing, questo si traduce
sempre in perdite per la Regione. Di questo leasing, 790 milioni
sono di macchinari che la Multibox aveva già a Castelnuovo Bocca
d'Adda e che ha trasferito qui. Del leasing fatto per macchinari
nuovi, ci sono già rate per centinaia di milioni non pagate; la
Regione i soldi li ha dati ai soci della Multibox, questi non hanno
pagato canoni.
Sul capannone: la Regione ha tirato fuori i soldi per pagare i
lavori del capannone, ma ci sono le imprese che non hanno ricevuto
niente; c'è un certo signor Scalzo che avanza 200 milioni e che
farà causa alla Regione per illecito arricchimento.
La questione del mutuo: il mutuo è garantito da fideiussioni
personali di questi signori che sono andati in bancarotta. Cosa
possiamo recuperare da questo mutuo? Credo che prima di dire che
non ci abbiamo rimesso niente, occorrerebbe più cautela; non
abbiamo tutti gli elementi, ma li vogliamo avere per esaminarli
molto seriamente, quindi non è che il caso Multibox sia un
infortunio.
Riprendo la difesa principale adottata dalla Giunta. Da parte di
quest'ultima si dice che l'attività di per sè aveva un mercato, era
valida, purtroppo questi Amministratori non ci sapevano fare.
Attenzione: c'è quella prima relazione che ha fatto la Giunta
Regionale che già sollevava dei dubbi sulle capacità finanziarie,
sulla credibilità dei bilanci dell'azienda; ci sono poi una serie
di controdeduzioni fatte successivamente dalla Finaosta per ogni
passaggio rispetto alle proposte della Giunta. La Finaosta faceva
qualche riserva e la Giunta subito si pronunciava per andare
avanti. Anche questi documenti li vogliamo vedere nei particolari,
perchè per il momento ne abbiamo soltanto notizie vaghe, ma siamo
sicuri della loro esistenza.
Nell'ottobre 1985, un mese dopo che la Multibox aveva aperto, il
rappresentante della Regione nella Multibox, di cui adesso non
ricordo il nome, ha dato le dimissioni perchè i soci della Multibox
non gli facevano vedere i conti, conducevano l'azienda come
volevano, e lui già a quell'epoca aveva forti dubbi sulla
possibilità che le cose andassero in porto.
Una relazione della Finaosta, prima ancora che iniziasse la
produzione, diceva, sì, che il mercato esisteva, che quella
produzione poteva trovare una collocazione, però affermava anche
che occorrono tanti turni di lavoro per tanti operai, che ai
livelli a cui si presumeva di far lavorare la Multibox le perdite
erano certe. Tutte queste considerazioni erano a conoscenza della
Giunta e della Finaosta.
L'intera vicenda va chiarita; ci sono responsabilità della
Finaosta, ed è un'ipotesi che facciamo e vogliamo verificarla
documenti alla mano, pronti a ricrederci se fosse dimostrato il
contrario.
Le responsabilità della Finaosta è quella di aver sempre capito
che questi imprenditori non erano seri, che queste cose non
potevano andare avanti, e di averle segnalate alla Giunta Regionale
con il solito "ni", consigliando e sconsigliando.
La responsabilità della Giunta Regionale è quella di aver letto
il "ni" come un si ogni volta, ripetutamente; allora questo caso
Multibox è un caso come gli altri, o è un episodio che ci deve far
riflettere finalmente su come funziona la Finaosta e su come
funziona la politica di questa Regione? Crediamo che sia una
occasione, questa, da non sprecare; possiamo anche dire che non è
successo niente, ma il problema delle garanzie fideiussorie lo
vogliamo esaminare? Il problema di garanzie sottoscritte da persone
senza nessuna ipoteca su propri beni, le garanzie chirografarie: un
signore ha beni per mezzo miliardo e può avere in cambio per mezzo
miliardo di mutuo, poi quei beni li vende o li fa sparire, al
momento del recupero non si riesce a recuperare niente, oppure
qualcun altro ha avuto anche lui la garanzia sugli stessi beni.
Il problema delle istruttorie pratiche della Finaosta lo
vogliamo esaminare? Al di là delle questioni di politica
industriale in cui si possono fare tante parole, esiste il problema
concreto di come la Regione esamina le offerte da parte delle
imprese che si vogliono insediare, di come vengono verificate man
mano le operazioni relative a queste imprese e di come il Consiglio
Regionale è in grado con questi strumenti di attuare una politica
industriale.
Siamo convinti che se si vuole cogliere l'occasione per
esaminare il tutto e per trarre qualche insegnamento, allora si
faranno dei passi avanti, altrimenti - abbiamo discusso l'Alluver,
di cui ancora recentemente abbiamo pagato gli ultimi miliardi per
riuscire ad evitarne le conseguenze sulla Enrietti, abbiamo visto
la Maxel, la Multibox oggi - il rischio è che questa catena, un
anello dopo l'altro, continui senza risolvere i problemi di fondo
dell'occupazione in Valle d'Aosta.
PRESIDENTE
: Dichiaro chiusa la discussione generale. Si
procede all'esame dei tre ordini del giorno presentati: uno del
Consigliere Aloisi, uno del Consigliere Mafrica e uno del
Consigliere Viberti.
Il primo ordine del giorno presentato è stato quello del
Consigliere Aloisi, che ha già provveduto ad illustrarlo
stamattina. Ha chiesto di parlare il Consigliere Aloisi, ne ha
facoltà.
ALOISI - (M.S.I.):
In merito all'ordine del giorno
presentato, dove vi è la richiesta di una Commissione di inchiesta
sul problema Multibox, siccome è stato presentato anche un ordine
del giorno del Partito Comunista, che in sostanza dice le stesse
cose, e considerato il fatto che il sottoscritto fa parte della III
Commissione consiliare, penso di poter ritirare il mio ordine del
giorno, dichiarando che condivido l'ordine del giorno presentato
dal Partito Comunista.
PRESIDENTE
: L'ordine del giorno del Consigliere Aloisi
viene ritirato, si procede alla discussione dell'ordine del giorno
del Consigliere Mafrica. Ne do lettura:
Ordine del giorno
Considerato
che la vicenda Multibox, per
l'entità dei finanziamenti regionali erogati, per i traumatici
sviluppi giudiziari verificatisi, per i complessi raggiri venuti
alla luce, necessita di un approfondimento;
Al fine
di chiarire una vicenda per molti versi
oscura, attraverso un dettagliato esame della documentazione
relativa e l'audizione dei responsabili di rapporti tra Regione,
Finaosta e Società Multibox;
Il Consiglio regionale della Valle d'Aosta
Impegna
la III Commissione consiliare, allargata ai Capigruppo, a
procedere ad una indagine sui diversi aspetti della questione
Multibox e a riferire al Consiglio regionale entro 30 giorni dal
suo insediamento da parte del Presidente del Consiglio.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
En prévoyant de maintenir un certain
rapport entre les forces de la majorité et les forces de
l'opposition, on avait demandé de suspendre les travaux du Conseil
pour envisager le renvoi de cette discussion, et on avait proposé
en même temps de relater au Conseil au moment où on avait de
nouveaux éléments qui complètent ceux qu'on connaît déjà.
Les forces, qui très souvent accusent celles de majorité d'être
pressées de vouloir toujours discuter, elles ont choisi de faire
aujourd'hui quand même la discussion.
De ce que j'ai entendu à propos de la Multibox, on a examiné
certains éléments qu'on connaissait déjà, sans rien ajouter à ce
que l'Assesseur avait dit, il y a quinze jours; donc, de ce pont de
vue, la discussion pouvait très bien être déplacée à la fin du
mois.
Mais il s'agit pour quelqu'un de dire qu'on a pris un engagement
vis-à-vis des électeurs, alors il faut donner la satisfaction de
dire qu'on a fait une discussion sur le problème.
Au delà de ça, je crois que le problème ce n'est pas celui de
comment on vend la nouvelle à ce sujet, c'est au contraire un
problème de substance; dans ce sens quelqu'un ici peut en savoir
davantage que non certains membres de la Junte, et là en effet on a
voulu éclaircir ce problème, et on a demandé une rencontre avec la
FINAOSTA pour savoir ce qui se passe.
Je crois que là un minimum de sérieux ce serait nécessaire; moi,
j'ai entendu toute une série de détails qu'à mon avis quelqu'un de
la Junte ne connaît pas. Par exemple on a parlé ici de relations
officielles, mais de relations de la part de la FINAOSTA on n'a pas
encore reçues.
Comme je l'ai déjà dit, on a fait une rencontre il y a quinze
jours, une nouvelle rencontre est fixée pour le 5 juin, pour
éclaircir la méthode de travail de la FINAOSTA, aussi bien que le
rapport entre la Junte avant tout et la FINAOSTA, car c'est facile
à dire, comme a fait M. Mafrica, que la FINAOSTA fait des relations
avec des "ni" et le tort de la Junte c'est de les interpréter comme
des "si". Alors je pense que c'est un fait assez curieux: si on dit
non, d'ici quelque temps on nous reproche qu'on n'a pas su profiter
de certaines propositions; au contraire on dit oui, et alors, si
les choses ne marchent pas comme il faut, la Junte a le tort
d'avoir risqué.
En effet un des points déterminants qu'on a mis comme condition
de ce qu'on voudrait de la FINAOSTA, c'est celui d'avoir finalement
des rapports clairs, et on l'a dit avant de M. Mafrica, tandis que
je voudrais faire lire toutes les relations qu'on nous a envoyées
de la part des experts de la FINAOSTA pour montrer qu'il y a
toujours la possibilité de dire oui ou non, il y a toujours le
risque, et alors: ou la solution technique est assez claire, de
façon que soit les Conseillers que les membres de la Junte puissent
décider, ou bien la relation doit être repoussée.
En plus il faut un minimum de sérieux lorsqu'on analyse la
position de l'Administration régionale: d'un côté on a les forces
syndicales, tous les Conseillers qui chaque jour interrogent la
Junte pour savoir comment elle entend résoudre la question, de
l'autre côté il y a le risque, si on choisit d'avoir une mauvaise
surprise, comme pour la Multibox.
On demande à la FINAOSTA que l'analyse soit faite d'une certaine
façon, et là c'est indépendant du fait qu'il y ait un certain
Conseil d'Administration plutôt qu'un autre, car l'analyse doit
être faite de la part des techniciens. Comme M. Mafrica a dit, je
crois qu'on ne puisse pas s'inventer de techniciens, et les
sociétés qui ont travaillé pour la FINAOSTA pourront sans doute
améliorer leur travail, pour donner la possibilité soit au Conseil
d'Administration de la FINAOSTA, soit à la Junte, de prendre de
bonnes décisions.
En plus on a demandé de suivre la méthode du contrôle, qui ne
soit pas fait une fois chaque six mois, mais qui soit fait
régulièrement. M. Mafrica disait que quelqu'un l'avait déjà dit il
y a six mois que les choses ne marchaient pas: peut-être, mais
jusqu'à pré sent, au moment des conventions et des actes
parasociaux, on n'avait pas les instruments pour arrêter ce qui
passait à l'intérieur.
Il s'agit d'une analyse qui doit être faite avec le Conseil
d'Administration dans sa totalité et on attend des réflexions et
des suggestions pour la fin du mois de juin, pour voir ce qui doit
être changé, car autrement la critique c'est inutile.
On nous reproche qu'on n'a jamais de programmes au sujet de la
politique industrielle, alors là aussi je voudrais entendre des
suggestions, je voudrais savoir ce qui se passe dans les autres
Régions; pour ce qui nous concerne on a fait une analyse, et au
moment où nous avons présenté un programme, on a fait des
prévisions sur ce qu'on voulait réaliser dans notre Région.
Au moment où on a pris contact avec les différentes associations
industrielles qui veulent venir en Vallée d'Aoste, on est passé à
examiner les raisons qui sont à la base du choix Vallée d'Aoste,
pour voir si c'était possible de dire préalablement qu'on va
exclure certaines initiatives. Je crois qu'il n'y a aucune autre
possibilité de travailler.
Et si nous allons analyser les requêtes et les raisons qui sont
à la base des requêtes, très souvent lorsqu'un entrepreneur arrive
en Vallée d'Aoste, l'Assessorat compétent a prévu d'avoir des
fiches qui puissent donner la possibilité de connaître quelles sont
les rai sons du choix et quel est le système de travail des
différentes usines, et alors on peut voir que de plus en plus il y
a des entreprises qui demandent d'avoir des surfaces énormes - ce
qui manque en Vallée d'Aoste - et une quantité très réduite de main
d'oeuvre.
Malheureusement on doit dire très souvent non à certaines
initiatives, car elles ne donneraient pas un revenu de la part de
l'emploi. Les facilitations on les connaît et alors en ce moment je
voudrais savoir quelle est la méthode de travail vis-à-vis des
différentes requêtes, si non la méthode la plus correcte dont on
venait de dire, en plus de prédisposer des études, comme on est en
train de faire pour la surface de l'ex Ilssa Viola, afin de donner
là toute une série d'infrastructures, car l'autre type de requêtes
des entreprises qui veulent venir en Vallée d'Aoste, c'est d'avoir
le chemin de fer, l'axe routier, tout proche de l'usine, pour faire
bien marcher leurs produits.
A présent on est en train d'exploiter la possibilité d'avoir de
petites et moyennes industries, qui puissent être installées en
Vallée d'Aoste, en suivant certaines données. Donc je crois
qu'entretenir davantage la polémique sur la Multibox n'a pas
tellement de sens.
En même temps je ne partage pas ce que quelqu'un a dit qu'on
donne l'impression d'une Région qui a de l'argent, et qui décide de
le donner à quelqu'un pour montrer qu'on fait quelque chose; à ce
propos je dois dire qu'on a nié à de nombreuses industries la
possibilité de venir en Vallée d'Aoste, parce que du point de vue
économique cela n'était pas convenable pour notre Région.
Du côté de l'Administration régionale on ne veut pas faire
croire que d'autres soit la cause de ce qui se passe, au contraire
on a cru qu'il était nécessaire faire une réflexion sur la méthode
de travail et c'est ce que nous sommes en train de faire
ensemble.
L'Assesseur est disponible à participer à une réunion de la
Commission compétente élargie aux Chefs de Groupe, pour donner
toute la documentation que nous avons; on attend que soit achevée
aussi l'analyse que la FINAOSTA est en train de faire et à ce
moment-là on pourra faire une étude des possibilités d'intervention
pour le futur. Donc pour ce qui est des différents ordres du jour,
on s'abstiendra.
PRESIDENTE
: Metto in votazione l'ordine del giorno
presentato dal Consigliere Mafrica:
ESITO DELLA VOTAZIONE
Presenti: 28
Votanti: 10
Favorevoli: 10
Astenuti: 18 (Beneforti, Chabod, De Grandis, Faval, Fosson,
Lanièce, Lanivi, Maquignaz, Marcoz, Martin, Pedrini, Perrin,
Pollicini, Ricco, Rollandin, Stévenin, Tamone e Voyat)
Il Consiglio non approva
PRESIDENTE
: Si passa ora al terzo ordine del giorno,
presentato dal Consigliere Viberti, di cui do lettura:
Ordine del giorno
Considerato
che la vicenda Multibox, ennesimo
emblematico esempio di dissesto industriale, ha innescato un
doveroso dibattito sul ruolo della FINAOSTA nella politica
industriale nella nostra Regione e sulle scelte di politica
industriale più generali dell'Amministrazione regionale;
Preso atto
delle affermazioni del Presidente
della Giunta e dell'Assessore Lanivi sulla volontà dell'esecutivo
di fare chiarezza non celando alcunché di questa amara
vicenda;
Nonché
nella richiesta dell'Assessore all'Industria,
Commercio, Artigianato e Trasporti di un fattivo contributo di
tutte le forze politiche per la ricerca nelle sedi opportune, di
una Nuova Politica Industriale;
Evidenziato
che il dibattito, tenutosi nel corso
dell'esame dell'oggetto 34/bis allegato all'ordine del giorno,
mette l'Assemblea regionale nelle condizioni di intraprendere una
reale iniziativa di elaborazione e studio per indirizzare e
collaborare all'attività in campo industriale dell'Esecutivo;
il Consiglio regionale della Valle d'Aosta
Impegna
la III Commissione regionale allargata ai Capigruppo a procedere
ad un attento esame della vicenda Multibox ed a riferire al
Consiglio nella già programmata seduta del 25-26 giugno;
Delibera
di costituire un apposito gruppo di lavoro, presieduto
dall'Assessore Lanivi, e composto da almeno un rappresentante per
ciascun gruppo, che verifichi, prima della pausa estiva dei lavori
del Consiglio, la reale possibilità di fare finalmente alla nostra
Regione una vera politica industriale, sganciata dalla mentalità
degli interventi episodici e scollegati, che sia mirata rispetto
alle reali risorse e possibilità anche geografiche e finanziarie
della nostra Regione, che porti in sè obiettivi di lunga
prospettiva e che non sia sempre e solo condizionata dalle
contingenti necessità di "interventi tampone" rispetto alla realtà
occupazionale.
PRESIDENTE
: Ha chiesto di parlare il Consigliere Viberti,
ne ha facoltà.
VIBERTI - (N.S.):
Credo sia indispensabile illustrare una
parte dell'ordine del giorno da me presentato, perchè le parole del
Presidente della Giunta a mio avviso hanno dimostrato che non
esiste una politica industriale nella nostra Regione. Il Presidente
ha detto chiaramente che stanno cercando di migliorare il metodo di
analisi delle varie proposte di insediamento industriale nella
nostra Regione.
Bisogna invece ribaltare questa mentalità e bisogna che si abbia
il coraggio di dire basta ad una politica industriale che risponde
soltanto alle esigenze, peraltro legittime, delle persone che sono
prive di occupazione, ma non possiamo continuare a rincorrere dei
problemi contingenti, cercando di risolverli volta per volta, senza
avere un disegno generale che guardi al futuro. Questo è il senso
della seconda parte dell'ordine del giorno e se trovo comprensibile
(visto che lo stesso Presidente della Giunta aveva detto che
avrebbe messo a disposizione tutta la documentazione) il fatto che
non si accetti che venga fatta votare dall'opposizione la necessità
di riunire la III Commissione, e che autonomamente e in proprio la
Giunta voglia fare questa azione per dimostrare con più forza la
propria volontà rispetto al metodo da seguire, se questo lo posso
capire, non posso capire invece rispetto a quelle aperture che
vengono fatte in continuazione, in particolare rispetto alla
cosiddetta politica industriale, che poi non vengono prese in
considerazione nel momento in cui c'è una proposta reale di
arrivare a questo confronto, che non deve essere la disamina di
quelle che sono le possibili richieste fatte da industriali o le
possibilità autonomamente trovate dall'Amministrazione nel corso
della sua ricerca di possibili partners commerciali.
Si tratta di ribaltare completamente questo modo di interpretare
la politica industriale, per decidere, rispetto a quelle che sono
le reali risorse e le possibilità della nostra Regione, una
politica industriale mirata che sia compatibile. Mi pare evidente,
e lo diceva il Presidente della Giunta, che non si possa insediare
nella nostra Regione una industria che abbia bisogno di grossi
spazi, ma tutti questi ragionamenti vanno messi assieme e devono
costituire quelle linee che permettono di operare delle scelte e ci
deve essere anche la visione di quella che deve essere la Valle
d'Aosta del futuro. Se non c'è questa visione, è inutile,
continueremo a fare degli interventi che vanno a tamponare delle
situazioni.
Il Presidente ci dice che puntiamo il dito solo sulle cose che
non sono andate bene, ma se faccio uno sforzo, mi viene in mente
solo la Rossignol di insediamenti industriali di un certo rilievo
che abbiano dato dei risultati positivi, o bisogna tornare alla
Birreria, che però è un insediamento che ha già un notevole numero
di anni alle spalle e che peraltro è una realtà produttiva
valida.
A fronte di questi due esempi che mi vengono alla mente, possono
venirmene molti che non sono andati bene, questo per dire che
qualcosa di sbagliato nel nostro modo di operare c'è. Dico nostro,
perchè anche noi siamo compartecipi, ma se continuiamo ad operare
in questo modo e continuiamo a sbagliare, a ben poco servirà tirare
le orecchie alla FINAOSTA. Servirà a fare salire il tasso delle
aziende che vanno meglio, ma il disegno generale della Valle
d'Aosta del Duemila non lo creiamo noi e sarà ancora una volta il
risultato casuale di una serie di interventi che possono andare
bene oppure male. In questo senso c'è la proposta di verificare da
una parte la reale volontà di questa maggioranza di avere un
confronto su questo tema, dall'altra di verificare se nei fatti
siamo in grado, a livello politico e non tecnico, di disegnare il
futuro della Valle d'Aosta in campo industriale. Vogliamo provarci?
Mi pare che non si sia accettata questa sfida che è stata lanciata,
ma dai banchi della maggioranza, non da quelli dell'opposizione.
Questa sfida proponiamo di accettarla.
Ho sentito invece, sia da parte dei colleghi ribadire la
questione Multibox, invece di voler attendere ancora tutti gli
elementi, e da parte della Giunta impuntarsi rispetto alla
questione Multibox e non tenere in considerazione quello che invece
dovrebbe essere l'essenza del lavoro del Consiglio Regionale: il
coordinamento, la programmazione e la visione generale delle cose,
non lo spicciolo, per cui sono particolarmente deluso che non si
sia voluto accogliere la validità di questa proposta che non è mia,
ma è stata fatta dalla Giunta, e che ho solo cercato di
concretizzare, perchè credo sia compito dell'opposizione di venire
alla verifica rispetto alla maggioranza su queste cose.
Se non verrà votato questo ordine del giorno non potrò più
prendere per buone queste proposte che vengono fatte dalla Giunta
rispetto alla necessità di avere una collaborazione.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Voteremo a favore dell'ordine del
giorno del Consigliere Viberti, perchè riteniamo che il nostro
atteggiamento in questo Consiglio sia costruttivo, soprattutto in
materia di politica industriale, come abbiamo dimostrato per la
vicenda dell'Ilssa Viola e come stiamo dimostrando per la
Deltasider.
Non cadiamo nelle provocazioni quando gli amici democratici
popolari ci dicono che la nostra opposizione è troppo morbida e poi
magari la settimana dopo si lamentano perchè dicono che diamo in
testa ai loro rappresentanti. Nessuna delle due interpretazioni
corrisponde al vero, e non crediamo neppure che sottolineare quelle
che sono a nostro giudizio le responsabilità della Giunta voglia
dire non avere un atteggiamento costruttivo, quindi siamo d'accordo
con il senso dell'ordine del giorno proposto dal Consigliere
Viberti, perchè vogliamo contribuire a dotare questa Regione di una
politica industriale che non produca i risultati prodotti fino ad
oggi.
Crediamo che sia in questo senso incomprensibile l'atteggiamento
della Giunta rispetto all'ordine del giorno precedente; viene
accettato di fatto, però, siccome è proposto dalla minoranza, non
viene votato. Né riusciamo a comprendere alcune battute del
Presidente della Giunta; ci occupiamo dei problemi della politica
industriale, cerchiamo di informarci, pensiamo che nessuno come il
Presidente della Giunta o gli Assessori possa avere come il
Presidente ed alcuni membri della FINAOSTA tutti i rapporti che
vuole. Crediamo che questi rapporti ci siano, perchè nel Consiglio
di Amministrazione della FINAOSTA, come ben si sa, una parte di
Consiglieri intervengono solo dopo certi livelli, vale a dire
quando le deliberazioni superano i 300 milioni, le cose esaminate
dal Consiglio di Amministrazione, fino a 50 milioni c'è il Comitato
esecutivo e quindi un organo più ristretto, sotto i 50 milioni c'è
solo il Presidente della FINAOSTA e sotto i 20 milioni il
Presidente della FINAOSTA può erogare mutui senza garanzie, di cui
sappiamo qualcosa dai livelli da cui possiamo avere delle
informazioni.
Voteremo a favore di questo ordine del giorno perchè il nostro
atteggiamento è serio e costruttivo; ci auguriamo che lo sia
altrettanto quello della Giunta Regionale nel voler prendere nella
realtà provvedimenti e misure per modificare quello che non va.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Stamattina abbiamo cercato di non
centrare il nostro intervento esclusivamente sul problema della
Multibox, ma di dargli un respiro di un certo tipo. Mi fa piacere
constatare che anche altre forze politiche hanno assunto questo
tipo di atteggiamento ed hanno ribadito con un ordine del giorno la
necessità di far sì che la nostra Regione si doti di una politica
industriale.
Credo di aver colto anche nelle parole dell'Assessore una
disponibilità ad un confronto e ad un dialogo, ed anche in alcuni
accenni fatti dal Presidente della Giunta mi sembra ci sia questa
volontà. Non mi formalizzerei sulla Commissione: se si vuole
considerare questo schema operativo di lavoro, per cui sia la
Commissione che l'Assessore siano interessati, mi sta bene.
L'importante è che l'obiettivo che intendiamo raggiungere sia
quello che questo Consiglio, su proposta della Giunta, dedichi un
argomento specifico alla politica industriale per cui tutti abbiano
la possibilità di dare un proprio contributo, perchè le cose si
modifichino sostanzialmente rispetto ad una politica industriale,
che, per ammissione della stessa Giunta, ha dimostrato largamente
la corda.
Uscendo tra l'altro da un dibattito consiliare, delle linee
direttrici di politica industriale rafforzano sotto certi aspetti
l'operato dell'esecutivo, che forse si trova costretto per una
serie di motivi a procedere anche come ha proceduto finora, ma che
avendo un quadro di riferimento più preciso e specifico entro il
quale inconvenienti si verifichino nella misura un po' macroscopica
come si è verificato per il caso della Multibox.
Credo di non aver detto stamattina che qui i soldi siano stati
concessi con facilità; ho detto invece che il discorso di una
Regione che ha una eccedenza rispetto alla propria capacità di
spesa, di liquidità, finisce per far perdere alcune dimensioni, per
cui certi problemi che sarebbero esaminati in un modo se le
condizioni finanziarie non fossero queste, vengono guardati con
un'ottica diversa, visto e considerato che il bilancio della
Regione, fortunatamente per noi, è ricco. Pregherei di fare mente
locale a quello che ho detto, perchè ci sono alcuni esempi
eclatanti di questo tipo di atteggiamento.
Ci auguriamo che le vacche grasse continuino a durare, però
bisogna anche preoccuparsi che questo atteggiamento può anche
venire modificato da cause congiunturali esterne, che non dipendono
dalla nostra volontà.
Prendiamo atto con soddisfazione delle affermazioni del
Presidente della Giunta, che ha detto che il confronto con la
FINAOSTA deve essere serrato soprattutto sui metodi di lavoro. Ben
venga questo confronto a livello di Giunta e se possibile lo si
sposti anche a livello di Consiglio, perchè questo strumento che la
Regione si è dato ha bisogno di una messa a punto sotto tutti gli
aspetti, da quello funzionale a quello strutturale, all'aspetto che
ha citato il Presidente sui metodi di lavoro della FINAOSTA e sul
modo di porsi della FINAOSTA.
Dico solo che sarebbe opportuno che la riflessione desse la
possibilità alla Regione di evitare tutti i guai che si sono
verificati attualmente con la FINAOSTA, e alla FINAOSTA di
procedere nella sua attività dotandosi di strumenti migliorativi
più adeguati a quelli che sono i suoi compiti. Il problema è che se
uno strumento che si è dato la Regione non funziona, la Regione ha
il dovere morale di farlo funzionare. Sul discorso della FINAOSTA è
chiaro che bisogna mettere un punto fermo, altrimenti è inevitabile
che si ripeta meccanicamente la situazione che sembrava modificata
negli ultimi tempi, che invece è precipitata ugualmente. Su questo
avremmo anche delle proposte, se ci sarà consentito farle, di tipo
operativo, per far sì che questa situazione venga eliminata.
PRESIDENTE
: Ha chiesto di parlare il Consigliere Aloisi,
ne ha facoltà.
ALOISI - (M.S.I.):
In merito a questo ordine del giorno,
anche se esula dal dibattito prettamente specifico, che è quello
della Multibox, racchiude in sè tutto il discorso della politica
industriale regionale e mi pare che vada incontro anche a quelle
che sono state le dichiarazioni degli esponenti della Giunta, in
modo particolare dell'Assessore Lanivi; pertanto, ritengo che non
ci sia nessuna difficoltà da parte anche della Giunta, della
maggioranza, a votare questo ordine del giorno, dal momento che a
parole da parte di tutti c'è una volontà specifica di rivedere
questa politica industriale, visto anche i risvolti negativi di ciò
che è avvenuto nel passato; quindi, penso che non ci sia
assolutamente nessun motivo per non votarlo e voterò a favore.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je regrette mais peut-être il y a eu
un malentendu: j'ai cherché d'expliquer qu'on avait prévu des
rencontres avec la FINAOSTA, qu'on avait essayé de faire une
analyse sur la méthode de travail, sur les instruments que
l'Administration régionale avait prévus pour suivre l'évolution
industrielle qui devrait se passer dans notre Région. En même temps
on avait déjà signalé l'exigence de faire un débat sur le rôle de
la FINAOSTA. Voilà la raison pour laquelle au moment où on présente
un ordre du jour de ce genre, on s'abstient.
PRESIDENTE
: Metto in votazione l'ordine del giorno
presentato dal Consigliere Viberti.
ESITO DELLA VOTAZIONE
Presenti: 29
Votanti: 11
Favorevoli: 11
Astenuti: 18 (Beneforti, Chabod, De Grandis, Faval, Fosson,
Lanièce, Lanivi, Maquignaz, Marcoz, Martin, Pedrini, Perrin,
Pollicini, Ricco, Rollandin, Stévenin, Tamone e Voyat)
Il Consiglio non approva.
