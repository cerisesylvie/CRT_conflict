Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 148 del 15 giugno 1972 - Resoconto
OGGETTO N. 148/72 - Legge regionale riguardante
l'approvazione di maggiori spese annue per la realizzazione di
infrastrutture turistico-sportive, in applicazione della legge
regionale 28 agosto 1971 n. 14.
Montesano (P.S.D.I.)
- La Commissione al Turismo ha
esaminato il disegno di legge e ha dato il parere favorevole e la
Commissione agli Affari Generali ha dato il suo parere già
precedentemente. La parola all'Assessore Milanesio.
Milanesio (P.S.I.)
- Non mi voglio dilungare su questo
disegno di legge che è semplicemente un disegno di legge che
aumenta gli stanziamenti della legge approvata il 28.8.1971,
n.14.
Tutti i Commissari della Commissione al Turismo hanno convenuto
sulla opportunità di integrare questi fondi nella misura proposta,
che era già stata prevista nel bilancio di previsione, nelle leggi
in corso di perfezionamento.
Si tratta, ancora, di una misura insufficiente che però ci
consentirà per lo meno di fare fronte alle più immediate ed
impellenti esigenze.
Balestri (P.S.I.)
- Vorrei chiedere all'Assessore se
queste attrezzature rientrano nel piano di programmazione, se è
stato fatto e se poi non rientrano anche come fondi, se si
dovessero accelerare certi lavori nel fondo di rotazione, se era
stato adibito apposta per questo, per questo e per altro
insomma.
Montesano (P.S.D.I.)
- Lasciamo intervenire i diversi
Consiglieri poi semmai l'Assessore darà la risposta.
Fosson (U.V.)
- Anch'io volevo fare la stessa domanda e
praticamente volevo aggiungere ancora questo: ad esempio, qui si
citano certi lavori, si fa, ad esempio, ma quando si dovranno
deliberare questi lavori ritornano, sia il programma sia questi
lavori ritorna in Consiglio? Perché noi non saremmo, almeno
personalmente, sarei contrario di dare una cambiale in bianco nel
senso di accettare così l'aumento di questi stanziamenti nella
legge, che sono 160 milioni all'anno, con una citazione qui solo
per dei lavori come ad esempio quello, quell'altro e quell'altro;
quindi, noi possiamo accettare eventualmente di stanziare, siccome
qui si stanzia per la durata di 4 anni, eventualmente in base ad un
programma e mi permetto proprio di fare una osservazione che
eventualmente l'aumento di questi fondi, la variazione di questa
legge per l'aumento di questi fondi avrebbe dovuto essere fatto al
momento in cui si sarebbe fatto il programma, siccome abbiamo
parlato cinquantamila volte in questo Consiglio in base al
programma per queste attrezzature sportive, eventualmente i
Consiglieri avrebbero potuto votare con molta maggiore tranquillità
e cognizione di causa avendo davanti un programma, perché
altrimenti noi continueremo a fare delle leggi per quattro anni,
per la durata di quattro anni, basandoci su delle questioni che
sono, per esempio, lo Stadio del Ghiaccio di Courmayeur o altro,
quindi è questo l'affare.
Milanesio (P.S.I.)
- È chiaro che i provvedimenti di cui
a questa legge devono essere portati in Consiglio come lo sono
stati fino ad oggi; qui, si tratta semplicemente di aumentare la
disponibilità di questi fondi.
Secondo, per rispondere al Consigliere Balestri, beh c'è stata
una deliberazione della Commissione permanente per il Turismo nella
quale si sono date delle indicazioni circa la proponibilità e
l'accettabilità di certi impianti, il piano di programmazione
generale ancora non esiste, comunque è stata fatta una
programmazione settoriale, voglio ricordare che questi contributi
vengono concessi su richiesta dei Comuni, quindi noi abbiamo
elencato semplicemente le opere che possono essere ammissibili,
però se i Comuni non ne fanno richiesta evidentemente non possiamo
erogare dei contributi, quindi sta ai comuni o ai Consorzi di
Comuni fare delle richieste che siano congruenti rispetto a quella
indicazione che è stata data dalla Commissione Turismo
all'unanimità circa un anno fa.
Ora, queste richieste che sono state elencate, grosso modo sono
congruenti rispetto a quell'indicazione.
Bancod (U.V.)
- Vorrei dire all'Assessore Milanesio che
su questa procedura non siamo stati tanto... non sono state tanto
eseguite le cose per bene.
Prima di tutto, quando è stata approvata la legge, nell'ottobre
dello scorso anno, l'Assessore Milanesio ha respinto delle
richieste dei Comuni perché incomplete, giusto, però all'ultimo
momento sono stati concessi a dei Comuni contributi notevoli senza
alcuna documentazione, senza niente, passa una richiesta all'ultimo
momento; questa non è una procedura regolare, questo qui non deve
ripetersi, perché altrimenti questa qui non è amministrazione. E
poi insomma qui adesso c'è un aumento, una variazione di bilancio,
insomma notevole, mentre alla successiva delibera, alla successiva
richiesta, argomento, per la Azienda di Soggiorno di Saint Vincent
c'è la variazione di bilancio che prevede insomma uno storno da
questo capitolo, cioè dal capitolo 855, mentre qui si chiede un
aumento, allora com'è questo qui? Qui non siamo in quadro, perché
bisogna che tutti i Comuni abbiano il diritto insomma a una
giustizia, una giustizia per tutti insomma.
Balestri (P.S.I.)
- Grazie della risposta. La mia
preoccupazione era una, appunto anche secondo quanto ha risposto
l'Assessore; ci sono, di dire noi aspettiamo le richieste dei
Comuni, ora ci sono determinate attrezzature sportive che è giusto
che ogni Comune possa anche avere nei limiti certi tipi di
attrezzature, ci sono altre infrastrutture di un certo volume e di
un certo indirizzo programmatico che, ad un certo momento, sarebbe
anche d'accordo coi Comuni ma sarebbe la Regione che dovrebbe
incanalare; ecco questa era la mia preoccupazione.
Milanesio (P.S.I.)
- Alla preoccupazione del Consigliere
Balestri risponderò dicendo che questa legge prevede due tipi di
finanziamento, uno di contribuzione ai Comuni su opere di interesse
comunale o comprensoriale, l'altra parte, sono le opere di
interesse regionale eseguite direttamente dalla Regione; quindi noi
prevediamo di aumentare sia lo stanziamento per i contributi ai
Comuni sia lo stanziamento per le opere di interesse regionale,
ricordo la piscina di Pré Saint Didier ed altre opere che si stanno
realizzando alcune e altre verranno proposte nel prossimo
Consiglio.
Al Consigliere Bancod io voglio ricordare questo: che intanto
tutte le proposte che si riferiscono a questa legge vengono
presentate al Consiglio, sono deliberate dal Consiglio, non c'è
margine di discrezionalità per la Giunta in questo caso; e che le
proposte che sono state formulate recentemente, cioè l'altro anno,
nell'ultima tornata, sono state approvate all'unanimità da questo
Consiglio.
Quindi, se uno non è d'accordo può anche votare contro queste
proposte; io voglio ricordare che abbiamo cercato di portare, di
presentare tutte quelle proposte che avevano una documentazione
sufficiente, con questo stanziamento noi possiamo, giustamente,
rispondere a quelle altre esigenze che si sono manifestate nel
corso dell'anno e che si manifesteranno e che saranno
opportunamente documentate.
Devo dire che tutte le domande presentate in questi ultimi
periodi, tranne due che hanno ancora bisogno del visto del Genio
Civile e del CONI, sono completamente documentate, sufficientemente
documentate; quindi possono essere approvate o meno da questo
Consiglio. Però sotto il profilo formale sono ineccepibili adesso;
due sono in corso di perfezionamento.
Fosson (U.V.)
- Per le questioni che sono di interesse
comunale praticamente noi mettiamo una disponibilità di fondi e poi
anno per anno vediamo un po' quello che c'è da fare, ma la mia
preoccupazione principale è proprio per quell'altra parte di
interesse regionale, perché l'Assessore un momento fa ha detto: c'è
una specie, programma indicativo fatto dalla Commissione, ma questo
è a conoscenza dei singoli commissari della Commissione al Turismo,
ma i vari Consiglieri che oggi devono deliberare e devono votare
questa legge non ne sono a conoscenza assolutamente di questo e
praticamente non c'è un vero e proprio programma per la questione,
è questo io dico, che si poteva, ad un certo momento bisognerà pur
che prendiamo una certa strada che deve essere la strada corretta,
cioè niente in contrario, siamo tutti, sappiamo tutti che sono
necessari gli aumenti di queste attrezzature sportive, però, prima
noi avevamo una legge con degli stanziamenti che sono stati votati
dal Consiglio in base a certe indicazioni che sono state date nel
momento dell'approvazione del bilancio e, poi, anche prima quando
abbiamo approvato questa legge. Oggi di punto in bianco si modifica
questa legge e questa legge ha valore per i quattro anni futuri, è
logico che il consigliere che per, eventualmente, approvare con
cognizione di causa questo aumento di fondi sia messo davanti ad un
programma e dire: noi dobbiamo aumentare questi fondi non solo
perché è necessario aumentare i fondi, ma in base, noi vogliamo in
questi anni fare questo programma, questo programma potrà essere
attuato o non potrà essere attuato per delle altre ragioni, però
c'è un programma e per attuare questo programma dobbiamo mettere a
disposizione questi fondi e allora così si mette.
Quindi, non c'era, secondo me, per quella parte che interessa le
questioni regionali, quelli che sono i normali contributi che si
danno, si sa quale è la misura dei contributi e quindi
probabilmente c'è un adeguamento da fare direttamente già in base
alle domande che esistono, ma per l'altro bisognerebbe fare la
legge quando si è fatto il programma, non anticipare e fare la
legge con dei fondi e poi fare dopo il programma; è questo che
vorrei chiarire, perché i Consiglieri devono pure essere al
corrente, perché d'accordo c'è la Commissione, la Commissione
d'altra parte questa legge ha fatto la riunione alle 15 del 15, di
oggi stesso, alle 15 di oggi stesso, quindi anche se qualcuno dei
Consiglieri avesse voluto sentire dai commissari quello che si era
discusso non ne sapeva niente.
Milanesio (P.S.I.)
- Mi permetto di fare osservare al
Consigliere Fosson che era stata data già, sia nella discussione
del bilancio sia in precedenti riunioni da parte dei Commissari del
Turismo, era stata data l'indicazione di aumentare congruamente
questo capitolo di spesa, perché non era in grado di far fronte
alle richieste numerosissime che sono pervenute per un ammontare di
gran lunga superiore alle cifre che si sono previste di poter
spendere in quattro anni. Ecco la ragione dell'aumento di questa
legge, dell'aumento della disponibilità dei fondi di questa legge;
non si modifica la legge nella sua sostanza, le si dà solo una
dotazione superiore a quella consentita dal precedente
bilancio.
Io non credo di dover aggiungere molto altro, posso pregare il
Presidente della Commissione di trasmettere al Sig. Fosson
quell'elenco indicativo che è stato fatto dalla Commissione un anno
fa circa; se non è a conoscenza dei Consiglieri non è mia colpa, ad
ogni modo pregheremo di trasmettere questo elenco, è agli atti
della Commissione.
Montesano (P.S.D.I.)
- Ci sono altri interventi? Allora
si passa a votare la legge articolo per articolo.
Articolo 1 - Il Consiglio approva.
Articoli 2 e 3 - stesso risultato.
Si passa alla votazione a scrutinio segreto. Risultato della
votazione: presenti 25, votanti 25, maggioranza 13, favorevoli 19,
contrari 6. Il Consiglio approva.
Oggetto n. 24.
