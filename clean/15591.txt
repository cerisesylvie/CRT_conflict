Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 1894 del 17 aprile 1996 - Resoconto
SEDUTA ANTIMERIDIANA DEL 17 APRILE 1996
OGGETTO N. 1894/X Comunicazioni del Presidente del
Consiglio.
Aloisi (Presidente) Do comunicazione al Consiglio dell'attività
svolta dalla Presidenza del Consiglio e dagli organi consiliari
dopo l'ultima adunanza:
Disegni di legge vistati:
Disegno di legge n. 169: "Concessione di un contributo all'ENEL
S.p.A. per la posa di un cavo interrato a 15 kw in Comune di
Donnas";
Disegno di legge n. 172: "Contributi a favore di istituti di
patronato e di assistenza sociale operanti in Valle d'Aosta".
Disegni di legge non vistati:
Disegno di legge n. 170: "Norme sull'assetto contabile,
gestionale e di controllo dell'Unità Sanitaria Locale della Valle
d'Aosta, in attuazione del decreto legislativo 30 dicembre 1992, n.
502 (Riordino della disciplina in materia sanitaria, a norma
dell'articolo 1 della legge 23 ottobre 1992, n. 421), come
modificato dal decreto legislativo 7 dicembre 1993, n. 517";
Proposta di legge n. 174: "Interpretazione autentica
dell'articolo 10 e modificazioni all'articolo 7 della legge
regionale 21 agosto 1995, n. 33 (Norme sulle indennità spettanti ai
membri del Consiglio e della Giunta e sulla previdenza dei
consiglieri regionali)".
Riunioni:
I Commissione: 1
II Commissione: 1
III Commissione: 1
IV Commissione: 1
II e III Commissione riunite in seduta congiunta: 1
Ufficio di Presidenza: 1
Commissione nomine: 1
La Conferenza dei Presidenti dei Consigli regionali e delle
Province autonome, nella riunione di Venezia del 22 marzo scorso,
premesso che quest'anno ricorre il decennale del più grave
incidente della storia del nucleare civile, avvenuto nella notte
tra il 25 e il 26 aprile 1986 nella Centrale di Chernobyl, preso
atto dei gravi problemi di sicurezza tuttora presenti nella
centrale che espongono a forte rischio la vita e la salute di
milioni di persone, ritenuto di dover contribuire a realizzare
tutte le più opportune ed efficaci forme di pressione sul G7,
sull'Unione europea e sugli stati membri, affinché la definitiva
chiusura e messa in sicurezza della centrale diventi una priorità
nell'agenda internazionale, ha deliberato di aderire alla
manifestazione "In nome del popolo inquinato, Mai più Chernobyl"
indetta per l'11 maggio prossimo a Roma e di rispettare un minuto
di silenzio in ricordo delle vittime in una assemblea consiliare
tenuta in prossimità della data del 26 aprile.
Il testo completo della risoluzione può essere richiesto in
Segreteria.
Invito quindi i consiglieri ad osservare un minuto di
silenzio.
