Classificazione
CONSULTE COMMISSIONI E ORGANI COLLEGIALI


Resoconto integrale del dibattito dell'aula
Oggetto del Consiglio n. 1370 del 14 giugno 1995 - Resoconto
SEDUTA ANTIMERIDIANA DEL 14 GIUGNO 1995
OGGETTO N. 1370/X Presa d'atto delle dimissioni rassegnate dal
sig. Cerise Cesarino da rappresentante della Regione in seno al
Consiglio di amministrazione della Banca di Credito Cooperativo di
Fénis, Nus e Saint-Marcel e sua sostituzione.
Presidente Pongo in votazione la presa d'atto delle dimissioni
di Cerise Cesarino, per voto palese.
Presenti, votanti e favorevoli: 31
Il Consiglio approva all'unanimità
Presidente Ha chiesto la parola il Consigliere Perron.
Perron (UV) Je propose M. Pellissier Gianni.
Presidente Si procede alla votazione.
- Consiglieri presenti e votanti: 30
- Schede valide: 30
- Schede bianche: 5
Hanno riportato voti:
Pellissier Gianni: 24
Chiabrera Elio: 1
Presidente In base all'esito della votazione risulta designato
quale rappresentante della Regione in seno al Consiglio di
amministrazione della Banca di Credito Cooperativo di Fénis, Nus e
Saint-Marcel il sig. Pellissier Gianni, residente in Fénis, fraz.
Chez-Sapin, n. 94, per il triennio in corso che scadrà il 31
dicembre 1996.
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 10 novembre 1987, n. 92 è stata istituita
la Banca di Credito Cooperativo di Fénis, Nus e Saint-Marcel;
- l'articolo 23 dello Statuto della Banca di Credito Cooperativo
di Fénis, Nus e Saint-Marcel prevede che il Consiglio di
amministrazione sia composto anche da un membro, scelto fra i soci,
nominato in rappresentanza della Regione Autonoma Valle
d'Aosta;
- con provvedimento n. 382/X in data 22 dicembre 1993 il
Consiglio regionale ha designato quale rappresentante della Regione
per la nomina in seno al Consiglio di amministrazione della Banca
di Credito Cooperativo di Fénis, Nus e Saint-Marcel, per il
triennio 1994/1996 che scadrà il 31 dicembre 1996, il sig. Cerise
Cesarino;
Considerato che il sig. Cerise Cesarino, con lettera in data 23
novembre 1994, ha rassegnato le proprie dimissioni da
rappresentante della Regione nel Consiglio di amministrazione della
Banca di Credito Cooperativo di Fénis, Nus e Saint-Marcel;
Vista la determinazione della Commissione per le nomine che a
seguito della pubblicazione nel Bollettino ufficiale della Regione
n. 53 del 13 dicembre 1994 dell'elenco delle nomine in scadenza nel
primo semestre dell'anno 1995, nella riunione del 27 aprile 1995,
si è espressa sulle seguenti candidature:
1) Chiabrera Elio, 2) Pellissier Gianni;
Ritenuto necessario prendere atto delle dimissioni rassegnate
dal sig. Cerise Cesarino da rappresentante della Regione in seno al
Consiglio di amministrazione della Banca di Credito Cooperativo di
Fénis, Nus e Saint-Marcel e procedere alla designazione di un altro
membro in sua sostituzione, per il triennio in corso che scadrà il
31 dicembre 1996;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 10 novembre 1987, n. 92 e 27 marzo
1991, n. 12;
Delibera
1) di prendere atto delle dimissioni rassegnate dal sig. Cerise
Cesarino da rappresentante della Regione in seno al Consiglio di
amministrazione della Banca di Credito Cooperativo di Fénis, Nus e
Saint-Marcel e di procedere alla designazione del sig. Pellissier
Gianni, residente in Fénis, fraz. Chez-Sapin, n. 94, in sua
sostituzione, per il triennio in corso che scadrà il 31 dicembre
1996;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
