Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 32 del 31 gennaio 1973 - Resoconto
OGGETTO N. 32/73 - Ratifica di deliberazioni adottate dalla
Giunta regionale in via d'urgenza.
Montesano (P.S.D.I.)
- Vengono letti i numeri e i
titoli.
Segretario
- Oggetto n. 6463 in data 29 dicembre 1972:
Liquidazione alla Società Reale Mutua di Assicurazioni di Torino
della somma di lire 10.000.000 a titolo di concorso parziale
rimborso delle spese sostenute per il risarcimento danni causati da
una pala meccanica di proprietà regionale. Approvazione e
finanziamento di spesa.
Andrione (U.V.)
- Vorrei solo spiegare senza fare nomi
che cosa è avvenuto.
Nel febbraio del 1970, se non sbaglio, una pala meccanica è
precipitata da Ivery, mentre viaggiava sulla strada regionale,
provocando due morti.
L'assicurazione copriva la pala e i danni eventualmente
provocati soltanto nel caso in cui si viaggiasse fuori strada,
nell'assicurare la difesa dell'ex-impiegato regionale che conduceva
quella pala, abbiamo ottenuto dall'Assicurazione Reale che i danni
venissero liquidati a nome dell'Assicurazione, senza che questa
facesse valere la clausola di non copertura dell'Assicurazione per
il fatto che la pala non era fuori strada e di conseguenza abbiamo
accettato di concorrere per una parte alle spese dovute.
L'impiegato regionale è stato assolto per insufficienza di prove
dal Tribunale di Aosta e in questa occasione io vorrei solo fare
una preghiera al Presidente della Giunta, dato che è stato
gravemente ferito e attualmente invalido civile, di vedere se è
possibile considerare... anche l'atto di coraggio che ha fatto,
perché non ha abbandonato la pala e ha continuato a rimanerci sopra
con gravissimo pericolo per la sua vita, perché si è salvato per un
caso, di tenere conto di questa situazione e di non lasciarlo
disoccupato, come attualmente è adesso.
A parte questa richiesta, credo che anche il Consiglio dovrà
prendere atto che la Reale Mutua di assicurazioni si è comportata
nei confronti della Regione, in maniera particolarmente
encomiabile, perché avrebbe potuto cercare di non pagare la
polizza, e sollevare la questione, facendo condannare l'impiegato
regionale.
Tonino (P.C.I.)
- Analoga richiesta di quella fatta dal
Consigliere Andrione penso di farla anch'io perché di questo mi ero
già interessato, cercare di sistemare questo operaio in qualche
modo.
Manganone (D.C.)
- Noi ci associamo alla richiesta fatta
dal Consigliere Andrione, cercando di dare una sistemazione al
povero operaio.
Montesano (P.S.D.I.)
- Il Consiglio è chiamato a
votare.
Chi approva la delibera alzi la mano.
Contrari? Astenuti? Il Consiglio approva.
Avanti.
Segretario
-
Oggetto n. 6542 in data 29 dicembre 1972:
Concessione e liquidazione di un ulteriore contributo per
complessive lire 50 milioni al Comune di Aosta nelle spese relative
ai servizi scolastici, attività sportive, assistenziali e alla
viabilità per l'anno 1972. Approvazione e finanziamento di
spesa.
Montesano (P.S.D.I.)
- Osservazioni?
Chi è favorevole alzi la mano.
Contrari? Astenuti? Il Consiglio approva.
Segretario
-
Oggetto n. 6543 in data 29 dicembre 1972:
Approvazione dello schema definitivo di contratto da stipulare tra
la Regione Valle d'Aosta e la Società Appel S.p.A. con sede in
Arnaz per l'acquisto dello stabilimento industriale ex-Sirca Davit
sito in detto Comune di Arnaz già adibito a produzione dolciaria
dalla Società Compagnia Generale Dolciaria.
Montesano (P.S.D.I.)
- Interventi? La parola al
Presidente della Giunta.
Dujany (D.P.)
- Non so se è il caso di illustrare quanto
è contenuto nel deliberato in un modo abbastanza esplicito.
Vorrei solo precisare che è stata riportata in Consiglio in
relazione all'impegno che avevo preso in quella sede e poiché
alcuni Consiglieri avevano precisato la volontà di voler conoscere
la costituzione della Società e dei membri che facevano parte di
questa società.
Montesano (P.S.D.I.)
- Interventi?
Chi è favorevole alzi la mano.
Contrari? Astenuti? Il Consiglio approva.
Segretario
- Oggetto n. 6648 in data 29 dicembre 1972:
Concessione e liquidazione alla delegazione valdostana del corso di
soccorso alpino di un acconto di lire 4 milioni 300.000 sul
contributo regionale previsto dalla legge regionale 10.1.1961 n. 1
per l'attività svolta nel corrente anno.
Montesano (P.S.D.I.)
- Osservazioni?
Il Consiglio approva.
