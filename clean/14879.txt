Classificazione
AMMINISTRAZIONE REGIONALE
Ordinamento degli uffici e del personale


Resoconto integrale del dibattito dell'aula
Oggetto del Consiglio n. 1344 del 24 maggio 1995 - Resoconto
SEDUTA ANTIMERIDIANA DEL 24 MAGGIO 1995
OGGETTO N. 1344/X Sig. Roberto Maddalena - Nomina ad un posto di
ingegnere nell'ambito del servizio dell'industria, artigianato ed
energia dell'Assessorato dell'industria, commercio e artigianato.
Approvazione e finanziamento di spesa.
Deliberazione Il Consiglio
Richiamata la deliberazione della Giunta regionale n. 5826 in
data 15 luglio 1994 concernente l'approvazione degli atti della
Commissione giudicatrice, nonché della graduatoria finale dei
concorrenti al concorso pubblico, per titoli ed esami, per la
nomina ad un posto di Ingegnere (ruolo del personale tecnico - 8°
livello - settore energia) del Servizio dell'Industria, artigianato
e energia dell'Assessorato dell'Industria, commercio e
artigianato;
Vista la legge regionale 29 maggio 1992, n. 19, concernente tra
l'altro l'approvazione delle nuove tabelle organiche dei posti e
del personale dell'Amministrazione regionale;
Considerato che nell'ambito del Servizio dell'Industria,
artigianato e energia dell'Assessorato dell'Industria, commercio e
artigianato, risulta vacante un posto di Ingegnere (ruolo del
personale tecnico - 8° livello), a seguito del trasferimento del
Sig. Antonio Pollano ad un posto di Istruttore tecnico del Servizio
affari generali e interventi diretti presso l'Assessorato dei
Lavori Pubblici, a decorrere dal 20 aprile 1995;
Visto l'articolo 94 della legge regionale 28 luglio 1956, n. 3,
e successive modificazioni, concernente la facoltà di utilizzare le
graduatorie dei concorsi per la copertura di posti che si siano
resi vacanti successivamente all'approvazione del bando, ad
esclusione di quelli nuovi istituiti successivamente alla data di
approvazione della corrispondente graduatoria;
Ravvisata l'opportunità di avvalersi di detta facoltà e di
provvedere alla nomina del sig. Roberto Maddalena, 3° classificato
nel concorso di cui trattasi;
Dato atto che i concorrenti che precedono il sig. Roberto
Maddalena sono già stati nominati;
Visto il parere favorevole rilasciato dal Dirigente del Servizio
del Personale, ai sensi del combinato disposto dell'articolo 72
della legge regionale n. 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
deliberazione;
Delibera
1) di approvare la nomina a ruolo, in via di esperimento, a
decorrere dal 1° giugno 1995 del Sig. Roberto Maddalena, nato il 6
giugno 1967, in qualità di Ingegnere (ruolo del personale tecnico -
8° livello - settore energia) nell'ambito del Servizio Industria,
artigianato e energia dell'Assessorato dell'Industria, commercio e
artigianato;
2) di attribuire al predetto dipendente lo stipendio di annue
lorde lire 18.673.930, oltre alle indennità ed emolumenti spettanti
ai sensi delle vigenti norme sullo stato economico del personale
regionale e all'indennità di bilinguismo;
3) di dare atto che la spesa per la retribuzione del dipendente
di cui trattasi, oltre agli oneri a carico dell'Ente, sarà imputata
sui capitoli 30500 e 30501 del bilancio preventivo della Regione
per l'anno 1995 "Spese per il personale addetto ai Servizi della
Regione - Stipendi e altri assegni fissi" e "Spese per il personale
addetto ai Servizi della Regione - contributi diversi a carico
dell'Ente su stipendi e altri assegni fissi" che presentano la
necessaria disponibilità, nonché sui corrispondenti capitoli di
spesa dei bilanci preventivi per gli anni successivi;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Passiamo alla votazione segreta.
Presenti, votanti e favorevoli : 26
Il Consiglio approva all'unanimità.
