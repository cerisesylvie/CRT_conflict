Classificazione
TRASPORTI E VIABILITÀ
Trasporti



Oggetto del Consiglio n. 1071 del 24 febbraio 2010 - Resoconto
OGGETTO N. 1071/XIII - Disegno di legge: "Modificazioni alla
legge regionale 21 dicembre 2000, n. 36 (Norme di indirizzo
programmatico per la razionalizzazione della rete distributiva dei
carburanti per autotrazione. Abrogazione della legge regionale 29
novembre 1996, n. 41), in attuazione della direttiva 2006/123/CE,
relativa ai servizi nel mercato interno".
Articolo 1
(Modificazione al titolo della legge)
1. Al titolo della legge regionale 21 dicembre 2000, n. 36
(Norme di indirizzo programmatico per la razionalizzazione della
rete distributiva dei carburanti per autotrazione. Abrogazione
della legge regionale 29 novembre 1996, n. 41), le parole: "di
indirizzo programmatico per la razionalizzazione della" sono
sostituite dalle seguenti: "disciplinanti la".
Articolo 2
(Modificazione all'articolo 1)
1. Al comma 1 dell'articolo 1 della l.r. 36/2000, le parole:
"di indirizzo programmatico" sono soppresse.
Articolo 3
(Sostituzione dell'articolo 2)
1. L'articolo 2 della l.r. 36/2000 è sostituito dal
seguente:
"Articolo 2
(Disposizioni generali)
1. L'installazione e l'esercizio di impianti di distribuzione
dei carburanti sono attività liberamente esercitate sulla base
dell'autorizzazione di cui all'articolo 10.".
Articolo 4
(Sostituzione della rubrica del titolo II)
1. La rubrica del titolo II è sostituita dalla seguente:
"FUNZIONI COMUNALI".
Articolo 5
(Modificazione all'articolo 20)
1. Al comma 3 dell'articolo 20 della l.r. 36/2000, le parole:
"l'Assessore competente" sono sostituite dalle seguenti: "la
struttura regionale competente in materia di rete distributiva di
carburanti per autotrazione".
Articolo 6
(Modificazione all'articolo 22)
1. Al comma 3 dell'articolo 22 della l.r. 36/2000, le parole:
"l'Assessore competente" sono sostituite dalle seguenti: "la
struttura regionale competente in materia di rete distributiva di
carburanti per autotrazione".
Articolo 7
(Modificazione all'articolo 23)
1. Al comma 4 dell'articolo 23 della l.r. 36/2000, le parole:
"l'Assessore regionale competente" sono sostituite dalle seguenti:
"la struttura regionale competente in materia di rete distributiva
di carburanti per autotrazione".
Articolo 8
(Inserimento del titolo IIIBIS)
1. Alla fine del capo IV del titolo III della l.r. 36/2000,
dopo l'articolo 26, è inserito il seguente:
"TITOLO IIIBIS
MISURE PER LO SVILUPPO DELLA RETE DISTRIBUTIVA DI CARBURANTI
ALTERNATIVI A MINORE IMPATTO AMBIENTALE".
Articolo 9
(Inserimento dell'articolo 26bis)
1. Dopo l'articolo 26 della l.r. 36/2000, nel titolo IIIBIS
introdotto dall'articolo 8, è inserito il seguente:
"Articolo 26bis
(Sviluppo della rete distributiva di carburanti)
1. Al fine di ovviare alla carenza nella rete distributiva
regionale di punti vendita di gas metano e GPL per autotrazione, di
favorire la riqualificazione sotto il profilo ambientale e della
sicurezza degli impianti esistenti, nonché di promuovere
l'installazione di nuovi impianti per il rifornimento di energia
elettrica e di idrogeno, la Regione può concedere alle piccole e
medie imprese, come definite nell'allegato I del regolamento (CE)
n. 800/2008, del 6 agosto 2008, che dichiara alcune categorie di
aiuti compatibili con il mercato comune in applicazione degli
articoli 87 e 88 del trattato (regolamento generale di esenzione
per categoria), contributi in conto capitale per la realizzazione
degli interventi di cui all'articolo 26ter.".
Articolo 10
(Inserimento dell'articolo 26ter)
1. Dopo l'articolo 26bis della l.r. 36/2000, introdotto
dall'articolo 9, è inserito il seguente:
"Articolo 26ter
(Iniziative finanziabili)
1. Possono essere ammessi a contributo:
a) gli interventi su impianti di distribuzione di carburanti
ad uso pubblico situati nel territorio regionale, consistenti nel
potenziamento della capacità distributiva di gas metano, di GPL per
autotrazione, di energia elettrica o di idrogeno per
autotrazione;
b) le realizzazioni di nuovi impianti situati nel territorio
regionale per la distribuzione di gas metano, di GPL per
autotrazione, di energia elettrica o di idrogeno per
autotrazione.
2. La Giunta regionale definisce, con propria deliberazione,
i criteri e le modalità per la concessione dei contributi e
l'ammontare delle spese ammissibili e approva i bandi per la
realizzazione degli interventi di cui al presente
articolo.".
Articolo 11
(Abrogazioni)
1. Sono abrogate le seguenti disposizioni della l.r.
36/2000:
a) il capo I del titolo II;
b) il secondo periodo del comma 1 dell'articolo 10;
c) gli articoli 13, 14, 15 e 16;
d) il titolo IV;
e) il comma 2 dell'articolo 29.
Articolo 12
(Disposizioni finanziarie)
1. L'onere complessivo derivante dall'applicazione
dell'articolo 8 è determinato in annui euro 100.000 a decorrere
dall'anno 2010.
2. L'onere di cui al comma 1 trova copertura nello stato di
previsione della spesa del bilancio di previsione della Regione per
il triennio 2010/2012 nell'unità previsionale di base 1.14.1.20
(Investimenti per la tutela, recupero, valorizzazione dell'ambiente
e del paesaggio).
3. Al finanziamento dell'onere di cui al comma 1 si provvede
mediante l'utilizzo per pari importo degli stanziamenti iscritti
nello stesso bilancio nell'unità previsionale di base 1.16.2.20
(Fondo globale di investimento) a valere sull'accantonamento
previsto al punto A 1 (Interventi regionali volti ad incentivare le
imprese industriali e artigiane) dell'allegato n. 2/B al bilancio
stesso.
4. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Président
- La parole au rapporteur, le Conseiller
Rosset.
Rosset (UV)
- Merci, M. le Président. Le projet de loi n°
79 introduit une série d'instruments normatifs qui vont nous
permettre d'avancer à grands pas dans la diffusion et dans
l'utilisation à niveau régional de carburants alternatifs et à
faible impact sur l'environnement. Par cette initiative nous allons
modifier la loi régionale n° 36/2000, dont l'objectif était celui
d'instituer des dispositions et des critères pour la
rationalisation du réseau de distribution des carburants pour
véhicules à moteur. Le but du texte que nous sommes en train
d'examiner aujourd'hui est par contre celui de libéraliser le
secteur et cela en application de la directive services, prise au
niveau communautaire en 2006 et relative aux services dans le
marché intérieur.
En effet, certains articles de la loi de 2000 étaient en
contraste avec les dispositions européennes et plus en général avec
ce qui est prévu par la normative communautaire sur la liberté
d'établissement et sur la libre prestation des services. Pour venir
à la substance de la matière traitée par le projet de loi, je tiens
à souligner la finalité prioritaire: l'introduction de mesures pour
le développement d'un réseau de distribution des carburants, tels
que le GPL et le méthane, présentant des caractéristiques à plus
faible impact sur l'environnement par rapport à ceux qui sont
largement utilisés de nos jours.
Altra opportunità sostenuta da questa innovazione legislativa
regionale è quella di ovviare alla carenza nella rete distributiva
valdostana di punti vendita di tali prodotti per autotrazione, che
fino ad oggi sono scarsamente presenti sul territorio. In
prospettiva il disegno di legge offre la possibilità di guardare
avanti favorendo e promuovendo la creazione di nuovi impianti di
moderna generazione per mettere a disposizione dell'utenza nuove
opportunità di rifornimento anche per quanto riguarda l'energia
elettrica e l'idrogeno sempre per autotrazione. L'approvazione di
questo disegno di legge permette, in simultanea, un'accelerazione
verso l'allargamento della scelta di prodotti sul mercato, che
potrà favorire un'effettiva possibilità di ricambio del parco mezzi
circolante in Valle d'Aosta sfruttando le potenzialità offerte dal
mercato automobilistico. Sarà quindi possibile mettere i cittadini
valdostani in condizione di compiere scelte ecocompatibili sul
versante del trasporto privato e nel contempo di disporre di
un'ampia scelta di carburanti a costi nettamente inferiori.
Il disegno di legge n. 79, come in altri casi simili,
rappresenta anche un ulteriore passo verso la semplificazione e il
riordino del nostro sistema normativo che viene aggiornato e messo
al passo con i tempi ed in sintonia con le politiche di riduzione
di impatto ambientale in materia di trasporto privato. Tale
obiettivo viene perseguito anche attraverso l'inserimento di alcuni
articoli più tecnici che predispongono un percorso di
semplificazione burocratica, in particolare per quanto riguarda il
rilascio delle concessioni per gli impianti di distribuzione,
andando a confermare ed attuare il principio di distinzione tra
funzioni di direzione politica e di direzione amministrativa.
Prima di chiudere questa breve illustrazione del disegno di
legge n. 79, va ancora sottolineata la portata economica di questo
provvedimento per il settore interessato. Con l'introduzione di un
nuovo titolo nell'articolato di legge si prevedono infatti misure
per lo sviluppo della rete distributiva attraverso la concessione
di contributi in conto capitale alle piccole e medie imprese che
decidano di realizzare interventi sugli impianti di distribuzione
carburanti ad uso pubblico già esistenti ed anche per quelli di
nuova installazione, ovviamente attraverso bando.
Ritengo, in conclusione, che con questo disegno di legge si
introducano importanti novità nel settore coinvolto, andando così a
promuovere ulteriormente l'immagine di una Valle d'Aosta più
pulita, più attenta al rispetto dell'ambiente e in grado di offrire
ai valdostani e a coloro che la frequentano per turismo, sport o
lavoro, occasioni innovative per garantire una mobilità privata
all'insegna delle più moderne tecnologie eco-compatibili.
Grazie.
Président
- La discussion est ouverte.
La parole à la Conseillère Carmela Fontana.
Fontana (PD)
- Grazie, Presidente. Il progetto di legge
che stiamo affrontando: "Modificazioni alla legge regionale n.
36/2000 (Norme di indirizzo programmatico per la razionalizzazione
della rete distributiva dei carburanti per autotrazione.
Abrogazione della legge regionale n. 41/1996), in attuazione alla
direttiva 2006/123/CE, relativa ai servizi nel mercato interno",
tenta di dare una risposta al problema più volte evidenziato in
quest'aula con interrogazioni e interpellanze sulla scarsità di
punti di rifornimento per il GPL e il metano a fronte della
presenza nel parco circolante di un rilevante numero di veicoli con
questa alimentazione nella nostra regione. Ciò è la conseguenza
degli incentivi statali e regionali per il rinnovo tecnologico del
parco auto ed è una tendenza che proseguirà anche senza gli
incentivi statali, perché, a causa della perdita dei buoni
carburante, i valdostani saranno sempre più incentivati a liberarsi
delle vecchie auto a benzina, il carburante più costoso e ad
acquistare vetture a gas e carburante meno costoso. Tuttavia la
disponibilità attuale di impianti si conta sulle dita della mano ed
è insufficiente se si vuole garantire un servizio efficace ed
efficiente ai cittadini valdostani, proprietari di questo tipo di
autovetture, quindi questo progetto di legge va in una buona
direzione. Permettetemi alcune considerazioni: intanto ritengo
opportuno che i contributi vadano anche a quegli imprenditori che
hanno già impiantato dei distributori di gas GPL o metano, perché
sarebbe una beffa per chi si è dato da fare da tempo per offrire un
servizio così importante vedersi escluso da questi benefici.
In secondo luogo credo importante sottolineare che questo è un
intervento parziale. Se si vuole davvero dare un contributo al
miglioramento della qualità dell'aria nel nostro fondovalle e in
particolare nella città di Aosta, soffocata da una pressione
automobilistica rilevante quotidiana, occorre intervenire per
favorire il passaggio di tutti i mezzi pubblici di trasporto, a
partire dagli autobus verso carburanti meno inquinanti, ci sono
delle ditte come la SVAP, che hanno dimostrato sensibilità in
materia. Ricordo che oggi stiamo predisponendo un incentivo sia al
miglioramento dell'ambiente, ma diretto al trasporto privato; il
trasporto pubblico, con autobus, taxi o treni, è già di sé molto
meno inquinante e consentirebbe dei risparmi per la popolazione e
dei miglioramenti per l'ambiente di molte volte superiore a quelli
ottenibili con provvedimenti a favore del trasporto privato.
Speriamo che l'interesse manifestato dalla Giunta su questo tema
sappia dare i suoi frutti anche in altre direzioni. Noi dobbiamo
ancora ricordarci che la montagna è un territorio ben diverso dalle
vaste pianure della Francia e della Germania e pensare che un
distributore di carburante di Valsavarenche abbia le stesse
opportunità di un collega di Milano o Londra mi pare una
sciocchezza. In questo senso forse oggi stiamo perdendo
un'occasione: quella di prevedere per gli operatori delle nostre
aree disagiate, come ad esempio le valli laterali, di essere
aiutati non solo a dare questo ulteriore servizio, ma a
sopravvivere per il loro ruolo essenziale di presidio del
territorio con un servizio essenziale. Speriamo che in sede di
deliberazione attuativa la Giunta sappia trovare gli opportuni
strumenti per ovviare a questa dimenticanza. Grazie.
Président
- S'il n'y a pas d'autres conseillers qui
souhaitent intervenir en discussion générale, je ferme la
discussion générale.
Nous passons à l'examen article par article.
Je soumets au vote l'article 1
er
:
Conseillers présents et votants: 32
Pour: 32
Le Conseil approuve à l'unanimité.
Président
- Article 2: même résultat. Article 3: même
résultat. Article 4: même résultat. Article 5: même résultat.
Article 6: même résultat. Article 7: même résultat. Article 8: même
résultat. Article 9: même résultat. A l'article 10 il y a
l'amendement n° 1 du groupe Vallée d'Aoste Vive-Renouveau.
La parole au Conseiller Louvin.
Louvin (VdAV-R)
- Solo per ringraziare la Giunta, mi pare
che sia stata accolta questa indicazione che venga sentita la
commissione in ordine a questo aspetto, che può essere considerato
anche di minor momento, ma è un momento definitorio dei criteri e
delle modalità di concessione dei contributi e quindi che si possa
avere un passaggio in commissione, come era nei nostri auspici.
Grazie.
Président
- Je donne lecture de l'amendement n° 1 du
groupe Vallée d'Aoste Vive-Renouveau:
Emendamento
Al comma 2 dell'articolo 10 (inserimento dell'articolo 26
ter), dopo le parole "La Giunta regionale", aggiungere "sentita la
competente commissione consiliare".
Je soumets au vote l'article 10 dans le texte ainsi amendé:
Articolo 10
(Inserimento dell'articolo 26ter)
1. Dopo l'articolo 26bis della l.r. 36/2000, introdotto
dall'articolo 9, è inserito il seguente:
"Articolo 26ter
(Iniziative finanziabili)
1. Possono essere ammessi a contributo:
a) gli interventi su impianti di distribuzione di carburanti
ad uso pubblico situati nel territorio regionale, consistenti nel
potenziamento della capacità distributiva di gas metano, di GPL per
autotrazione, di energia elettrica o di idrogeno per
autotrazione;
b) le realizzazioni di nuovi impianti situati nel territorio
regionale per la distribuzione di gas metano, di GPL per
autotrazione, di energia elettrica o di idrogeno per
autotrazione.
2. La Giunta regionale, sentita la competente Commissione
consiliare, definisce, con propria deliberazione, i criteri e le
modalità per la concessione dei contributi e l'ammontare delle
spese ammissibili e approva i bandi per la realizzazione degli
interventi di cui al presente articolo.".
Article 10 amendé: même résultat. Article 11: même résultat.
Article 12: même résultat.
Je soumets au vote la loi dans son ensemble:
Conseillers présents et votants: 30
Pour: 30
Le Conseil approuve à l'unanimité.
