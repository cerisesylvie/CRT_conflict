Classificazione
ASSISTENZA SANITARIA E OSPEDALIERA
Personale medico e paramedico


Resoconto integrale del dibattito dell'aula
Oggetto del Consiglio n. 1510 del 27 settembre 2000 - Resoconto
OGGETTO N. 1510/XI Nomina del nuovo direttore sanitario
dell'Azienda USL. (Interrogazione con risposta scritta)
Interrogazione r.s. A conoscenza della delibera del Direttore
Generale dell’USL Valle d’Aosta, con
la quale il Dr. Massimo Pesenti Campagnoni, è nominato direttore
sanitario dell’Azienda USL a decorrere dal
1-7-2000;
Premesso che il neonominato direttore sanitario
dell’Azienda USL non ha mai svolto attività
pertinenti nell’area di sanità pubblica, né
posseduto qualificazione ad hoc;
Considerato che nella delibera di nomina viene dichiarata la
sussistenza dei presupposti per l’affidamento
dell’incarico, in quanto il nominato è ritenuto
possedere i requisiti di cui agli artt. 1, 5, 15 –
c. 2 del DPR 484/97;
Visto che la qualifica di primario ospedaliero e le
corrispondenti funzioni esercitate hanno interessato area ben
diversa da quella di sanità pubblica alla quale invece appartiene
l’attività del direttore sanitario
dell’azienda USL e alla quale fanno pacifico
riferimento sia l’art. 1 del citato decreto dove
parla di attività di direzione tecnico-sanitaria, sia il requisito,
previsto al punto b) dell’art. 5, richiamato dal
comma 2 dell’art. 15, dell’anzianità
di servizio nella disciplina relativa all’area di
accesso e del possesso della specializzazione nella disciplina;
Considerato altresì che la responsabilità del Dipartimento di
emergenza ed accettazione anch’esso pertinente ad
area diversa da quella di sanità pubblica, è per legge (LR 70/93)
affidata al direttore sanitario ospedaliero, funzione mai
esercitata dal neonominato direttore sanitario USL;
il sottoscritto Consigliere regionale
Interroga
la Giunta regionale e l’Assessore competente per
conoscere:
1) le ragioni che hanno indotto il direttore generale, con
richiamo agli artt. 5 e 15 del DPR 484/97, ad assimilare di fatto,
ai fini della nomina del direttore sanitario, le funzioni, la
specializzazione e l’idoneità nazionale nella
disciplina "medicina interna", alle funzioni, specializzazione ed
idoneità pertinenti all’area di sanità pubblica,
richieste dal citato decreto;
2) quali atti o provvedimenti formalmente adottati
dall’USL attestino dell’avvenuto
esercizio, per almeno 5 anni, nei sette che hanno preceduto la
nomina attuale, della prescritta attività di "direzione
tecnico-sanitaria" per realizzare la quale la qualifica di
dirigente di II livello, con l’esercizio delle
relative funzioni nell’ambito della medicina, non è
requisito sufficiente. Tanto si ricava infatti sia direttamente
dagli artt. 1 e 2 del citato decreto, sia dall’art.
2 del DL 583/96, convertito in legge n. 4/97, recante la disciplina
transitoria (fino al 31.12.97) per l’accesso alla
direzione sanitaria dell’azienda USL, in attesa
dell’emanazione dell’attuale
decreto;
3) quale atto attesti dell’assegnato incarico, e
da quale data, di responsabile dell’attività del DEA
e quali atti e/o provvedimenti risultino documentalmente adottati
dal neo direttore sanitario a comprova di quanto attestato al
quinto capoverso della deliberazione del direttore generale
dell’USL, laddove si afferma "ha svolto, dal
settembre 1992 a tutt’oggi le funzioni di
responsabile dell’attività del DEA".
F.to: Beneforti
Président
Le Gouvernement a également répondu.
