Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 304 del 17 dicembre 1971 - Resoconto
OGGETTO N. 304/71 - Modificazioni della legge regionale
urbanistica e per la tutela del paesaggio in Valle d'Aosta. (Ritiro
di Mozione)
Fosson (U.V.) -
Questa è una mozione dei Consiglieri
Manganoni, Tonino, Crétier, Macheda e Savioz, c'è qualcuno dei
presentatori della mozione che vuole illustrarla?
La parola al Consigliere Manganoni.
Manganoni (P.C.I.)
- Il problema è semplice, cioè
dovrebbe essere semplice, ma noi lo rendiamo complesso, perché non
si vuole affrontarlo, almeno non lo si vuole risolvere.
Gli strumenti urbanistici che provengono dai Comuni e vengono
inviati alla Regione, sono i piani regolatori e i regolamenti
edilizi con piani di fabbricazione; i piani regolatori potrebbero
essere esaminati in base alla legge urbanistica regionale, la quale
però non prevede i piani di fabbricazione.
Allora i piani di fabbricazione, praticamente non possono essere
approvati, deliberati dalla Giunta perché? Perché la legge
regionale non li prevede.
Noi avevamo sollevato questo problema molti mesi fa, tanto è
vero che la Giunta aveva portato in Consiglio una proposta di
modifica della legge urbanistica, se non che questa proposta non è
passata in Consiglio; la Giunta si era impegnata di rivederla, di
riesaminarla e di riportarla presto in Consiglio, se non che sono
passati i mesi e in Consiglio non abbiamo visto niente, con quali
conseguenze? Che nessun piano di fabbricazione può essere approvato
dalla Giunta, se la legge non lo prevede, ed allora tutti i piani
di fabbricazioni dei nostri Comuni, naturalmente giacciono alla
Regione, perché la Regione non li può approvare.
Non voglio entrare in merito alle conseguenze di questi
strumenti urbanistici che rimangono lì, ma io vorrei accennare e
chiedere una spiegazione all'Assessore. Dunque, oltre a sollecitare
questa modifica da portare al Consiglio, noi abbiamo approvato,
nella seduta del 7 ottobre, una legge regionale recante norme per i
controlli amministrativi sugli atti degli enti locali, in Valle
d'Aosta, all'articolo 7 dice: "la Giunta regionale... riscontra un
vizio di merito alla deliberazione prevista dall'art. 4 della
presente legge, può entro 30   giorni dal loro
ricevimento invitare con richiesta motivata l'ente interessato a
riprenderla in esame"; il termine è di 90 giorni per le
deliberazioni in approvazione dei bilanci preventivi dei progetti
di opere pubbliche e degli strumenti urbanistici.
Negli strumenti urbanistici rientrano anche i piani di
fabbricazione; allora come fa la Giunta ad applicare questa legge
sulla tutela degli enti locali quando non ha gli strumenti per
farlo, cioè quando la legge urbanistica non dà alla Giunta la
potestà di approvare i piani di fabbricazione.
Cioè noi ci troviamo di fronte ad un'incongruenza, perché
approviamo una legge stabilendo dei termini, quella sugli enti
locali e poi non abbiamo la legge urbanistica che ci dà la facoltà
di approvare i piani di fabbricazione, pertanto io chiederei alla
Giunta, adesso non continuiamo le polemiche che abbiamo già fatto a
suo tempo su questi piani, però io inviterei la Giunta a portare al
più presto, possibilmente alla prossima seduta, questa modifica
alla legge urbanistica che da quanto è emerso dalle discussioni in
quel famoso Consiglio basterebbe aggiungere a fianco della parola,
dove la legge dice: "piani regolatori", aggiungere "e regolamenti
edilizi con piani di fabbricazione", quindi è una modifica secondo
me molto semplice; in modo che la Giunta disponga della legge
necessaria che le dia le facoltà, le possibilità di mandare avanti
questo strumento urbanistico.
Milanesio (P.S.I.) -
Il contenuto oggetto di questa
mozione diciamo così che è praticamente superata, perché superato,
quindi io dico che accetto come raccomandazione, la Giunta accetta
come raccomandazione, in ordine allo sveltimento dell'esame di
questi strumenti urbanistici da parte del Consigliere Manganone, la
legge sulla casa così detta che è stata approvata recentemente dal
Governo nazionale, trasferisce alle Regioni la competenza per
l'esame degli strumenti urbanistici, nella fattispecie dei piani di
fabbricazione, per cui automaticamente dalla data di promulgazione
di questa legge la Regione Autonoma della Valle d'Aosta ha questi
poteri, cioè, non c'è più il dubbio di interpretazione se questi
poteri ci erano attribuiti, con la nostra legge regionale, non
avendo fatto espressa menzione dei piani di fabbricazione, in
questo modo viene ad essere superata qualunque discussione
giuridica.
Abbiamo fatto un quesito a questo proposito al nostro consulente
giuridico il quale ci ha detto che quella legge, trasferendo alle
Regioni questi poteri, automaticamente le trasferisce anche alle
Regioni a statuto speciale.
Quindi noi questi poteri li avevamo già, ma dovevamo
regolamentarli, non è che non li avessimo, non erano espressi
chiaramente nella legge del 1960, quindi dopo aver fatto questo
quesito, avuto la risposta, noi ci stiamo già comportando come se
avessimo questi poteri.
Voglio ricordare a Manganoni però che quel disegno che
comportava quella piccolissima modifica era stato ripresentato,
solo che combinazione non aveva avuto il parere nel frattempo,
sulla modifica della Commissione Finanze e Affari Generali, e
allora venne rinviato per la seconda volta, nel frattempo è uscita
la legge per cui noi abbiamo ritenuto superata la presentazione di
questa modifica.
In questo senso dico che la mozione sarebbe superata, accolgo
però come invito, l'acceleramento degli esami da parte della Giunta
regionale di questi programmi di fabbricazione e piani
urbanistici.
Faccio presente che in questo momento, proprio non voglio
trovare tutte le scappatoie, ma proprio per l'assenza del
Presidente, abbiamo dovuto sospendere per un momento gli esami dei
numerosi piani regolatori e piani di fabbricazione che abbiamo
all'attenzione della Giunta; tutti quelli che sono stati
presentati, che sono stati istruiti, sono all'esame per
l'approvazione della Giunta. C'è da prevedere che entro un termine
breve, che io penso non sia superiore al mese, tenuto conto che il
Presidente dovrà rientrare, insomma, io penso che verranno
approvati o comunque respinti alcuni di questi strumenti, comunque
ci sarà una definizione da parte della Regione, ci sarà una
risposta.
Fosson (U.V.)
- Nessun altro prende la parola su questa
mozione? Il Consigliere Manganone.
Manganone (D.C.)
- Io vorrei chiedere qualche chiarimento
all'Assessore Milanesio. Quando i piani di fabbricazione o i piani
regolatori vengono trasmessi dai Comuni alla Regione, mi pare che
determinati commi della legge 765 cessano di aver efficacia e quali
sono questi commi? Se non sbaglio sono il primo, il secondo, il
terzo e il quarto dell'articolo 17.
Quindi praticamente dall'invio da parte del Comune di questo
piano di fabbricazione o di questo piano regolatore valgono le
norme previste da questo piano di fabbricazione e da questo piano
regolatore? Vorrei sapere dall'Assessore se sono escluse però il
rispetto delle distanze dalle strade comunali, regionali, statali,
ovvero se decadono anche i limiti di rispetto delle distanze dalle
strade con l'invio da parte dei Comuni di questi piani regolatori o
di questi piani di fabbricazione.
A me pare che cadano anche queste clausole fissate dal Decreto
Ministeriale del 1° aprile e del 2 aprile, perché io vorrei portare
a conoscenza anche dell'Assessore, probabilmente lo sa già, perché
a Pont St. Martin c'è un piano regolatore che è stato approvato fin
dal 1970 ed io penso che dalla sua trasmissione in poi determinati
vincoli cessino e cessi pure anche il vincolo di distanza dalle
strade perché è impossibile costruire a Pont St. Martin, tanto è
vero che sono lì, in Commissione, 57 progetti in attesa di essere
esaminati, ma non da quest'anno, fin già dal 1970, anzi vorrei
ancora riferire fin dal 1969 verso la fine.
Quindi io chiedo proprio all'Assessore Milanesio, se il Comune,
interpretando fedelmente la disposizione della legge del 1° giugno
1971, può concedere le licenze omettendo di fare rispettare queste
distanze dalle strade negli insediamenti previsti dal piano, questo
è ovvio.
Milanesio (P.S.I.) -
Cioè, dunque per quanto si riferisce
ai programmi di fabbricazione, programmi di fabbricazione e piani
regolatori, sui programmi di fabbricazione pare che la
trasmissione, pare perché stiamo esaminando questo problema proprio
da vicino perché diciamo che vi sono delle norme sulla cui
interpretazione si sta discutendo, per i piani di fabbricazione,
programmi di fabbricazione, la trasmissione alla Regione e la
ricezione da parte della Regione fanno scattare il meccanismo, dopo
un certo periodo di tempo che mi pare sia di 60 giorni, della
salvaguardia, cioè in poche parole il Comune può, adesso non
ricordo se sono 60 o 45 o 30, ad ogni modo lo stiamo esaminando...
(
voce
) ...non so se immediato, comunque o c'è un termine
molto ridotto, fa scattare immediatamente la salvaguardia, cioè il
Comune deve comportarsi come se questo piano di fabbricazione fosse
stato approvato. Però che cosa succede? Supponiamo che la Regione
poi respinga o faccia delle osservazioni, allora si ritorna di
nuovo in regime di centro abitato, questo è l'assurdo, non so se mi
spiego; ecco che quindi dobbiamo un pochettino, stiamo esaminando
per evitare dei guai ai Comuni e anche una mancanza di
coordinamento tra le varie iniziative, comunque la legge, la nuova
legge, quella sulla casa così detta, che ha previsto anche delle
norme a modifica della legge 765, cioè la legge 22.10.1971 n. 865,
questa legge qui praticamente annulla alcune disposizioni della 765
in materia di entrata in vigore.
Per quanto si riferisce al piano regolatore noi riteniamo,
questa è una interpretazione della Regione, che il piano regolatore
non possa considerarsi approvato se non c'è una espressa
manifestazione di volontà da parte dell'Ente che è chiamato ad
approvarlo, non so se mi spiego, per cui se la Regione non lo
approva non si può dire approvato per decorrenza di termini, è una
sottile questione giuridica sulla quale si sta discutendo da,
diciamo così, da un po' di tempo.
Comunque nelle more, per evitare che ci siano problemi insoluti,
la Regione sta appunto esaminando questi piani e cercherà di
esprimere il suo parere alla svelta; posso tranquillizzare il
Consigliere Manganone dicendo che il primo piano che abbiamo
cominciato ad esaminare è proprio quello di Pont St. Martin, che è
anche uno dei più vecchi come adozione.
Per i piani di fabbricazione invece, riteniamo che valga la
salvaguardia, per cui il Comune possa applicarlo, questo riteniamo
per i piani di fabbricazione, per il piano regolatore invece il
meccanismo è diverso, la legge attribuisce un'importanza superiore
per cui riteniamo che per compiere formalmente questo atto
amministrativo, questa deliberazione, l'atto debba avere
l'approvazione dell'organo preposto a questo parere insomma, per
cui se non ha questo parere non è un atto perfetto e quindi non è,
diciamo così, applicabile e non può avere efficacia nei confronti
dei terzi. Comunque è una discussione che stiamo approfondendo.
Manganoni (P.C.I.) -
Dunque, preso atto che non si rende
più necessaria la modifica della nostra legge dato che le potestà
che sono previste per le Regioni a statuto speciale, quella legge
che prevede, vengono estese anche, no pardon, automaticamente, cioè
dalle Regioni a statuto ordinario vengono estese anche a quelle a
statuto speciale, quindi decade la necessità di fare una legge
analoga; preso atto anche dell'impegno della Giunta di approvare,
insomma di definire questi problemi, di questi strumenti
urbanistici, alcuni che da anni giacciono presso l'Amministrazione
regionale e l'Assessore ha anche stabilito, per alcuni
naturalmente, la data di un mese, io mi auguro che la Giunta
rispetti. Ecco, in base a queste precisazioni noi ritiriamo la
nostra mozione che non ha più ragione di essere.
Fosson (U.V.)
- Va bene, allora la mozione è
ritirata?
Manganoni (P.C.I.) -
Io vorrei solo ringraziare per la
risposta datami dall'Assessore, però mi pare che l'orientamento che
sta dando la Giunta o l'interpretazione della legge non sia quella
esatta.
Io qui ho dei documenti che gli farò poi avere, perché una cosa
è l'approvazione da parte dell'autorità competente e un'altra cosa
è l'adozione e, diciamo, la cessazione di determinati vincoli sul
tavolo della Presidenza o dell'Assessore al Turismo questo piano
regolatore è già efficace nei settori, negli insediamenti, ed ecco
che qui cadono tutte le norme del Decreto del 1° e 2 aprile del
1970.
Fosson (U.V.)
- Va bene, ad ogni modo la mozione è
ritirata dai presentatori. Manganone, approfitto, senza polemica,
quella questione che abbiamo detto
prima "pervenuta alla
Commissione", lettera alla Commissione 9 novembre 1971, alle due
Commissioni, la Commissione Affari Generali ha esaminato in data 24
novembre la Commissione dei Lavori Pubblici in data 29 novembre,
quel provvedimento, qui c'è la lettera.
Adesso io vorrei fare una proposta.
Manganoni (P.C.I.)
- Do atto di questo, però la mozione,
è molto chiaro, la mozione sollecitava non alla Commissione o alla
Giunta, allora dobbiamo riconoscere però che questo ritardo anziché
alla Commissione va attribuito alla Giunta o all'Assessore...
(voce) ...
noi specificavamo sulla mozione a chi attribuivano
i ritardi.
Rollandoz (D.C
.) - Nella Commissione ai Lavori Pubblici
di questa primavera eravamo stati d'accordo che l'Assessorato ai
Lavori Pubblici predisponeva uno studio per conoscere la lunghezza
delle strade comunali sulle quali occorreva intervenire. Quello
studio è stato trasmesso un mese dopo ai membri della Commissione,
dopo di che eravamo... si era concordato in Commissione che la
Commissione si riuniva per una proposta su quello studio; io ho
aspettato fino al mese di ottobre, al mese di ottobre ho fatto
predisporre dall'Assessorato una legge, l'ha approvata la Giunta e
poi è avvenuto l'iter, è avvenuto.
Fosson (U.V.
) - Credo di avere già chiarito prima quali
sono i compiti delle Commissioni e quali sono i compiti degli
Assessorati, intendiamoci, perché qui altrimenti...
(voce di
Manganone) ...
No, no, perché qui ad un certo momento si scarica
facilmente il barile su certe cose, quindi parliamone, noi ad
esempio nella Commissione Agricoltura abbiamo chiarito diverse
cose, quindi chiariremo anche in seno alla Commissione ai Lavori
Pubblici.
