Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4433 del 6 aprile 1993 - Resoconto
OGGETTO N. 4433/IX Disegno di legge: "Aumento della garanzia
fideiussoria concessa dalla Regione al Consorzio garanzia fidi fra
gli industriali della Valle d'Aosta ai sensi della legge regionale
11 agosto 1976, n. 32, successivamente modificata con leggi
regionali 20 gennaio 1977, n. 10 e 16 giugno 1978, n. 24".
Presidente
I consiglieri intendono prendere la
parola? Se nessuno interviene pongo in votazione l'articolo 1 del
disegno di legge n. 507.
Articolo 1 (Finalità della legge)
1. il primo comma dell'articolo 2 della legge regionale 11
agosto 1976, n. 32, successivamente modificato con leggi regionali
20 gennaio 1977, n. 10 e 16 giugno 1978, n. 24, è così
sostituito:
"1. La Giunta regionale è autorizzata a concedere garanzia
fideiussoria della Regione, quale socio del Consorzio garanzia fidi
fra gli industriali della Valle d'Aosta, costituito in Aosta con
rogito Notaio Marcoz, n. 14.813/2965 di repertorio, in data 26
maggio 1975, fino alla concorrenza massima di lire dieci miliardi e
per la durata di cinque anni, rinnovabile, per la garanzia dei
crediti accordati da Istituti di credito a singole imprese
industriali aderenti al predetto Consorzio".
Esito della votazione
Presenti, votanti e favorevoli: 19
Il Consiglio approva.
Presidente
Si vota ora per l'articolo n. 2.
Articolo 2 (Norma finanziaria)
1. Agli eventuali oneri derivanti dalla garanzia fideiussoria
prevista dalla presente legge a decorrere dall'esercizio 1994 si
provvederà con gli stanziamenti annualmente iscritti, con legge di
approvazione dei singoli bilanci annuali, al capitolo
corrispondente al 69500 del bilancio di previsione della regione
per l'esercizio 1993.
Esito della votazione
Presenti, votanti e favorevoli: 20
il Consiglio approva.
Presidente
Votiamo per l'articolo 3.
Articolo 3 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
Esito della votazione
Presenti, votanti, favorevoli: 20
il Consiglio approva.
Presidente
Procediamo infine alla votazione finale
sul complesso della legge.
Esito della votazione
Presenti, votanti, favorevoli: 21
Il Consiglio approva all'unanimità.
