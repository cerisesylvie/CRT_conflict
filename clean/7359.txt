Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1862 del 5 marzo 1986 - Resoconto
OGGETTO N. 1862/VIII - NUOVO PRESIDENTE DEL COMITATO CACCIA
DELLA VALLE D'AOSTA. (Interpellanze)
PRESIDENTE
: Se non ci sono obiezioni, gli oggetti
iscritti ai punti 10 e 11 dell'ordine del giorno vengono discussi
congiuntamente.
Do lettura dell'interpellanza presentata dal Consigliere
Cout:
INTERPELLANZA
CONSIDERATO
che a seguito della nomina del Signor
Fosson Romano Luciano a Presidente del Comitato per la Caccia in
Valle d'Aosta, in qualità di rappresentante dell'Assessore
regionale all'Agricoltura, Foreste ed Ambiente Naturale, sono sorte
sia a livello regionale che nazionale discussioni e polemiche che
non hanno certamente contribuito ad offrire un'immagine molto
positiva della gestione della caccia in Valle d'Aosta;
il sottoscritto Consigliere regionale
INTERPELLA
l'Assessore all'Agricoltura, Foreste ed Ambiente Naturale per
sapere:
1)
quali sono state le motivazioni e le valutazioni
che hanno spinto l'Assessore all'Agricoltura, Foreste ed Ambiente
Naturale a questa scelta e se era a conoscenza dei fatti che hanno
sollevato così tante polemiche;
2)
quali saranno i nuovi indirizzi e programmi che la
Regione intende promuovere, attraverso la persona del Signor
Fosson, nel Comitato regionale per la Caccia e più in generale per
la gestione dell'attività venatoria in Valle d'Aosta.
PRESIDENTE
: Do lettura dell'interpellanza presentata dai
Consiglieri Torrione e Breuvé:
INTERPELLANZA
Vasta eco ha suscitato non solo nell'ambiente dei cacciatori ma
anche in larghi strati dell'opinione pubblica la nomina del nuovo
Presidente del Comitato Caccia della Valle d'Aosta.
Con un recente decreto dell'Assessore all'Agricoltura, Foreste
ed Ambiente Naturale è stato infatti designato il Signor Romano
Fosson alla presidenza del predetto Comitato in sostituzione di
Carlo Trossello che aveva ricoperto tale carica per ben dieci
anni.
Se il buongiorno si vede dal mattino ebbene è lecito affermare
che il nuovo Presidente è riuscito a presentare con un biglietto da
visita simpatico e spiritoso.
Infatti in un'intervista televisiva, ad una precisa domanda sui
suoi trascorsi venatori, ha affermato di potersi autodefinire, con
una vena di sottile ironia, "un birichino".
Ebbene il riferimento alle "birichinate" teneva evidentemente
conto di una pesante condanna subita proprio dallo stesso Fosson
per bracconaggio.
È pur vero che costituisce una tradizione abbastanza consolidata
in Valle d'Aosta e risalente addirittura ai reali di Casa Savoia
quella di assumere, per ovvii e scontati motivi, i più noti ed
astuti bracconieri quali guardiacaccia addetti alle riserve o al
Parco del Gran Paradiso.
Orbene a queste regole consuetudinarie non ha voluto
evidentemente sottrarsi neppure l'attuale Assessore Perrin, ragion
per cui c'è da presumere che d'ora in poi le disposizioni in
materia di caccia saranno ovviamente applicate e fatte rispettare
con estrema severità su tutto il territorio valdostano.
A questo riguardo sul piano dei raffronti è chiaro che il
Presidente uscente Trossello non poteva vantare avventure di caccia
così illustri anche perché le sue "birichinate venatorie", molto
più innocenti e meno criticabili, potevano in passato avere al
massimo destato qualche perplessità nel mondo degli allevatori di
bovini della nostra Regione.
Tutto ciò premesso e al fine di sdrammatizzare la situazione, i
sottoscritti Consiglieri regionali Gianni Torrione e Lilliana
Breuvé
INTERPELLANO
l'Assessore competente per conoscere:
a)
quali sono i motivi che hanno determinato la
sostituzione del Presidente del Comitato Caccia della Valle
d'Aosta;
b)
se la Giunta regionale non ritiene opportuno di
rivedere la sua decisione alla luce delle polemiche e delle prese
di posizione suscitate dalla nomina del Signor Romano Fosson alla
carica di Presidente del predetto Comitato;
c)
se la Giunta, qualora fosse valida l'ipotesi
formulata al precedente punto b), non consideri l'opportunità,
viste le profonde divisioni e lacerazioni determinatesi fra i
cacciatori valdostani, di sospendere l'esercizio venatorio in Valle
d'Aosta in attesa della designazione di un Presidente del Comitato
Caccia che consegua la quasi unanimità dei consensi degli
appassionati di caccia;
d)
s
e comunque, a parere della Giunta, la nomina del
Signor Fosson possa favorire o meno l'iter di approvazione della
nuova legge regionale sulla disciplina della caccia che ormai da
troppi anni forma soltanto oggetto di interminabili discussioni fra
coloro che ancora si illudono di poter cacciare qualche animale
nell'ambito del territorio regionale.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Io penso che su questo problema occorra
fare attenzione a non innescare nuove polemiche e che sia
necessario chiarire diverse cose. Sullo stesso argomento c'è anche
l'interpellanza dei Consiglieri Torrione e Breuvé, che certamente
daranno alla questione un taglio diverso dal mio. Dirò subito che
io concordo su una parte della loro interpellanza e cioè su quella
che chiede all'Assessore dei chiarimenti sul "cambio della guardia"
al comitato-caccia, per ciò che riguarda la scelta del suo
presidente. Però io terrei a chiarire che la scelta è stata operata
dall'Assessore, perché il presidente del comitato-caccia è
solitamente scelto e nominato dall'Assessore, e non è stato
chiesto, come sembrerebbe di poter supporre dall'interpellanza del
Consigliere Torrione, il parere dei cacciatori; quest'ultimo, del
resto, non è richiesto a termini di legge. Non penso e non mi
risulta che l'Assessore l'abbia richiesto, ma sarebbe stato molto
importante richiedere anche il loro parere, perché forse si
sarebbe fatta una scelta diversa; del resto tutto è
possibile.
Non sono d'accordo però su altre questioni, sollevate sempre
dall'interpellanza dei Consiglieri Torrione e Breuvé, come ad
esempio che si faccia apparire un caso particolare, come le
"birichinate", in altro luogo ed in altro tempo chiamate
"bracconaggio", generalizzandole fino a farle diventare quasi delle
"tendenze" comuni a tutti i cacciatori della Valle d'Aosta. Io
credo invece che i cacciatori abbiano tutto l'interesse a
considerare gli atti di bracconaggio nello stesso modo in cui li
considerano gli ecologisti. Non concordo inoltre sul fatto che si
lasci supporre che all'interno del mondo venatorio ci sia disunione
e che, in attesa di una possibile riunificazione tra i cacciatori,
si reputi quasi necessario giungere ad una forma di sospensione
dell'attività venatoria. I problemi della caccia in Valle d'Aosta
non si risolvono con delle battute, ma lavorando in un modo molto
diverso ed è opportuno che, non solo l'Assessorato, ma anche le
varie associazioni "protezionistiche" (così almeno si definiscono)
cerchino di lavorare in un modo diverso. La gestione della caccia
in Valle d'Aosta non può certamente essere fatta secondo il punto
di vista di questo o di quello, ma secondo un'ottica che deve tener
conto di tutti i problemi e di tutte le esigenze. Per questo noi
chiediamo all'Assessore quali sono i motivi che l'hanno spinto ad
effettuare questa scelta che ha provocato così numerose polemiche
da meritare l'attenzione dell'opinione pubblica nazionale, quali
sono le sue valutazioni su una scelta di questo genere e se era a
conoscenza dei fatti che sono stati sollevati successivamente dalla
stampa.
A nostro parere però il vero problema non è questo, ma consiste
nel che cosa vorrà fare l'Assessore, attraverso il comitato caccia,
e quali saranno gli indirizzi che l'Assessorato porterà avanti per
risolvere una serie di discussioni inopportune. Inoltre bisognerà
vedere cosa farà l'Assessore perché, finalmente, sulle questioni
della caccia, vengano operate delle scelte nell'interesse e col
comune consenso delle parti interessate. Io so, ad esempio, che le
associazioni venatorie stanno lavorando per presentare delle
precise proposte per la nuova legge sulla caccia e mi risulta che
proprio in questi giorni c'è stata o ci sarà una richiesta da parte
dell'UNAVI, una associazione che raggruppa tutti i cacciatori, per
discutere finalmente con l'Assessore della nuova legge sulla
caccia. Noi auspichiamo che certe polemiche e certe illazioni
abbiano finalmente fine e venga trovato, tra le varie parti, il
modo migliore per discutere e giungere a qualche risultato
positivo.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Io voglio essere molto franco e
ribadisco che, dal mio punto di vista, poche vicende mi hanno
divertito come questa. Tutti i Consiglieri presenti in quest'aula e
anche quelli assenti, sanno che io sono contro la caccia e questa
non è affatto una novità. Perciò il vedere tutta questa agitazione
in un mondo che mi è di difficile "percezione", mi ha lasciato
indifferente alle varie "querelles" ed in secondo luogo mi ha
divertito gratificandomi di un certo buonumore. La ragione è che si
è caduti nel ridicolo ed i cacciatori che usano il fucile sanno
benissimo che uccide di più il ridicolo che non una fucilata, pur
essendo piuttosto difficile, almeno qui in Valle d'Aosta, riuscire
a sparare a qualche cosa.
Quando il nuovo presidente del comitato caccia ha dichiarato
alla televisione di essere stato, in passato, un cacciatore "un po'
birichino", io mi sono incuriosito e sono andato alla ricerca del
perché di quella definizione. Ho così scoperto che molti anni fa si
era macchiato del "delitto", o meglio ancora del reato, di
bracconaggio. Sono poi trascorsi diversi anni e sono passati anche
tanti camosci sulla strada di questo cacciatore. "Ma basta là!", mi
son detto, e mi è venuta in mente un'osservazione fatta da un
autorevole componente della Giunta che un giorno, scherzando, ma
con un fondo di verità, mi ha detto che in Valle d'Aosta, sia da
parte dell'Ente Parco che da parte di altre riserve private, esiste
la lunga tradizione di assumere i bracconieri come guardiacaccia,
proprio per la loro grande conoscenza dei problemi della
caccia.
Io credo che sia proprio questa la filosofia che ha presieduto
alla designazione del nuovo presidente che avrà il compito di
applicare molto rigorosamente, e ne siamo ben certi perché restiamo
nel solco della tradizione, la legge sulla caccia. Così siamo a
posto ed io mi sono sentito tranquillo; però è meno tranquillo
l'amico Trossello, che io conosco da anni, anche se è un poco più
giovane di me, dal quale mi dividono da sempre piccole o grosse
polemiche sul mondo della caccia. Mi sono chiesto di quale
possibile "reato" egli si fosse reso colpevole e mi sono accorto
che anche lui aveva commesso qualche cosetta della quale si era
parlato anche in questo Consiglio: si trattava di ben altra cosa,
molto più accettabile dell'atto di bracconaggio! Egli aveva
scambiato una mucca per una lepre. Mi creda Assessore, questo ha
contribuito divertirmi ancora di più. Il mondo della caccia è fatto
così: una volta i cacciatori andavano famosi per le loro "balle",
mentre adesso vanno famosi per questo.
Nel concludere ricordo che l'Assessore Perrin mi aveva garantito
che la famosa legge sulla caccia, che mezza Valle d'Aosta aspetta
anche se non so che cosa ci potrà essere di così innovativo in
essa, sarebbe stata predisposta in tempi abbastanza ristretti; però
non arriva mai. Mi auguro sempre di poter aprire un bel giorno gli
atti del Consiglio e di vedervi inserito l'oggetto "Nuova
disciplina della caccia". Per ora stiamo assistendo alla
lunghissima gestazione di questa legge, come se si trattasse di un
parto che necessiti del forcipe, quasi "elefantiaco", per restare
nell'ambiente della caccia grossa, come mi suggerisce il
Consigliere Tamone.
La mia interpellanza era senz'altro all'insegna dell'ironia,
però poi mi sono accorto che a forza di fare dell'ironia rischio
anche di essere preso sul serio e siccome qualcuno mi ha detto che
si può scherzare su tutto, ma non sui cacciatori, ecco allora che
io li prendo sul serio e mi dico: "È vero, questi cacciatori non
possono subire le prepotenze dell'Assessore e il presidente del
comitato caccia deve essere di loro gradimento". Siccome so che
quasi tutti i cacciatori sono d'accordo su ciò, mi sono permesso di
richiedere al Presidente e all'Assessore competente, che questa
designazione, sempre che si voglia evitare che ci sia un
bracconiere a dirigere il comitato per la caccia, sia fatta con il
consenso dei cacciatori nella persona di uno di loro, gradita però
a tutti gli altri cacciatori. Accadrà così che il nuovo presidente
non verrà designato e noi, nel frattempo, vedremo se ci sarà
possibile recuperare il discorso della legge sulla caccia; nel
contempo lasceremo al suo posto il vecchio presidente del comitato
caccia, che è meno "birichino" dell'attuale. Ma questa è solo una
mia opinione personale.
Sperando che l'Assessore mi risponda, anche se non ho
assolutamente dubbi, osservo ancora che...
TONINO (fuori microfono):
"Non è mica come l'Assessore
Borbey!"
TORRIONE
: Dico all'Assessore che la disciplina della
caccia riguarda tutti, cacciatori e non cacciatori. Siccome però
questa legge, della quale si parla sempre, non arriva mai, io mi
riservo, a titolo assolutamente personale e assumendomene tutta la
responsabilità, di presentare una leggina corta, corta: "È sospeso
l'esercizio della caccia in Valle d'Aosta per tot numero di anni".
Così avrò almeno il gusto della provocazione e potrò vedere se
questi "benedetti" cacciatori si metteranno finalmente d'accordo
per far varare questa nuova disciplina della caccia...
(...INTERRUZIONE...)
Non so perché si palleggiano questa legge tra un'associazione e
l'altra. I cacciatori dicono che la colpa è dell'Assessore Perrin,
ed io non ci credo, mentre l'Assessore Perrin dice che i cacciatori
non si mettono mai d'accordo. Perciò, se l'Assessore può confortare
la mia impressione che la nuova legge sulla caccia non arriverà mai
in questo Consiglio, ebbene io lo voglio aiutare a dirimere la
questione presentando appunto questa mia leggina, che è tanto
piccola da non aver neppure bisogno di lunghe illustrazioni. Ho
finito. Ringrazio i cacciatori per avermi messo dell'umorismo in
corpo e accetto questa vicenda, che del resto non è molto
importante, con una certa dose di ironia. Grazie.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Je suis assez convaincu que pas toujours
les polémiques servent à résoudre les problèmes et dans le cas
présent surtout, je crois qu'elles ont été disproportionnées par
rapport à la réalité. De plus, ces polémiques pour le changement du
Président du Comité de la Chasse, n'ont pas été soulevées par les
chasseurs, mais par qui avec la chasse n'a pratiquement rien à
voir: cela je peux le démontrer. Il n'y a rien de dramatique dans
le changement d'un président de n'importe quelle association, de
n'importe quel comité ou poste public. Ce changement ne doit donc
pas signifier une punition pour quelque chose d'inexistant pour
l'ancien Président, Monsieur Trossello, auquel va toujours notre
confiance pour ce qu'il a fait, pour la collaboration qu'il a
donnée, collaboration que nous espérons pouvoir améliorer. Cela ne
signifie pas non plus que par la nomination d'un nouveau président,
on veuille tout bouleverser. Il s'agit d'un changement qui n'est
pas dramatique et qui se fait au bout de quelques années dans
presque toutes les associations. Ce n'est donc pas une opération
qui cache quoi que ce soit.
En ce qui concerne ces polémiques qui ont été soulevées et qui
ont paru sur les journaux valdôtains, suisses et italiens, il y a
dans ces articles un tas d'affirmations qui ne correspondent pas à
la vérité. On annonçait par exemple le mécontentement des chasseurs
et on mentionnait les démissions de représentants des chasseurs
dans les différentes associations elles-mêmes. Tout cela n'est
absolument pas vrai et par conséquent, une partie de
l'interpellation du parti socialiste, présentée par les Conseillers
Torrione et Breuvé, à laquelle d'une certaine façon a déjà répondu
le Conseiller Cout, ne correspond pas à la vérité.
On ne veut pas demander la suspension de l'exercice de la chasse
dans l'attente d'arriver à une révision, une préméditation sur
cela, puisque l'exercice de la chasse en ce moment est déjà
suspendu en Vallée d'Aoste. Contrairement à d'autres régions, à la
presque totalité des régions italiennes où la chasse se poursuit
pendant 8, 9, 10, même 12 mois de l'année, en Vallée d'Aoste
l'exercice de la chasse ne se pratique que pendant environ trois
mois. Jusqu'au prochain mois de septembre, il est donc déjà
suspendue et il n'y a donc pas besoin d'en faire requête.
Ce n'est pas la peine de demander le consensus des chasseurs,
puisque il est déjà arrivé. Un tas de messages ont été envoyés au
nouveau Président: tous les représentants des huit circonscriptions
de la Vallée d'Aoste ont envoyé une déclaration de soutien au
Président Fosson, à la suite des fausses nouvelles qui avaient paru
sur la presse d'un côté et de l'autre. Même le représentant de la
sixième circonscription, celle d'Aoste, tout en étant
démissionnaire a signé ce document, il s'agit de Monsieur Raffaele
Lombardo. Des déclarations de solidarité et de soutien sont
parvenues des trois associations des chasseurs, la FEDERCACCIA,
l'ENAL-CACCIA et l'UNAVI. Des souscriptions de solidarité ont été
envoyées par les présidents de 17 sections des chasseurs, d'autres
ont été téléphonées, d'autres ont averti du prochain envoi d'une
lettre de ce genre. Donc, parmi les chasseurs, n'a pas été ressenti
ce drame que quelqu'un a voulu présenter.
J'ai pu, pendant une année et demie, collaborer avec l'ancien
Président; le nouveau Président a donné sa disponibilité à
collaborer avec l'Assessorat et à être une liaison, un trait
d'union entre l'Assessorat et le Comité de la Chasse qui
réprensente évidemment les chasseurs, mais aussi d'autres
catégories: les associations naturalistes, les agriculteurs et
l'Assessorat lui-même. Il s'agit aussi de trouver la meilleure
façon possible, tout en continuant cet exercice, d'arriver à des
modifications qui contentent tout le monde, d'un côté les chasseurs
et de l'autre ceux qui se préoccupent pour l'environnement et à
juste raison d'ailleurs.
En effet, s'il y a une chose à observer dans ces exercices de la
chasse, c'est la disparité de la répartition de la faune dans les
réserves, où elle est trop nombreuse et a aussi des difficultés de
survie (elle est soumise à des attaques de maladie qui peuvent la
décimer), et sur le territoire libre où elle est pauvre. Il s'agit
donc, à notre avis, de trouver la possibilité de concilier les
exigences des chasseurs et la volonté d'avoir une présence
consistante de la faune sur tout le territoire valdôtain. Des
études, que nous avons menées dans le passé, démontrent que cela
est possible. Il s'agit donc, aussi à travers le nouveau Président,
de pouvoir poursuivre ce projet de loi qui a été ultérieurement
révisé et qui, je crois, peut cette fois, ainsi qu'il a été conçu,
trouver le consens sus des chasseurs et des naturalistes. Il faut
donc arriver à un compromis d'un coté et de l'autre pour pouvoir
aller de l'avant dans l'intérêt non pas d'une seule catégorie, mais
de la communauté toute entière.
Les rapports avec le nouveau Président sont orientés dans ce
sens: il est l'interprète des chasseurs puisqu'il est chasseur et,
en tant que Président du Comité de la Chasse, des exigences aussi
de l'Assessorat et donc peut-être d'une conception nouvelle de la
chasse. Le 17 de ce mois il y aura la première réunion du Comité de
la Chasse auquel je serai présent. Il s'agira de trouver une
entente entre l'Assessorat, le Comité de la Chasse et les
associations naturalistes pour progresser de façon à établir un
programme sérieux qui aille justement vers le repeuplement de notre
territoire et même pouvoir, à travers par exemple une conduction
nouvelle dans sa formulation de l'élevage du gibier, réintroduire
en Vallée d'Aoste certaines espèces animales à présent en très
faible quantité ou disparues, comme, par exemple, le grand tétra
que nous espérons revoir bientôt dans nos forêts.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Il Consigliere Torrione naturalmente si
diverte ad assistere alle polemiche sollevate intorno a questi
problemi, così come qualche altro si diverte per altre ragioni.
Ognuno ha i suoi divertimenti. Cosa vuoi che ti dica, Consigliere
Torrione? Per quello che riguarda le interpellanze in questione e
la risposta dell'Assessore...
TORRIONE (fuori microfono):
"C'è della gente che si
diverte con la caccia, figurati un po'! Pensa quindi se io non mi
posso divertire a guardare i cacciatori!"
COUT
: C'è della gente che si diverte con le sue passioni,
c'è gente che si diverte andando a vedere una partita... Ognuno ha
i suoi divertimenti e in ogni caso si tratta di punti di vista.
Per ciò che riguarda la risposta dell'Assessore, io penso che
innanzitutto sia necessario essere precisi: la scelta è stata fatta
dall'Assessore ma a me risulta che ci sono state delle prese di
posizione da parte di cacciatori che non si sono dichiarati affatto
d'accordo sulla scelta fatta e non si sono dichiarati neppure
d'accordo ad inviare un'adesione di solidarietà al nuovo presidente
del comitato caccia, pur essendo stati invitati a fare ciò. Si
tratta ovviamente di punti di vista e quindi non si può scaricare
la responsabilità di una scelta su chi non l'ha assolutamente
fatta.
Per quanto riguarda invece la chiusura della caccia, vorrei dire
al Consigliere Torrione che forse, per il momento, non è il caso di
chiudere in modo drastico la caccia, perché così favoriremmo
soltanto i "birichini" che avrebbero meno avversari nella loro
"attività" e quindi, anche se la caccia è un'attività molto
opinabile, io credo che per il momento la possiamo lasciare ancora
in vita in Valle d'Aosta, soprattutto perché, a differenza di tutte
le altre Regioni, la Valle d'Aosta, proprio per le scelte fatte, ha
saputo mantenere un patrimonio faunistico che ci è invidiato da
tutti. Se il Consigliere Torrione avesse preso parte all'ultimo
convegno organizzato dall'Assessore intorno a questi problemi,
avrebbe certamente sentito le dichiarazioni di invidia dei
rappresentanti provenienti dalle altre Regioni, per quanto noi
abbiamo ancora in Valle d'Aosta.
Direi quindi che forse, nei confronti dei problemi della caccia
o dei problemi dell'ecologia, bisognerebbe porsi in una condizione
molto diversa. Secondo me, infatti, non vi è nessun depositario
assoluto della causa ambientalistica. Per alcuni aspetti, forse,
anche gli ambientalisti avrebbero da imparare da quelli che finora
hanno gestito la caccia in Valle d'Aosta. Una posizione leggermente
diversa forse non andrebbe a tutto svantaggio della tutela
dell'ambiente ed anzi io credo che ne guadagneremmo tutti.
Io non ho ben capito quello che vorrà fare l'Assessore,
d'accordo con il nuovo presidente del comitato-caccia, per
risolvere i problemi legati alla questione della caccia, anche
perché probabilmente occorrerà studiare tutti insieme il da farsi e
gli eventuali accordi da stipulare. Penso comunque che l'Assessore
voglia affrontare al più presto il nodo più grosso che consiste
appunto nella nuova legge sulla caccia che noi attendiamo con ansia
e che vorremo discutere al momento opportuno.
PRESIDENTE
: Ha chiesto la parola il Consigliere Torrione;
ne ha facoltà, ma con preghiera di replicare all'Assessore e non al
Consigliere Cout, grazie.
TORRIONE (P.S.I.):
Mi consenta, Signor Presidente, ma,
poiché l'Assessore ha detto che mi aveva già risposto il
Consigliere Cout, dovrei forse rispondere al Consigliere Cout
perché egli riferisca all'Assessore? Mi sembra piuttosto strano.
Comunque mi devo compiacere con l'Assessore perché con un tono
estremamente serio, anche se con una sottile vena di ironia, mi ha
fatto capire alcune cose. Questo mi ha fatto piacere perché era
proprio il caso di sdrammatizzare questo argomento, anche se
ritengo che sia considerato in modo estremamente serio da coloro
che ci credono, visto che ne parla mezza Valle d'Aosta.
Assessore, lei ha detto una cosa molto giusta e che io
condivido, e la invito a fare un ulteriore sforzo. Visto che ormai
abbiamo solo 3 mesi di caccia e 9 mesi di divieto di caccia, faccia
uno sforzo in più, arrivi a 12 mesi e così non se ne parla più. In
questo modo la Valle d'Aosta potrà mettersi questo fiore
all'occhiello.
(...INTERRUZIONE...)
Io ho ascoltato con favore della presenza di tante lettere di
solidarietà verso il nuovo presidente. Questo mi ha fatto piacere,
perché, se il "buon giorno si vede dal mattino" ciò vuol dire che
tutti i cacciatori valdostani saranno piuttosto soddisfatti. Non
vorrei però che questo nuovo presidente introducesse delle "nuove
birichinate" all'interno di tutta la problematica legata al mondo
della caccia, perché allora avremmo veramente qualche argomento su
cui pensare e riflettere. Il passato è ormai passato e quindi non
stiamo ad equivocare o a polemizzare sull'argomento. Mi fa piacere
che il presidente del Comitato Caccia abbia dichiarato la propria
disponibilità a collaborare; ma, scusi, Assessore, ci mancherebbe
altro! Ci sarebbe stato di che preoccuparsi se questi avesse
dichiarato il contrario. Comunque io sono contento, anche se so che
in questo campo le opinioni sono estremamente diverse.
Qualcuno dice che in Valle d'Aosta la fauna abbonda; qualcun
altro invece dice che occorre ripopolare l'ambiente faunistico:
ognuno ha le sue opinioni ed io ho le mie. Io credo che la fauna
debba essere rispettata e la prima condizione per rispettarla è non
ucciderla: questa è la mia opinione "molto" personale. Ritengo però
necessario che l'Assessore si metta d'accordo con altri esponenti
della Giunta, perché io ho chiesto una volta se era possibile o
opportuno reintrodurre delle particolari specie in Valle d'Aosta e
mi si era risposto molto autorevolmente che l'operazione andava
contro l'ecosistema che si era ormai stabilito in Valle. È
opportuno che su questo ci si metta d'accordo, perché, a parte il
muflone del Consigliere Maquignaz, io non ho visto grandi
ripopolamenti di vecchie specie che erano presenti un tempo in
Valle. Se ciò può essere possibile con l'arrivo del nuovo
presidente del comitato-caccia, mi sta bene. Non vorrei però che
costui, dopo aver introdotto alcune di queste specie, avesse poi
anche l'idea di fare il "birichino" nei confronti delle stesse.
Non mi dilungo oltre e concludo esprimendo la mia personale
solidarietà nei confronti dell'ex-presidente Trossello, con il
quale mi sono sempre confrontato in tutti questi anni, anche se da
sponde molto diverse, riuscendo comunque, alla fine, a trovare il
modo di stringerci amichevolmente la mano. Mi auguro che questo
esemplare atteggiamento possa essere sintomatico e dimostrativo del
fatto che si può convivere senza dover esasperare le posizioni,
anche su problemi delicati come quello della caccia, che taglia in
due le forze politiche ed anche la coscienza dell'opinione
pubblica. Mi auguro che si possa fare la stessa operazione anche
con il nuovo presidente del Comitato-Caccia, auspicando che egli
sia disponibile anche ad ascoltare le esigenze dei
protezionisti.
Concludo definitivamente questo mio intervento augurandomi che
finalmente prenda l'avvio questa legge sulla caccia e che, dopo un
percorso molto in salita, grazie al nuovo presidente, possa
finalmente percorrere anche il tratto in discesa per giungere,
entro breve tempo, all'esame del Consiglio regionale. Credo di aver
risposto anche all'amico Consigliere Cout, al quale lascio il suo
divertimento di andare a caccia; io mi occupo di altre cose perché
credo che ci siano degli sport meno cruenti, però ognuno si diverte
come può e come vuole. Grazie.
