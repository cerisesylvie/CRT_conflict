Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1690 del 19 dicembre 1990 - Resoconto
OGGETTO N. 1690/IX - Approvazione delle modalità per fruire
dei contributi alloggio a favore di studenti universitari, in
applicazione dell’articolo 9 della legge regionale
14 giugno 1989, n. 30.
Presidente - Do lettura del testo della delibera:
Il Consiglio
- richiamata la legge regionale 14 giugno 1989, n. 30, ed il
provvedimento consiliare n. l03l/IX del 14 febbraio 1990;
- visto il parere della V Commissione consiliare permanente;
- respinto l’emendamento dei Consiglieri Louvin e
Andrione;
- approvati gli emendamenti dell’Assessore alla
Pubblica Istruzione Rusci;
delibera
1) l’approvazione, nel testo allegato, delle
modalità di concessione dei contributi alloggio agli studenti
iscritti ad università italiane e straniere ovvero ad istituti di
istruzione superiore di grado universitario
nell’anno accademico 1990/91;
2) il rinvio a successive deliberazioni della Giunta regionale
dell’impegno e della liquidazione delle spese, nei
limiti dello stanziamento iscritto al capitolo del bilancio di
previsione della Regione per l’anno 1991
corrispondente al capitolo 44210 del bilancio
dell’esercizio finanziario in corso ("Spese per
l’attuazione del diritto allo studio
nell’ambito universitario").
Presidente
- Ha chiesto di parlare
l’Assessore alla Pubblica Istruzione Rusci, ne ha
facoltà.
Rusci (PRI)
- Si propone che il Consiglio regionale
approvi i nuovi criteri per i contributi alloggio in favore degli
studenti universitari.
Dopo un anno di applicazione di questo articolo 9 della legge
30, l’ufficio ha fatto alcune proposte, viste anche
alcune difficoltà interpretative sorte nell’ambito
della Commissione competente ad attribuire questi contributi. Ne
espongo i punti principali: si elimina il requisito della
cittadinanza italiana, si aumentano del 5 per cento sia le cifre
riguardanti l’ammontare del contributo, sia le cifre
riguardanti il tetto dell’imponibile, il tetto
reddituale, che passa da 30 a 31,5 milioni; poi, prendendo anche
nella giusta considerazione e per analogia con quanto proposto
dall’Assessorato per quello che riguarda gli assegni
di studio, si fa una proposta di atterraggio più morbido
sull’imponibile reddituale, che passa a scalare fino
a 35 milioni, nel senso che nel primo anno di applicazione la
soglia del tetto massimo dell’imponibile era di 30
milioni e al di sopra di 30 milioni anche in esistenza di requisiti
di merito nulla veniva dato allo studente universitario che si
trovasse in quella condizione. Abbiamo quindi preferito prevedere
degli scaglionamenti di tetto reddituale da 31,5 a 35 milioni, per
cui da 31,5 milioni a 33 milioni ci sarà un contributo, in questo
caso "alloggio" ma la stessa cosa varrà per
l’assegno di studio, del 75 per cento, e da 33 a 35
milioni del 50 per cento. A questo proposito presento, in accordo
con la commissione, un emendamento all’articolo 2
dell’atto amministrativo in questione, per cui al
nono rigo, dopo la parola
"lire 31.500.000"
si aggiunge:
"compatibilmente con le disponibilità di bilancio, potranno
essere prese in considerazione le domande di contributo, nelle
misure specificate nella tabella allegata, presentate dagli
studenti appartenenti a nuclei familiari il cui reddito complessivo
depurato sia compreso fra L. 31.500.001 a L. 35.000.000".
E
segue ovviamente la tabella allegata di parametrazione per la
concessione del contributo.
Presidente
- E’ aperta la discussione
generale. Ha chiesto di parlare il Consigliere Louvin, ne ha
facoltà.
Louvin (UV)
- Nous partageons ces innovations qui sont
portées aux critères pour l’attribution de ces
subsides.
Il y a cependant un point sur lequel nous formulons des réserves
et c’est au sujet de la fréquence obligatoire. Nous
avons du mal à comprendre pourquoi on a voulu différencier
l’attribution de ces points par rapport aux
différentes facultés qui toutes seraient soumises à un régime de
fréquence obligatoire. Nous ne comprenons pourquoi les ingénieurs,
les médecins et ainsi de suite auraient dix point alors que
n’en auraient que trois les architectes, les
agronomes etc., et ceux qui fréquentent d’autres
facultés dans lesquelles pourtant il pourrait aussi y avoir des
matières à fréquence obligatoire, n’auraient même
pas droit à avoir l’attribution de quelques points
pour la formation de ces classements.
Nous demanderions donc d’uniformiser
l’attribution de ces points pour la fréquence
obligatoire aux barèmes que vous estimerez les plus utiles, nous
pensions par exemple que l’on pourrait attribuer
pour toutes les facultés où une fréquence obligatoire est prévue
pendant l’année académique 5 points, de façon à
éliminer une discrimination qui me paraît franchement
injustifiée.
Il y a une requête également que je voudrais adresser à
l’Assesseur et qui concerne un engagement
qu’il avait pris il y a quelques mois dans ce
Conseil pour ce qui est du doctorat de recherche et de
l’enseignement post universitaire. A ce propos
l’Assesseur s’était engagé à porter,
avant la fin de l’année, à ce Conseil une
proposition concrète; je voulais demander si elle est encore à
l’étude ou si elle est déjà prête. En tout cas
l’amendement que nous proposons est formalisé dans
ce texte ècrit que je remets à la Présidence du Conseil.
Presidente
- Ha chiesto di parlare
l’Assessore alla Pubblica Istruzione Rusci, ne ha
facoltà.
Rusci (PRI)
- Non ci sono delle grosse difficoltà ad
accettare questo emendamento, non è una questione di così grosso
merito, mi darà atto il Consigliere Louvin di questo. Avremmo
potuto approfondirlo in Commissione, questo sì. Ad una mia precisa
domanda formulata agli uffici, la risposta è stata che questa
differenziazione nasce dal fatto che ci sono obblighi di frequenza
differenti, per cui il raggruppamento delle varie facoltà così come
predisposto dagli uffici tiene conto di necessità di presenza,
obbligo di frequenza secondo il tipo di facoltà.
Sarebbe stato opportuno approfondirlo, come ribadisco, in
un’altra sede, c’è il rischio di
ricadere in difficili situazioni comprensibili successivamente in
Commissione.
Presidente
- Ha chiesto di parlare il Consigliere Louvin,
ne ha facoltà.
Louvin (UV)
- Je ne vois pas tellement pourquoi il y
aurait ces différences dans le régime de fréquence;
c’est vrai que parfois certaines facultés imposent
un nombre d’heures supérieur de fréquence
obligatoire, mais cela dépend non pas d’un régime
général au niveau de l’état mais de tel ou tel autre
établissement universitaire qui impose comme obligatoire la
fréquence au cours d’une matière. Il y a 20 ans,
beaucoup de matières étaient à fréquence obligatoire à la faculté
de droit, par la suite la plupart d’entre elles ont
été éliminées et on est en train maintenant de les rétablir. Je ne
vois par conséquence comment on peut justifier
l’établissement de ces différences et surtout
j’insiste sur le fait de ne pas même avoir inclus la
possibilité d’attribution de points pour la faculté
de sciences économiques, où certaines matières sont à fréquence
obligatoire, et pour la faculté de droit également.
C’est pourquoi nous insistons pour que
l’amendement soit mis au vote.
Presidente
- Ha chiesto di parlare
l’Assessore alla Pubblica Istruzione Rusci, ne ha
facoltà.
Rusci (PRI)
- Vorrei meglio specificare la questione.
Nella presentazione della documentazione, si tratta sempre della
indennità alloggio, è appena normale ritenere che chi più deve
fermarsi presso la sua facoltà e quindi nella città che ospita la
facoltà per dover studiare, avrà maggiori diritti per
l’indennità alloggio, nel senso che se uno ha una
sola materia di frequenza probabilmente riesce anche a spostarsi
senza avere questo tipo di indennità alloggio. Essendo che poi su
questa materia si procede in termini estremamente empirici, visto
che si accolgono le difficoltà applicative insorgenti in
Commissione, e questo lo si può valutare nella Commissione ad hoc
per l’attribuzione di questi contributi, proporrei
al Consiglio di provare a verificare questa via, che secondo me
tiene conto di differenziazioni e di disparità di casi che esistono
nell’ambito degli studenti universitari, e
l’anno prossimo, visto che fra
l’altro quello della indennità alloggio è
l’unico argomento che viene sottoposto
all’attenzione del Consiglio mentre il resto è di
competenza della Giunta, sentita l’opportuna
Commissione consiliare, possiamo rimodificare il tiro su questo
argomento.
Per quello che riguarda il dottorato di ricerca siamo a buon
punto con gli uffici; anche qui abbiamo dovuto inventarci alcune
cose e sottoporremo l’argomento
all’attenzione del Consiglio nei prossimi mesi.
Presidente
- Ci sono altri che intendono prendere la
parola? I Consiglieri Louvin e Andrione insistono per la votazione
dell’emendamento?
Allora pongo in votazione l’emendamento
presentato dai Consiglieri Louvin e Andrione, che recita:
Alle tabelle allegate all’allegato 17, il
paragrafo "Frequenza obbligatoria" è così sostituito:
"Frequenza obbligatoria a materie oggetto di insegnamento nel
corso dell’anno accademico".
Esito della votazione
Presenti: 32
Votanti: 14
Favorevoli: 14
Astenuti: 18 (Bajocco, Beneforti, Bich, Bondaz, Chenuil, Dolchi,
Fosson, Lanièce, Lanivi, Lavoyer, Limonet, Mafrica, Martin, Monami,
Pascale, Ricco, Rusci, Trione)
Il Consiglio non approva
Presidente
- Pongo in votazione
l’emendamento proposto dall’Assessore
Rusci che recita:
All’articolo 2, nono rigo, dopo la parola "lire
31.500.000" si aggiunge: "compatibilmente con le disponibilità di
bilancio, potranno essere prese in considerazione le domande di
contributo, nelle misure specificate nella tabella allegata,
presentate dagli studenti appartenenti a nuclei familiari il cui
reddito complessivo depurato sia compreso fra L. 31.500.001 e L.
35.000.000".
Esito della votazione
Presenti: 31
Votanti: 19
Favorevoli: 19
Astenuti: 12 (Agnesod, Andrione, Faval, Louvin, Marcoz,
Mostacchi, Perrin, Rollandin, Stévenin, Vallet, Viérin e
Voyat);
Il Consiglio approva
Presidente
- Pongo in votazione la delibera nel testo
emendato dall’Assessore Rusci:
Esito della votazione
Presenti: 31
Votanti: 18
Favorevoli: 18
Astenuti: 13 (Agnesod, Andrione, Faval, Lanivi, Maquignaz,
Marcoz, Mostacchi, Perrin, Rollandin, Stévenin, Vallet, Viérin e
Voyat);
Il Consiglio approva
***
