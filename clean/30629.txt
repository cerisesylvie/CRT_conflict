Classificazione
AMMINISTRAZIONE REGIONALE
Ordinamento degli uffici e del personale
UNIONE EUROPEA E RAPPORTI INTERNAZIONALI



Oggetto del Consiglio n. 339 del 28 gennaio 2009 - Resoconto
OGGETTO N. 339/XIII - Interpellanza: "Problematiche inerenti
l'acquisto della nuova sede di rappresentanza della Regione a
Bruxelles".
Interpellanza
Richiamata la Deliberazione di Giunta regionale n. 372 del
16.02.2007 con la quale veniva approvata l'istituzione di una sede
condivisa degli uffici di rappresentanza a Bruxelles delle Regioni
aderenti al progetto di istituzione dell'Euroregione
Alpi-Mediterraneo;
Appreso che rispetto a quanto concordato dalla precedente
Giunta regionale, gli spazi destinati alla rappresentanza della
Valle d'Aosta a Bruxelles, avranno dimensioni inferiori;
Appreso inoltre dal Presidente della Regione nella seduta del
Consiglio regionale del 22.10.2008 che entro la fine del 2008, si
sarebbero chiuse le operazioni di acquisto della nuova sede a
Bruxelles in rue du Trône;
Rilevato che alla data odierna, in base alla documentazione
resa pubblica, non risultano evoluzioni significative per quanto
riguarda la sopra descritta acquisizione;
i sottoscritti Consiglieri regionali
Interpellano
il Presidente della Regione per sapere:
1) se ci sono delle difficoltà per la definizione
dell'acquisto della nuova sede di rappresentanza a
Bruxelles;
2) quali sono le eventuali idee diverse che modificano
sostanzialmente quanto fin'ora perseguito dalla Giunta
regionale.
F.to: Chatrian - Bertin - Morelli Patrizia
Président
- La parole au Vice-président Chatrian.
Chatrian (VdAV-R)
- Grazie, Presidente. Non pensavamo di
ripresentare questa iniziativa, visto e considerato che era già
stata fatta nel mese di ottobre e in quella occasione ci aveva
assicurato - che essendo entrati noi nel dettaglio per quanto
riguarda sedimi, metrature e quant'altro, questa la sua
definizione, eravamo alla conclusione a livello di procedimento ma
anche di chiusura proprio del cerchio. La nostra interpellanza è
mirata ancora a conoscere se ci sono delle difficoltà a noi
sconosciute, se sì quali e su cosa vertono. È molto puntuale e va
proprio a chiedere considerazioni ed intendimenti.
Président
- La parole au Président de la Région,
Rollandin.
Rollandin (UV)
- In risposta all'interpellanza che è
stata presentata il 23 ottobre, avevo detto che erano mantenute le
stesse intenzioni già emerse con deliberazioni ufficiali e quindi
con l'intenzione da parte dell'Amministrazione regionale di
acquisire i beni oggetto di questa trattativa portata avanti dalla
Regione Piemonte per acquistare un immobile da rendere come sede
disponibile per tutte le Regioni facenti parte dell'Euroregione,
Euromed. In questa ottica c'era anche lo spazio per la Regione
Valle d'Aosta. Successivamente, come avevo anticipato, c'è stata
una richiesta di Unioncamere di avere uno spazio che si inseriva
nell'ambito della superficie a disposizione dell'Amministrazione
regionale Valle d'Aosta. Le difficoltà emerse sono legate ad una
valutazione nel merito di questo possibile frazionamento fra
Unioncamere e Regione, che ha fatto oggetto già di una riunione a
Bruxelles per evidenziare sotto questo profilo le eventuali
difficoltà, che sono difficoltà passeggere. Credo che il
Vicepresidente Chatrian abbia seguito la pratica quando c'era il
raccordo con la Regione Piemonte, perché aveva inviato delle
lettere ufficiali per chiedere le valutazioni nel merito, che noi
oggi abbiamo ripreso per portare a termine e far sì che nella
valutazione definitiva vi fosse la possibilità di avere la
documentazione idonea ad ufficializzare l'acquisto. Ad oggi quindi
c'è questa
impasse
dovuta alla valutazione di come
suddividere gli spazi fra Unioncamere e noi, perché Unioncamere
prima voleva comprare, poi adesso sembra che voglia affittare
questi spazi. Quindi sarebbe ancora diverso. Cambia idea molto
spesso. Siamo ancora nella situazione di difficoltà nel raggiungere
una definitiva situazione che porti, come ci auguriamo,
all'acquisto della superficie di un piano dell'immobile, come a suo
tempo concordato. Speriamo di farlo in tempi brevi, ma queste sono
le difficoltà oggettive che abbiamo incontrato e che ci hanno
portato ad una dilazione rispetto ai tempi previsti. Doveva essere
fatto entro la fine dell'anno, perché, come lei sa, ci sono già i
fondi impegnati con la finanziaria precedente, manca solo la
disponibilità per fare l'atto, ma per fare l'atto bisogna che la
pratica sia corretta da un punto di vista amministrativo e avere
tutti gli elementi di valutazione che siano consoni al fatto che è
un acquisto di un ente pubblico. Ci dispiace, ma sono sorte alcune
perplessità legate a questa intromissione di Unioncamere e al
completamento della pratica per quanto riguarda la valutazione
definitiva dell'immobile. Questo ci ha portato ad un ritardo.
Président
- La parole au Vice-président Chatrian.
Chatrian (VdAV-R)
- Grazie, Presidente. Prendiamo atto
delle sue dichiarazioni: da un punto di vista tecnico da una parte,
auspichiamo una chiusura del cerchio nel più breve tempo possibile
e una chiarezza da parte di Unioncamere soprattutto, e di
conseguenza dal punto di vista amministrativo. Gli intendimenti
dell'interpellanza vertevano soprattutto sugli intendimenti
politici, quindi grazie della risposta.
