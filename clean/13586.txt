Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 60 del 26 luglio 1993 - Resoconto
OGGETTO N. 60/X - Problemi inerenti la campagna di bonifica
sanitaria del bestiame. (Interpellanza)
Interpellanza - Venuti a conoscenza della lettera prot. n. 1529
del 16 giugno 93 a firma dell'Amministratore delegato dell'USL ed
inviata al Presidente della Giunta regionale, all'Assessorato alla
Sanità ed Assistenza sociale, all'Assessorato all'Agricoltura,
Foresta­zione e Risorse Naturali e per conoscenza alla Procura
della Repubblica.
Visto l'importanza dell'argomento e le precise indicazioni ivi
contenute.
Considerato che l'attuale campagna di bonifica sanitaria sca­drà
il 31 agosto 1993.
Tenuto conto dell'importanza che riveste l'agricoltura in Valle
d'Aosta.
I sottoscritti consiglieri regionali interpellano la Giunta per
co­noscere
1) quali sono i suoi intendimenti in relazione ai contenuti di
tale lettera;
2) quali i tempi per l'approvazione del nuovo programma
regio­nale triennale di bonifica sanitaria come previsto dalla
legge regionale 17 giugno 1988 n. 56.
F.to: Viérin Marco-Lanièce.
Presidente -
La parola al Vicepresidente, Viérin
Marco.
Viérin M. (DC) -
Siamo venuti a conoscenza di
questa lettera in­viata dall'Amministratore delegato dell'USL dopo
che lo stesso aveva ricevuto una lettera di pari contenuto dal
Servizio vete­rinario regionale. Noi riteniamo che un argomento di
questa portata debba essere individuato molto prima del prossimo
Consiglio di fine settembre, altrimenti ci saranno agricoltori che
inizieranno la bonifica sanitaria senza sapere a che cosa andranno
incontro. Io qui ripeto i passaggi su cui gradirei ave­re risposta:
"...si devono mettere i veterinari nelle migliori con­dizioni
per operare senza che gli interessi economici degli alle­vatori
abbiano a prevalere", "...il piano di bonifica dovrà essere
innovativo in particolare per quanto riguarda gli indennizzi agli
animali infetti", "...di richiedere la collaborazione della forza
pubblica per effettuare delle prove diagnostiche", "...modifica del
punto 1) capo b della delibera 8970 del 5 ottobre 1992: Progetto di
abbattimento di animali improduttivi o a fine carriera"
- ma
ciò non rientra nei compiti dei veterinari -
"...modifica
all'articolo 35 n. 5 del luglio 1984 e la successiva deliberazione
di Giunta 1613 del 16 febbraio 1990 riguardante la concessione di
contributi per il bestiame perito a causa di eventi calamitosi in
quanto non rientra nei compiti dei veteri­nari", "...di dotare il
Servizio veterinario dell'USL di due vigili sanitari a propria ed
esclusiva disposizione", "...disporre della consulenza di un
ufficio legale che esprima il proprio parere in merito
all'interpretazione di decreti e circolari", "...procedure per una
informatizzazione degli uffici periferici presso i quali operano i
veterinari in modo da collegarli col computer centra­le"
. Sono
otto quesiti importanti sui quali gli allevatori devono avere
risposte precise a breve termine.
Presidente -
La parola all'Assessore alla sanità
ed assistenza sociale, Vic­quéry.
Vicquéry (UV) -
La lettera è un atto interno
perché è stata inviata dai veteri­nari all'USL e non alla Giunta,
quindi non bisogna incomincia­re a confondere i ruoli: noi siamo
per la suddivisione chiara dei ruoli fra Amministrazione e USL.
Molti dei problemi toccati so­no di competenza dell'USL; poi, per
conoscenza, la lettera viene trasmessa. Comunque vorrei fare alcune
riflessioni: la lettera tocca tre temi, quello della
professionalità dei veterinari, il te­ma delle indennità e problemi
organizzativi.
Mi pare di poter dire che questa lettera fa onore alla categoria
dei veterinari, perché chiedere più professionalità è un atto di
responsabilità. Noi seguiremo questa linea e siamo intenzionati a
predisporre un disegno di legge che riorganizzi i servizi
veterinari; vor­remmo presentarlo nel corso dell'anno, anche se ci
sono pro­blemi legati alla commistione di ruoli fra Regione e USL e
al fatto che molti veterinari sono convenzionati, per cui non di
ruolo e senza un referente giuridico, e malgrado tutta una serie di
altri problemi come quello del vigile sanitario, eccetera. Per
quanto riguarda altri problemi noi riteniamo che il tema delle
indennità vada affrontato: con l'Assessore all'agricoltura ab­biamo
avuto due riunioni tecniche; nella prossima settimana convocheremo
ufficialmente l'Associazione allevatori e la Commissione sanitaria
regionale, che sono le sedi competenti. Posso anticipare che alcune
di queste osservazioni sono inte­ressanti e la Giunta vuole
predisporre una griglia di valutazio­ne in modo da svincolare il
più possibile valutazioni di tipo di­screzionale.
Presidente -
La parola al Vicepresidente, Viérin
Marco.
Viérin M. (DC) -
Il discorso della trasparenza e
della centralità del Consiglio non è stato messo al "centro" come
si è voluto far credere, proprio perché si comincia a dire che non
si è compe­tenti; ma io ricordo che il Consiglio deve esaminare
qualsiasi notizia, quindi la confusione dei ruoli non c'è.
L'Assessore non ha voluto entrare nel merito dei punti specifici
che io ho solle­vato riprendendo i passaggi della lettera inviata
dai veterinari all'Amministratore delegato dell'USL e
dall'Amministratore delegato alla Giunta. Io direi che se
l'Assessore mi dice:
"seguiremo la linea indicata dai
veterinari"
io ne prendo atto; poi mi si dice:
"è cambiata
la maggioranza"
ma alcune settima­ne fa si è anche detto che
questa maggioranza era frutto di continuità, allora a questo punto
non si capisce quando è frutto di continuità e quando invece è
cambiata e quindi non capisco che mi si dica che il discorso deve
essere rivisto.
Se si segue la linea indicata dai veterinari si ritorna su
alcuni aspetti, e precisamente, sugli aspetti dei contributi per
l'abbat­timento dei capi improduttivi o a fine carriera, e a dare
appli­cazione al metodo adottato dall'Assessore Lanièce; quindi, si
fa marcia indietro rispetto alla continuità della maggioranza del
giugno del 1992.
Punto per punto vorrei ricordare che bisogna mettere i
veteri­nari in condizione di poter operare con professionalità
senza che gli interessi economici degli allevatori abbiano a
prevalere su quelli sanitari; si potrebbe però anche dire il
contrario, e cioè che bisogna mettere gli allevatori nelle migliori
condizioni per poter lavorare con professionalità anche perché i
primi hanno una garanzia salariale e i secondi no.
Si dice poi che la bonifica sanitaria dovrà essere innovativa;
questa è secondo noi una scelta esclusivamente politica che non ha
niente a che vedere con l'espletamento del proprio lavoro da parte
dei veterinari. Si richiede poi la collaborazione della forza
pubblica per effettuare delle prove diagnostiche e l'eventuale
sequestro dell'allevamento; vorrei qui ricordare che cosa
signi­fica "sequestro" di un allevamento.
Sulla modifica al punto 1) capo b della legge, cioè della
delibera 8970 del 5 ottobre 1992, avente per oggetto
"Interventi
regiona­li a favore degli allevamenti per l'abbattimento di animali
im­produttivi o a fine carriera"
noi siamo d'accordo perché
pensia­mo sia giusto ritornare a quella prima applicazione che era
stata data dall'allora Assessore Lanièce e quindi auspichiamo che
si ristabiliscano le procedure adottate per la campagna del 1991 e
1992, procedure alle quali l'Union Valdôtaine si era de­cisamente
opposta ritenendo più giusto dare le competenze ai veterinari.
Per quanto riguarda la modifica all'articolo 35 della legge
regionale siamo d'accordo così come siamo d'accordo sul punto 6)
che prevede di dotare il Servizio sanitario dell'USL di due vigili
regionali.
Sul fatto poi di poter disporre della consulenza di un ufficio
le­gale che esprima proprio parere in merito all'interpretazione di
leggi, decreti e circolari, e di un supporto per la stesura di
do­cumenti da formalizzare con delibere, noi siamo d'accordo, ma
crediamo che questo servizio dovrebbe soprattutto anche ricer­care
ed indicare le modalità per sburocratizzare l'attuale si­tuazione,
sia per quanto riguarda le richieste dei veterinari, ma anche per
quelle degli allevatori, che devono passare la metà del loro tempo
negli uffici anziché nella propria stalla o nella propria
azienda.
Infine, per quanto concerne la procedura per una
informatiz­zazione degli uffici periferici presso i quali operano i
veterinari del territorio, prevedendo l'installazione di terminali
collegati al computer centrale, siamo d'accordo, ma vale lo stesso
discor­so del punto precedente cioè questa informatizzazione dovrà
fornire un miglior servizio agli allevatori.
