Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3000 del 10 gennaio 1992 - Resoconto
OGGETTO N. 3000/IX Interventi di assistenza finanziaria, ai
sensi dell'articolo 5 della legge regionale 28 giugno 1982, n. 16,
a favore delle imprese del gruppo Bertino.
Presidente
Do lettura della proposta di deliberazione
indicata in oggetto.
Deliberazione Il Consiglio regionale
delibera
1) di conferire alla Finaosta S.p.A. l'incarico di erogare alla
IVIES S.p.A.. e, tramite essa, alle società operative del gruppo
Bertino, con attività industriale, aventi sede legale ed
amministrativa in valle d'Aosta, un finanziamento fino ad un
ammontare massimo di lire 1.000.000.000 (unmiliardo)
Detto finanziamento sarà regolato dalle seguenti condizioni:
a) potrà essere utilizzato dalla IVIES S.p.A. e dalle società
operanti in valle d'Aosta solo dietro presentazione alla Finaosta
di una richiesta scritta, indicante quale destinazione degli
utilizzi il pagamento di stipendi, salari, oneri sociali,
specificandone l'ammontare per ciascuna società.
b) la durata non potrà essere superiore ad un anno ed il
rimborso potrà avvenire in un'unica soluzione;
c) il tasso d'interesse relativo alla quota di partecipazione
della Finaosta sarà regolato ai sensi dell'articolo 11 della
convenzione in vigore per la gestione degli interventi a norma
dell'articolo 5 della legge regionale del 28 giugno 1982 n. 16.
d) la IVIES S.p.A. e le società del gruppo Bertino, nonché i
garanti, dovranno impegnarsi per tutta la durata del
finanziamento:
- a non concedere pegno e/o ipoteca od altro diritto reale sui
beni di loro proprietà e quelli di proprietà delle società da
essa/i direttamente o indirettamente controllate;
- a non cedere, alienare, distogliere attività fisse (beni
immobili, mobili, partecipazioni) di importi superiori a lire
500.000.000 (cinquecentomilioni) senza il preventivo assenso
scritto della Finaosta. I garanti dovranno impegnarsi a non cedere,
alienare, distogliere alcun bene (immobili, mobili, partecipazioni)
di loro proprietà per tutta la durata del presente
finanziamento;
- a non rilasciare garanzie fideiussorie oltre a quelle
richieste dalla presente deliberazione senza il preventivo assenso
scritto da parte della Finaosta;
- a far pervenire alla Finaosta entro novanta giorni dalla
chiusura dell'esercizio fissata al 31 dicembre 1991, le bozze del
bilancio di prechiusura, complete delle scritture di rettifica,
relative a tutte le società del gruppo;
- a far pervenire alla Finaosta, con scadenza mensile, copia del
prospetto dei flussi di cassa di tutte le società del gruppo,
relativo al successivo trimestre, redatto secondo lo schema che
verrà concordato con la Finaosta;
2) di subordinare l'erogazione del suddetto finanziamento
all'acquisizione delle seguente garanzie:
fideiussione della società "Albergo Ponte Romano S.a.s." nonché
fideiussione personale dei Sig.ri Bertino Giovanni, Flavio,
Battistina e Vigna Maria Caterina;
3) di dare atto che per l'intervento sarà utilizzato il fondo di
dotazione di cui all'articolo 9 della legge regionale 28 giugno
1982, n. 16 e successive modificazioni.
Presidente
Pongo in votazione la proposta di
deliberazione indicata in oggetto considerando già accettato
l'emendamento che era stato proposto dal Consigliere Voyat.
Esito della votazione:
Presenti: 28
Votanti: 28
Favorevoli: 27
Contrari: 1
Il Consiglio approva.
Presidente
Pongo ora in votazione l'immediata
eseguibilità del punto in oggetto.
Esito della votazione:
Presenti: 28
Votanti: 28
Favorevoli: 27
Contrari: 1
Il Consiglio approva.
