Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 289 del 25 gennaio 1989 - Resoconto
OGGETTO N. 289/IX - SITUAZIONE ATTUALE DELLA SOCIETA' COINCA
E INTENDIMENTI DELL'ESECUTIVO REGIONALE RISPETTO AGLI ESITI DEL
CONTENZIOSO IN CORSO. (Interpellanza).
PRESIDENTE: Do lettura dell'interpellanza presentata dai
Consiglieri Mafrica, Tonino e Bajocco;
INTERPELLANZA
APPRESO da notizie di stampa che il rappresentante legale della
Regione ha chiesto il sesto rinvio nel corso del dibattimento che
dovrebbe dirimere il contenzioso legale con la COINCA;
RICORDATO che gli investimenti regionali effettuati per
consentire l'avvio dell'attività produttiva di tale azienda hanno
superato i 20 miliardi;
i sottoscritti Consiglieri regionali del Gruppo comunista
INTERPELLANO a l'Assessore competente per conoscere:
1) qual è il giudizio della Giunta sulle attuali condizioni
produttive, commerciali ed occupazionali della COINCA;
2) quali sono le intenzioni dell'Esecutivo rispetto agli esiti
del contenzioso tuttora aperto con la società.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (UV):
Vu que l'Assesseur est absent et qu'il
avait demandé de relater lui-même à la Commission compétente, je
demanderais de suspendre la discussion sur ce point.
PRESIDENTE: Ha chiesto di parlare il Consigliere Tonino, ne ha
facoltà.
TONINO (PCI):
Siamo d'accordo a condizione che
l'iscrizione avvenga in una riunione da fare nella prossima
settimana, in quanto l'interpellanza è stata presentata perché in
Commissione ancora non si è discusso dell'argomento.
Mi rivolgo al Presidente della Commissione e chiedo che venga
convocata per la prossima settimana.
PRESIDENTE:
Ha chiesto di parlare Consigliere Bajocco, ne
ha facoltà.
BAJOCCO (PCI):
Mi auguro che con la prossima settimana,
quando ci sarà questa riunione, i Commissari abbiano quella
documentazione che è già stata chiesta all'Assessore; penso che il
Presidente della Commissione abbia chiesto quanto di competenza al
Presidente della Giunta.
