Classificazione
AMMINISTRAZIONE REGIONALE
Ordinamento degli uffici e del personale


Resoconto integrale del dibattito dell'aula
Oggetto del Consiglio n. 2503 del 16 aprile 1997 - Resoconto
SEDUTA ANTIMERIDIANA DEL 16 APRILE 1997
OGGETTO N. 2503/X Necessità di un effettivo riordino del settore
del pubblico impiego in Valle d'Aosta. (Interrogazione con risposta
scritta)
Interrogazione r. s. Preso atto del dibattito in corso in Valle
d'Aosta in merito alla necessità di un riordino effettivo del
settore del pubblico impiego, finalizzato ad una maggiore
funzionalità ed armonia;
Considerato che il settore in oggetto presenta attualmente
diverse differenze al suo interno e la diversità di trattamento
economico e giuridico, ad esempio tra dipendenti regionali e
comunali, contiene elementi di eccessiva disparità;
Rilevato che, qualora si mettesse mano ad una problematica tanto
complessa e di così profondo impatto nella realtà sociale come
quella del pubblico impiego si renderebbe necessaria la più ampia
trasparenza rispetto a tutti i passi che dovrebbero essere
compiuti;
il sottoscritto Consigliere regionale
Interroga
la Giunta regionale per conoscere:
1) le reali intenzioni in merito alla riorganizzazione del
comparto pubblico;
2) l'effettiva consistenza del pubblico impiego in Valle
d'Aosta, almeno per quei settori oggetto delle iniziative di
ricompattazione del comparto;
3) l'eventuale valutazione di carattere economico sul costo
preventivabile per l'Amministrazione regionale qualora questa
mettesse mano operativamente alla riorganizzazione del pubblico
impiego;
4) qual è la situazione reale, e qual è la posizione della
Giunta al riguardo, in merito all'eventualità di doppio lavoro da
parte dei dipendenti pubblici, in particolare nell'Amministrazione
regionale, ovvero quante domande di autorizzazione allo svolgimento
di attività esterne all'Amministrazione sono state presentate,
quante sono state accolte e quante invece respinte, con le relative
motivazioni.
F.to: Lanièce
Presidente È stata data risposta scritta con lettera n. 2355 in
data 4 aprile 1997.
