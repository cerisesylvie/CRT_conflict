Classificazione
NOMINE E INCARICHI DI CONSULENZA E SPECIALI
Nomine



Oggetto del Consiglio n. 3897 del 18 settembre 2024 - Resoconto
OBJET N° 3897/XVI - Désignation des représentants de la
Région au sein du comité scientifique de la fondation "Centre
d'études historico-littéraires Natalino Sapegno".
Bertin (Presidente) -
Punto n. 4 all'ordine del
giorno.
La legge 33/91, "Promozione della Fondazione Centro di Studi
storico-letterali Natalino Sapegno", prevede l'istituzione di un
Comitato scientifico, composto dal direttore della Fondazione e da
otto membri da scegliersi tra esperti in discipline umanistiche, di
cui due designati dal Consiglio regionale con voto limitato, vale a
dire che sulla scheda si può esprimere soltanto una preferenza.
L'articolo 13 dello Statuto della Fondazione in questione
stabilisce che i membri del Comitato scientifico sono
riconfermabili. Il mandato è scaduto il 12 settembre 2024, la
Segreteria generale della Regione ha attivato le procedure previste
dalla sopra citata legge e a questo punto sono stati trasmessi i
nominativi dei candidati, che sono quelli relativi ai curricula che
avete potuto vedere: Balsamo Jean, Gorris Rosanna, Savoretti
Moreno.
Il Consiglio, come detto, deve pertanto procedere alla
designazione con voto limitato, mediante scrutinio segreto, su
schede.
Ogni Consigliere, come detto, potrà esprimere un nominativo. Se
non vi sono opposizioni, la distribuzione e la compilazione delle
schede possono avvenire anche al banco, secondo l'articolo 83 del
Regolamento.
Per velocizzare, proporrei, se non ci sono opposizioni, questa
procedura. Posso far distribuire le schede? Invito gli uscieri a
distribuire le schede.
Chiedo al collega Segretario Jordan di procedere alla
chiamata.
Prego i consiglieri scrutatori di avvicinarsi al tavolo delle
votazioni e di procedere allo scrutinio.
(Segretario: Jordan; scrutatori: Marguerettaz, Manfrin,
Malacrinò).
Presenti: 35
Valide: 34
Bianche: 1
Balsamo: 9
Gorris: 21
Savoretti: 4
Risultano pertanto nominati Balsamo e Gorris.
