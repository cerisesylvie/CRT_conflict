Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3179 del 11 novembre 1987 - Resoconto
OGGETTO N. 3179/VIII - DATI SUI RIFUGI E BIVACCHI ALPINI
ESISTENTI SUL TERRITORIO VALDOSTANO. - (Interrogazione con risposta
scritta)
PRESIDENTE
: Do lettura dell'interrogazione in oggetto,
presentata dal Consigliere Aloisi:
INTERROGAZIONE CON RISPOSTA SCRITTA
CONSIDERATO che, a conclusione della stagione alpinistica, i
ricoveri in quota, rifugi e bivacchi, hanno dimostrato la loro
validità;
VISTO che l'Amministrazione regionale interviene
finanziariamente per il mantenimento e l'efficienza di tali
strutture alpinistiche spesso danneggiate da vandali che nulla
hanno in comune con l'etica della montagna;
RILEVATO che nei pressi di tali attrezzature si accumulano
spesso rifiuti di ogni genere;
INTERROGA
l'Assessore al Turismo e Beni Culturali per conoscere in
dettaglio quali sono i rifugi e bivacchi esistenti in territorio
valdostano, loro denominazione, ubicazione, quota, numero posti,
proprietà, se incustoditi o custoditi ed in quale periodo
dell'anno, se dotati o meno di collegamento telefonico o radio con
il fondovalle, stato di conservazione ed ammontare degli interventi
finanziari sostenuti dalla Regione nel 1987.
PRESIDENTE
: All'interrogazione con risposta scritta,
testé letta, è stata data risposta con lettera n. 1420 in data 9
novembre 1987.
