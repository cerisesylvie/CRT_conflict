Classificazione
ATTIVITÀ CULTURALI
BENI CULTURALI
Musei, biblioteche, archivi storici e aree di interesse archeologico



Oggetto del Consiglio n. 1419 del 23 settembre 2015 - Resoconto
OGGETTO N. 1419/XIV - Interrogazioni: "Notizie in merito
all'attività di promozione culturale volta a valorizzare la
fruizione dei castelli valdostani", "Iniziative poste in essere per
il prosieguo del servizio museale da parte dei promotori culturali"
e "Organizzazione del servizio di didattica museale".
Presidente
- Consigliere Bertschy per...
Bertschy (UVP) -
Grazie Presidente.
Giusto ieri il Presidente del Consiglio ha informato i
Capigruppo dicendo che erano stai risolti i problemi legati alla
visibilità del Consiglio sul territorio regionale, ecco, ci ha
segnalato che c'erano strane combinazioni satellite radio, ponti
radio, elettrodotti, che inficiavano la visibilità del servizio che
paghiamo. Continuano a segnalarci che il problema persiste, dove
poi magari glielo dico, non al microfono, però glielo segnaliamo
perché ce lo segnalano; quindi vediamo che non sia una situazione
che si verifica proprio il giorno del Consiglio...che queste
difficoltà di comunicazione ci sono tutti i giorni meno i due
giorni del Consiglio, poi i due giorni del Consiglio c'è
l'oscuramento. Grazie.
Presidente -
Grazie Consigliere Bertschy della
segnalazione, se poi ci fa pervenire la zona, il paese in cui ci
sono queste interferenze, questi problemi, continuiamo anche noi
come Ufficio di Presidenza a fare presente le difficoltà che ci
sono e speriamo di risolvere al più presto questi problemi.
Passiamo alla risposta ai punti congiunti. La parola
all'Assessore Rini.
Rini (UV) -
Grazie Presidente.
Ringrazio i colleghi che mi permettono di fare un po' di
chiarezza su questo punto. Cercherò di rispondere in maniera
organica sperando di rispondere a tutte le domande che mi sono
state poste, iniziando dalla
question
proposta dal collega
Ferrero: "
quanti sono gli alunni che nel corso del triennio di
attività di promozione culturale sono stati coinvolti nelle
iniziative
". Dunque, gli alunni che hanno fruito di tali
attività -quindi delle attività didattiche per scuole, organizzate
e promosse dall'Assessorato dell'istruzione e cultura e curate
proprio dai promotori culturali presso il Castello Gamba - sono
stati, relativamente all'anno scolastico 2012-2013, per le attività
svoltesi a partire dal 1° febbraio 2013: 1.657, di cui 1.532 presso
il Castello Gamba e 125 in occasione di un progetto specifico con
il liceo artistico di Aosta e
Babel
, il Festival della
parola. Poi le darò magari il dettaglio dei numeri per meglio
seguirli. Relativamente all'anno scolastico 2013-2014: tremila e
83, quindi un numero crescente, di cui tremila e 14 presso il
Castello Gamba e 69 presso il Castello Sarriod de la Tour di
Saint-Pierre, per un progetto specifico sul Medioevo.
Si specifica che a partire dall'anno scolastico 2014-2015 le
attività di cui sopra sono state organizzate anche presso altri
siti culturali di proprietà regionale, questa è un po' anche
l'ottica che stiamo cercando di portare avanti come Assessorato...e
che gli alunni partecipanti alle iniziative didattiche sono stati
in totale 4.825, poi le darò la suddivisione anche in base ai siti.
"
Se corrisponde al vero
- mi chiede -
la circostanza che
non sarebbe in programma l'effettuazione di una nuova selezione di
personale
". Allora, è una domanda che poi è stata posta anche
nelle altre, nelle altre
questions
, e quindi le rispondo in
maniera organica. In una ottica generale ovviamente anche di
contenimento della spesa, si sta cercando però, e questo lo abbiamo
fatto da subito, di garantire comunque il servizio, anche perché, e
lo dico, crediamo profondamente in questo servizio, crediamo
profondamente in questo tipo di attività.
Infatti l'Assessorato dell'istruzione e cultura ha identificato,
nell'ambito del personale interno della Soprintendenza per i beni e
le attività culturali, figure professionali idonee, per poter
comunque garantire gli impegni assunti con le istituzioni
scolastiche, in attesa di formare del personale e di perfezionare
nuove tipologie di collaborazione con le istituzioni stesse, con i
docenti stessi. Credo che
è à la une
e lo abbiamo visto
questa mattina su temi...lo abbiamo visto ieri con tutta la parte
della formazione musicale, su cui torneremo più tardi. Stiamo
parlando di razionalizzare e sfruttare al meglio le risorse. Io
credo che questo sia un esempio di come si stia cercando veramente
d farlo, perché pur di continuare a garantire questo servizio, nel
quale noi crediamo, abbiamo investito tanto e continueremo ad
investire...quindi mantenendo il servizio, ma riducendo le risorse
e ottimizzandolo e facendolo con delle risorse interne. Credo che
sia un buon segnale.
Alors, encore pour ce qui est du point 9, de la question 9, où
il y a la question sur le total, pardonnez-moi, de visiteurs aux
expositions de l'Administration, pendant l'hiver 2014-2015: 11.490
ont visité les expositions organisées par l'Administration
régionale à Aoste. Ce nombre a déjà été communiqué récemment aussi
au Conseiller Bertin, qui en avait fait la demande le 15 juin
dernier, au sens de l'article 116 du règlement. Pour ce qui est de
l'été 2015, qui se termine, le nombre de visiteurs aux expositions
d'Aoste a décidément augmenté, ce qui incite notre Assessorat à
maintenir son engagement habituel, à fin d'offrir un programme
d'exposition régionale de qualité. Celui-ci est particulièrement
apprécié par les touristes et apporte sûrement un plus à la ville
d'Aoste et pas seulement, à toute la région. Pour en revenir aux
expositions de la saison hivernale 2014-2015: 5.847 personnes ont
visité l'exposition "Nebbia" aménagée dans l'ancienne église Saint
Laurent; 1.491 l'hommage à Franco Balan installée au Musée
archéologique régional; 2.613 entrées, dont 881 payantes, ont été
enregistrées à l'exposition de Alessandro Menghini au Centre
Saint-Bénin, la seule exposition payante; et enfin 2 mille 89 à
l'exposition photographique "Metonimia" à l'Hôtel de États. Aucune
activité didactique n'était prévue pour l'exposition consacrée à
Franco Balan au Musée Archéologique, ni pour l'exposition
"Metonimia". Quant à l'exposition consacrée à la peinture de
Nebbia, installée à Saint Laurent, une activité didactique,
destinée uniquement aux écoles primaires d'Aoste, a été organisée
pendant le mois de janvier 2015: ont participé 433 enfants, tandis
que dans le cadre de l'exposition "Menghini", une activité dédiée
aux enfants des classes de troisième, quatrième et cinquième
élémentaire des institutions scolaires d'Aoste a été proposée de
mars à avril 2015 et 208 enfants y ont participé. Ces deux
activités étaient gratuites, organisées sur réservation et avec un
nombre de places limitées par le service éducatif du Château
Gamba.
Infine, per chiudere, in realtà l'avevamo già anticipato
rispondendo così anche alla
question
n. 12, nell'ambito di
una, come dicevo prima, riorganizzazione generale e complessiva del
settore della gestione dei beni culturali tendenti ad un'ulteriore
ottimizzazione delle risorse interne - e soprattutto delle grandi
professionalità interne dell'Amministrazione regionale, ma anche ad
una sinergica collaborazione tra il settore scuola e il settore
cultura, di concerto con le strutture competenti del dipartimento
Sovrintendenza agli Studi, quindi anche tra le due Sovrintendenza e
Soprintendenza - sono in corso una serie di valutazioni finalizzate
alla creazione di un progetto di ampia portata, che veda coinvolto
il corpo docente per una formazione permanente su progetti di
educazione all'arte e al patrimonio culturale del territorio.
Questo, come dicevo prima, sicuramente va in un'ottica di
razionalizzazione di risorse e credo che più che mai in questo
periodo sia una risposta congrua e sensata. Grazie.
Presidente -
Per la replica, la parola al Consigliere
Ferrero.
Ferrero (M5S) -
Grazie Presidente.
Sarò rapido, per consentire anche ai colleghi di intervenire.
Sì, ormai qualsiasi provvedimento viene giustificato con la
necessità di ridurre la spesa, peccato che si vada sempre nella
direzione di o colpire le classi meno abbienti o impoverire
l'offerta culturale, e lo abbiamo già visto. Di certo questi
provvedimenti sembrano un po' buttati lì, ormai non c'è più un
disegno d'insieme, pare che non ci sia neanche più coordinazione.
Ormai sembra un'armata Brancaleone, che taglia da una parte, poi
taglia dall'altra tanto per far tornare i conti, senza andare a
vedere però dove effettivamente si va a tagliare, soprattutto
tenuto conto che qui si parlava di un servizio che funzionava bene,
di un servizio che andava a favore dei giovani. E la cultura, lo
sappiamo che purtroppo, per quanto riguarda la Valle d'Aosta, ha
una situazione che non è, soprattutto per quanto riguarda anche la
didattica e l'abbandono scolastico, non è delle migliori. Quindi,
ecco che mantenere ad un livello adeguato, con operatori comunque
che erano stati formati, operatori che avevano dell'esperienza, che
avevano dei titoli, mantenere quindi questo servizio aveva anche
una funzione, una funzione molto importante e non dimentichiamo che
poi c'era anche un servizio svolto a favore dei turisti, quindi non
solo un servizio interno, ma anche a favore dei turisti.
Peccato che, ancora a luglio di quest'anno, veniva approvata una
delibera con la quale venivano decisi gli acquisti di spazi
pubblicitari per propagandare l'attività di promozione culturale
che doveva essere svolta nell'anno 2015-2016.
Peccato che precedenti delibere avessero già stanziato i fondi
per l'attività 2015-2016 e quindi questo cosa ha comportato? Ha
comportato sicuramente anche dei problemi per quanto riguarda gli
operatori che erano coinvolti, che, improvvisamente, con
un'aspettativa di lavoro che andava fino alla fine dell'anno
scolastico 2016, si sono trovati completamente impreparati e
sostanzialmente in mezzo alla strada. Certo bisogna razionalizzare
però, e con questo concludo, sorge una domanda. Ma scusate, allora
se c'erano già da prima le risorse interne per fare questo tipo di
servizio, perché dite adesso noi andiamo a vedere e con del
personale, sostanzialmente che è interno, svolgiamo i servizi che
erano affidati precedentemente a personale esterno? Ma, mi perdoni
Assessore, dato che anche qui ci sarà un risparmio, che non è un
risparmio da poco, ma allora una tiratina d'orecchie al dirigente
che in questi anni prendeva personale da fuori e non utilizzava
quello interno, la vogliamo dare? Si riesce a sapere, si può
trovare un responsabile o bisogna sempre parlare genericamente di
razionalizzazione? Ma qualcuno avrà sbagliato, vogliamo tagliargli
almeno l'indennità di risultato, che risultato ha conseguito in
questi anni questa persona? Io non so neanche chi sia, dico la
verità, ma non mi interessa, potrebbe essere Tizio, Caio o
Sempronio, ma è comunque una persona che ha sbagliato. Allora se,
oltre ai tagli giusti alla razionalizzazione, individuassimo anche
una volta per tutte le responsabilità, perché sennò si viaggia
sempre così in questa nebbia in cui alla fine non paga nessuno e
qui è stato fatto un errore, perché se già avevamo delle risorse
interne, dovevamo utilizzare quelle.
Presidente -
La parola al Consigliere Bertin.
Bertin (ALPE) -
Grazie Presidente.
Soltanto per chiedere una spiegazione e una risposta, lei si è
dimenticata la mia seconda domanda, su tre: quella riguardante il
Castello Gamba e le attività didattiche in esso organizzate.
Replicherò in seguito all'integrazione.
Presidente -
La parola al Consigliere Viérin.
Viérin L. (UVP) -
Scusi, mi pare che ci sia una richiesta
di integrazione, al massimo si fa l'integrazione, poi ci sono le
risposte se è un'interrogazione.
Presidente -
Intanto procediamo, Consigliere Viérin, lei
aveva chiesto la parola per replicare, l'Assessore fornirà poi
un'integrazione e proseguiamo con la replica.
La parola all'Assessore Rini.
Rini (UV) -
Chiedo scusa, collega Bertin, giustamente
aveva chiesto anche il numero totale dei visitatori del Castello
Gamba. Giusto?
Alors, du 28 octobre 2012, la 2 et la 3..., au 13 septembre
2015, 28.696 personnes ont visité le Château Gamba, dont 11.083 ont
participé aux différentes activités didactiques organisées dans le
musée même. Pour continuer, la troisième réponse c'est la même que
j'ai donnée à celle-ci. Après je vais vous donner les données
précises.
Presidente -
La parola al Consigliere Bertin.
Bertin (ALPE) -
Grazie Presidente.
Semplicemente, si era persa una domanda ed era comunque
significativo averla, anche perché i dati evidenziano una
situazione che va considerata. Ancora una volta, in generale, ci ha
fornito dei dati, relativamente alla presenza di visitatori alle
mostre, che dimostrano la poca attrattività delle esposizioni
organizzate dall'Assessorato in Valle d'Aosta. È una costante nel
tempo, sono dei decenni che i risultati sono i medesimi, in certi
casi anche di fronte ad investimenti significativi di denaro
pubblico. I soliti risultati che sono la conseguenza innanzitutto
di una mancanza di programmazione e di promozione. Sono anni, che
lo ripeto, e i risultati rimangono gli stessi. Tornando ai
visitatori del Gamba, le previsioni parlavano di 30 mila all'anno,
siamo a 28 mila dall'apertura ad oggi, di cui 11 mila hanno
utilizzato i servizi didattici, una cifra che bisogna rapportare ai
28 mila e comunque assolutamente significativa. In effetti in
questo disastro che i numeri evidenziano, bisogna sottolineare che,
almeno in questo caso, le attività didattiche del Gamba hanno
funzionato, per circa un terzo, il 40 per cento del totale dei
visitatori. Pertanto l'istituzione di questo profilo professionale
ha avuto dei riscontri positivi, bisogna evidenziarlo, se
rappresentano il 40 per cento dei visitatori del Castello Gamba, di
per sé già un'attività culturale ed educativa, che dà un senso
anche a queste iniziative. Parliamoci chiaro, se togliete
quest'attività, il Castello Gamba, tanto vale chiuderlo. Non ha
nessun significato tenerlo aperto, sono i numeri che lo dimostrano,
al di là di tutto. Una struttura che, peraltro avevamo già
evidenziato in passato, rischiava di avere delle difficoltà in
questo senso, ma torniamo ai promotori culturali. Con questa figura
si intravedeva in lontananza, diciamo così, si poteva percepire una
certa programmazione, un guardare al di là della singola prossima
esposizione, perché si dava un orizzonte un po' più ampio fornendo
servizi e creando anche dei nuovi utenti. Un fatto estremamente
piccolo e non sufficiente, ma almeno un timido inizio e una presa
di coscienza di come si deve agire in questo settore. Ha prodotto
dei risultati, come vediamo al Gamba, anche significativi e in poco
tempo, ma questi risultati sono sui lunghi periodi, pertanto
interrompere questo servizio in questo momento sarebbe un danno per
le attività in questione. Adesso ci ha segnalato che vuole portarle
avanti con risorse interne. In questo caso le alternative sono due,
riprendo un po' quello che diceva anche il collega Ferrero, o in
precedenza si sono sprecate delle risorse andando a prendere del
personale esterno oppure queste erano utili, anche perché avevano
la formazione ad hoc, sono state selezionate in questo senso e
probabilmente hanno svolto una funzione utile. I casi comunque sono
due: o li avete sprecati prima oppure, francamente, la situazione è
un po' diversa. Non parliamo poi del fatto che avete illuso queste
persone, promettendogli un futuro lavorativo che al momento
sembrerebbe non esistere più.
Un fatto grave, al di là della questione che riguarda
direttamente queste persone, ma, in generale, anche perché si vanno
a perdere delle professionalità, che si sono formate, e in questo
credo, ed è...come dire? Uno svantaggio per tutti, non soltanto per
gli operatori in questione. Per l'Amministrazione regionale, è una
perdita di competenze e di professionalità. L'interesse generale ne
perderebbe al di là delle singole persone. È importante trovare una
soluzione per valorizzare queste professionalità acquisite e per
mandare avanti questo servizio non certo nel modo che ci avete
indicato che mi sembra l'ennesima improvvisazione che non darà
risultati. Ci sono diverse possibilità, il reperimento dei fondi si
può fare magari anche con la progettualità europea e in altri modi,
ma certo qualcosa bisogna fare. Chiudere adesso in questo modo
queste attività sarebbe un grave danno. Grazie.
Presidente
- La parola al Consigliere Viérin.
Viérin L. (UVP) -
Dispiace intanto che, nel giro di pochi
anni, ci sia stato il crollo delle presenze alle mostre, malgrado i
risultati, dai dati che sono emersi, di 2/3, in una stagione dove
invece i dati del turismo sono in crescita. Al di là di questo
dispiace ancora di più quello che lei ha detto, Assessore Rini,
perché vorrei ricordarle che, a seguito dell'inaugurazione del
Castello Gamba, il 27 ottobre 2012, è stata istituita la figura di
promotore culturale, che è un profilo corrispondente a quello
dell'educatore museale, che non esiste all'interno
dell'Assessorato. È una figura che è definita dagli standard dei
musei indetti dall'ICOM e inquadrato secondo il livello D1, con
riferimento al CCNL Enti culturali e ricreativi di
Federculture.
Quindi, va benissimo, per mancanza di fondi voi decidete di
mandare a casa delle persone. A fronte di 11 mila presenze sulla
didattica museale al Castello Gamba, per figure che non si
occupavano solo del Castello Gamba, ma di tutta la didattica
museale, anche nelle sedi espositive, e questo bisogna
riconoscerlo. Ciò che stupisce è che voi dite di garantire comunque
un servizio ottimizzando, dando un buon segnale, sapendo benissimo
che la didattica museale, con le figure che ci sono, non sarà
garantita, anzi, saranno gli insegnanti che andranno e si
autogestiranno le proprie visite, che è qualcosa di completamente
diverso rispetto a ciò che si fa adesso.
Detto ciò, quello che noi contestiamo, senza entrare nel merito
delle scelte, delle vostre stesse scelte che non condividiamo.
Assessore Rini...le questioni sono due. Allora, intanto il metodo,
ancora una volta: voi avete promesso, attraverso la società di
servizi, fino al 28 agosto di quest'anno, a queste persone che
sarebbero state stabilizzate, probabilmente anche perché nel
programma di legislatura ci dicono che...anzi, voi avete detto che
il PD è stato portatore, il PD si è autodefinito portatore di
questo punto. Nel programma di revisione di legislatura, società di
servizi, voi cosa promettete, pochi mesi fa? Cosa promettete pochi
mesi fa?! Società di servizi: stabilizzazione dopo i tre anni. Per
questi sono scaduti i loro tre anni, al 31 agosto 2015. Questa è la
stabilizzazione che voi avreste promesso? Lo chiedo anche ai
colleghi Donzel e ai colleghi del PD. Questa stabilizzazione dopo i
tre anni, valorizzazione del personale storico? Questo? Quindi già
siete in contraddizione con quello che avete appena approvato nel
momento del vostro insediamento e della vostra poltrona che,
giustamente, ha portato probabilmente, sicuramente beneficio a voi
stessi, ma non alla comunità. Prima cosa.
Seconda cosa: si continua a promettere a questi ragazzi giovani,
a cui abbiamo detto per anni: "studiate i beni culturali, farete un
concorso"...perché queste persone hanno superato una selezione per
andare a lavorare al Castello Gamba, non è che sono stati assunti
così, queste persone hanno superato una selezione. Al 28 di agosto,
si dice a queste persone che assolutamente non si può e che per
mancanza di fondi queste persone andranno a casa. Allora questo è
il futuro dei nostri giovani che voi cercate di disegnare? Perché
non avete i soldi? E poi 50 mila euro per un salone, però li
trovate. Allora è questo che la comunità e anche noi non capiamo,
purtroppo, Assessore Rini. Quindi, di venire qui e di scaricare poi
su altri, tra l'altro, le scelte, dicendo: "ma abbiamo le risorse
interne", giustamente, mettendo anche in difficoltà i dirigenti che
hanno firmato certi provvedimenti, perché se poi i dirigenti hanno
detto di non avere le risorse interne... - a parte che
l'Amministrazione regionale è una cosa e la società di servizi è
un'altra - però, ecco, così non si lavora. Se c'è una logica di
credere nella didattica museale e nel credere che le nostre scuole
- lei è anche Assessore all'istruzione, vorremmo ricordaglielo -
devono accedere, prima di tutto, al patrimonio culturale della
Valle d'Aosta - prima di andare, con tutto il rispetto del Museo
egizio, andare a visitare Torino o altri posti fuori dalla nostra
Valle - conoscere quella che è la civilisation valdôtaine, questa è
la civilisation valdôtaine; queste persone, che hanno superato una
selezione, sono le persone che hanno i titoli, la laurea
magistrale, fra l'altro, per poter fare questo lavoro.
Se poi voi ritenete di poter far fare a qualcun altro questo
lavoro, questa è una vostra scelta, però almeno non prendete in
giro le persone e neanche noi qui in quest'aula, perché fino a fine
agosto, soprattutto prima dell'insediamento della nuova Giunta e
dell'ingresso del PD, vi siete riempiti la bocca di stabilizzazione
nella SPA, nella "salva-precari", delle persone che avevano
lavorato lì per tre anni. Queste sono le persone che hanno lavorato
tre anni, che oggi mandate a casa. Bel risultato! Soprattutto per
chi oggi dice e continua a raccontar bugie per un rinnovamento e un
cambiamento, che non solo non sta portando nel Governo regionale,
ma che sta dando delusioni a tante persone, noi per primi seduti
qui.
Président
- Point 13 à l'ordre du jour.
