Classificazione
BENI CULTURALI


Resoconto integrale del dibattito dell'aula
Oggetto del Consiglio n. 1308 del 10 maggio 2000 - Resoconto
OGGETTO N. 1308/XI Rielaborazione del sistema di
catalogazione del materiale fotografico ed audiovisivo dei beni
culturali della Regione. (Interpellanza)
Interpellanza
Richiamato il Testo Unico sulla tutela
dei Beni Culturali;
Tenuto conto che le Regioni devono curare direttamente la
catalogazione dei Beni Culturali presenti sul proprio
territorio;
Considerato che anche la Regione si accinge a lanciare un
progetto di rielaborazione del proprio sistema di catalogazione del
materiale fotografico ed audiovisivo relativo ai propri Beni
Culturali;
Venuti a conoscenza che l’Istituto Centrale per
il Catalogo e la Documentazione ha messo a punto uno standard
cartografico denominato "Scheda F", compatibile con le nuove
tecnologie di comunicazione;
Ritenuto opportuno rispettare tale standard al fine di garantire
la circolazione dei dati relativi ai Beni Culturali valdostani
anche al di fuori della nostra regione, in un circuito di
diffusione e condivisione che possa raggiungere, anche attraverso
reti informatiche, utenti di qualsivoglia provenienza;
il sottoscritto Consigliere regionale
Interpella
la Giunta regionale per conoscere:
1) se esiste la possibilità per la catalogazione dei Beni
Culturali della Valle d’Aosta di conformarsi alla
"Scheda F" e, in caso di risposta negativa, quali sono le
motivazioni in merito;
2) se intende attuare la conversione
dell’archivio già esistente nello standard
sopradescritto al fine di consentire la circolazione globale di
detti dati;
3) l’eventuale costo e tempistica per
l’attuazione di tale progetto.
F.to: Lanièce
Président
La parole au Conseiller Lanièce.
Lanièce (Aut)
Negli anni '70 prese avvio un processo di
valorizzazione del patrimonio fotografico italiano sancito
ufficialmente nel dicembre 1999 dal Testo unico sui beni culturali
e ambientali che attribuisce alla fotografia lo status di bene
culturale.
In questa ottica si è dunque resa necessaria una presa di
coscienza della specificità della materia fotografia nelle sue
svariate accezioni di documento con proprio valore storico, di
supporto iconografico ai dati alfanumerici, di documento di
archivio nonché di autonoma espressione linguistica.
Per questa consapevolezza e per le conseguenti necessità di
tutela, valorizzazione, conservazione e diffusione del patrimonio
fotografico nazionale, l'Istituto centrale nazionale per il
catalogo e la documentazione ha messo a punto uno standard di
catalogazione che, dopo molti anni di esperimenti e collaborazioni,
trova espressione nella neonata "Scheda F", lavoro complesso e
portato a termine solo grazie a un gruppo di lavoro formato anche
da coloro che si sono mossi al di fuori del quadro ministeriale e
in contesti locali e che da tempo avevano dato sostanza a
metodologie di catalogazione.
L'obiettivo comune è stato quindi quello di creare uno standard
normativo attraverso il quale si potesse attivare un dialogo
comune, fatte salve le diversificate esigenze.
Non solo quindi una collaborazione fra istituzioni, ma anche un
raffronto fra discipline allo scopo di raggiungere una soglia di
intercomunicabilità.
L'adozione del formato internazionale di scambio "Unimark" ha
provveduto a connettere i campi fondamentali della "Scheda F" con
una possibilità di diffusione allargata, la quale vada incontro ad
esigenze diverse prodotte in ambiti differenziati, ma che pur
sempre devono essere soddisfatti nella loro finalità di
informazione.
Fondamentale in questo senso è stata la consapevolezza della
necessità di adeguarsi alle nuove tecnologie dell'informazione, e
cioè rendere possibile all'utente l'accesso alla navigazione nelle
strutture culturali che conservano i materiali fotografici:
archivi, biblioteche, musei, fototeche.
È facoltà delle singole regioni di elaborare un proprio sistema
di catalogazione commisurato alle tipologie del materiale
iconografico posseduto e alle esigenze dell'utenza.
Inderogabile però è il fine comune di documentare all'utente il
bene culturale gestito e garantire ad esso l'accesso. Possono
essere utilizzati dati diversi a seconda della tipicità del
materiale che viene catalogato. Le rispettive descrizioni possono
essere più o meno ricche di dati, elementi di informazioni
specifiche a seconda che la catalogazione sia destinata a un
catalogo generale o a un archivio specialistico, certo è che
esisteranno elementi descrittivi comuni e ciò che è più importante
per l'utenza dovranno esistere accessi normalizzati al fine di
garantire l'effettiva fruizione ad un'utenza quanto più ampia
possibile.
In questo particolare momento la Regione Valle d'Aosta si
accinge a lanciare un progetto per rielaborare il proprio sistema
di catalogazione del materiale fotografico audiovisivo.
Da quanto sopra illustrato emerge chiaramente l'esigenza di non
limitarsi a creare un sistema unico di catalogazione a livello
locale, ma di cogliere l'occasione per elaborare una tipologia di
catalogazione che permetta la circolazione dei dati anche al di
fuori della nostra regione in un circuito di diffusione e
condivisione che raggiunga, attraverso le reti informatiche, utenti
di ogni provenienza.
Per quanto sopra detto e per un'ovvia esigenza di unificazione e
normalizzazione dei dati si evince la necessità di creare un
oggetto unico che soddisfi tutte le esigenze delle varie
specificità date dalla natura multiforme dell'oggetto
fotografia.
Il sistema di catalogazione utilizzato dal BREL ed elaborato dai
catalogatori stessi, che risponde perfettamente alle necessità
dell'utenza del Bureau, potrebbe essere il punto di partenza per
una rielaborazione della scheda nell'ottica di un suo adattamento
agli standard sopracitati e alla condivisione dei dati attraverso
il formato di interscambio "Unimark". Ciò che è certo è che questo
processo deve essere seguito da un comitato scientifico con
competenza specifica, "in primis" dunque da catalogatori e
archivisti che conoscono bene le richieste dell'utenza, la
specificità dei materiali gestiti, la tipologia dei dati da
inserire anche alla luce delle nuove esigenze di standardizzazione
e di circolazione delle informazioni sia testuali che
iconografiche; fondamentale poi è la collaborazione con i tecnici
informatici nell'elaborazione del software più rispondente a queste
esigenze.
Quindi è auspicabile che si prenda coscienza di quanto in questo
momento il patrimonio fotografico e nazionale sia oggetto di
interesse, ciò che si traduce in termini di valorizzazione, tutela
e conservazione: di conseguenza è fondamentale che la Regione Valle
d'Aosta, la quale può vantare un patrimonio iconografico di grande
valore storico, documentario ed etnografico, colga l'importanza di
questo processo in continua esponenziale crescita ed entri a far
parte di questo circuito di valorizzazione e condivisione.
Président
La parole à l'Assesseur à l'éducation et à la
culture, Pastoret.
Pastoret (UV)
Tout en remerciant le collègue Lanièce pour
l'exposition, je ne reviendrai pas sur les données qui ont déjà été
fournies. Je me limiterai donc à faire l'état des lieux et de la
situation quant aux éléments que nous avons.
Il est vrai que l'Institut central pour le catalogage et la
documentation a transmis par lettre du 15 février 2000 et parvenue
au mois de mars la brochure: "Strutturazione dei dati, delle
schede, dei beni artistici e storici, Scheda F, prima parte",
concernant le catalogage du matériel photographique en tant que
bien historique et artistique.
Dans la brochure ont été illustrés les schémas des données,
standard cartographique et non cartographique, comme il a été
défini dans l'interpellation, et les normes de rédaction.
L'Institut central pour le catalogage et la documentation a en
outre fait savoir que dans le plus bref délai sera éditée la
deuxième brochure qui contiendra les exemples des fiches graphiques
du premier et du deuxième niveau du tracé appliqué aux différentes
typologies des biens catalographiques ainsi que le lexique et la
bibliographie nécessaire à la correcte rédaction de la fiche.
Dans l'attente donc de la publication de cette deuxième
brochure, les bureaux du Service catalogage ont examiné la "Fiche
F" pour la comparer à la fiche des archives des images utilisée par
le système de catalogage régional des biens culturels et du BREL
afin d'envisager toute éventuelle modification.
Pour l'instant il est impossible d'arriver à des conclusions
définitives vu que la "Fiche F" vient d'être transmise et surtout
qu'elle doit être complétée par une deuxième partie, mais on peut
tout de même anticiper que les données alphanumériques des archives
informatisées sont transportables dans le format de l'Institut
central pour le catalogage et la documentation puisque certains
domaines, ceux qui au moment sont connus, sont les mêmes que ceux
de la "Fiche F".
En conclusion, compte tenu de ce qui précède, on souligne que
les décisions concernant l'adoption de la "Fiche F" seront prises
seulement après l'édition de la deuxième brochure car nous avons la
nécessité de comparer l'ensemble des données.
Pour ce qui est des dépenses, on peut déjà affirmer qu'elles
seront importantes puisqu'il sera nécessaire d'organiser des cours
d'experts de catalogage et cela en raison de la spécificité de
certains domaines liés à cette "Fiche F" dont nous attendons la
partie successive pour pouvoir nous prononcer d'une façon plus
définitive.
Président
La parole au Conseiller Lanièce.
Lanièce (Aut)
Prendo atto della risposta dell'Assessore
che posticipa la scelta a quando sarà a conoscenza della "Scheda F"
nella sua completezza in modo da verificare se vale la pena quanto
da me prospettato, e cioè conformare il nostro sistema di
catalogazione in funzione della "Scheda F", in modo da permettere
che i dati riguardanti i beni culturali siano facilmente
trasportabili al di fuori della nostra regione.
La presentazione dell'interpellanza aveva proprio il fine di
evidenziare questo problema e farlo presente; mi sembra che
l'Assessore abbia colto in pieno l'obiettivo di questa
interpellanza che è quello di far presente la necessità e
l'interesse di poter eventualmente conformare il nostro sistema di
catalogazione rispetto al sistema di catalogazione centrale proprio
per ovvi motivi di trasmissione, cioè per poter far sì che tutti i
dati riguardanti i nostri beni culturali possano "uscire" dalla
nostra regione ed essere pertanto fruibili.
Questo era l'auspicio che stava alla base di questa
interpellanza; mi sembra che l'Assessore abbia ribadito la sua
disponibilità su questo problema e quindi lo inviterei, una volta
che avrà tutta la documentazione necessaria, a far presente alla
commissione competente le scelte che l'Amministrazione regionale
vorrà fare in merito alla problematica che ho sollevato.
