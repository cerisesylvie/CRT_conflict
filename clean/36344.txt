Classificazione
ASSISTENZA SANITARIA E OSPEDALIERA



Oggetto del Consiglio n. 500 del 26 marzo 2014 - Resoconto
OGGETTO N. 500/XIV - Interrogazione: "Iniziative assunte
dalla Regione a seguito della multa comminata dall'Antitrust alle
società Novartis e Roche".
Président
- Pour la réponse, la parole à l'Assesseur
Fosson.
Fosson (UV)
- Merci Président et bonjours à vous tous et
à vous toutes.
Siamo rimasti veramente sbigottiti di fronte a questa vicenda
Novartis-Roche e soprattutto sbigottiti su questo sistema del
governo del farmaco nel nostro Paese, ne abbiamo già parlato qui, e
la cosa è conosciuta e anche illustrata bene nella
question
.
I passi fatti sono che il Ranibizumab, cioè il Lucentis, era stato
registrato il 13 aprile 2011 come un farmaco innovativo e
importante e aveva una molecola diversa dall'Avastin e quindi si
presentava come una grande novità per quella che è la maculopatia
retinica degenerativa, purtroppo con dei costi completamente
diversi: si passava da 22 euro a fiala a 1.000 e più euro per fiala
con tre somministrazioni. La nostra farmacia aziendale aveva
immesso il Lucentis nel farmaceutico regionale il 13 aprile del
2011, ma l'USL, con una circolare alla struttura di oculistica,
aveva, nel settembre del 2012, ancora permesso di utilizzare
l'Avastin per questa terapia. Purtroppo - questo dato che mi lascia
sbigottito - ad ottobre del 2012 la Commissione tecnico-scientifica
dell'AIFA ha disposto la rimozione dell'indicazione sull'uso
intravitreale di Avastin e quindi la sospensione dell'utilizzo di
questo farmaco molto più economico per la stessa terapia. Questo fu
anche molto dibattuto in Commissione sanità del Senato, il Ministro
Balduzzi fece delle iniziative molto specifiche su questo,
sull'AIFA, ma non ottenne altro che abbassare di un po' il costo di
questo farmaco. La cosa che lascia ancora più sbigottiti è che
l'Avastin continuava ad essere utilizzato nel privato, cioè gli
oculisti nel privato, attraverso un'autorizzazione del paziente
stesso, utilizzavano ancora questo farmaco, quindi era veramente
una situazione paradossale. Io mi sono trovato ad accompagnare dei
malati a Torino e ho trovato molti valdostani che facevano questa
terapia. Non solo, ma una nota degli oculisti italiani alla
Commissione sanità sottolineava come praticamente questo farmaco,
l'Avastin, non produceva degli effetti negativi e secondari.
Noi, anche per una stimolazione del Consiglio, a novembre del
2013 abbiamo reintrodotto il Lucentis nelle terapie della
maculopatia qua in Valle, e abbiamo messo questo farmaco molto più
costoso nella nostra attività con dei costi aggiuntivi nonostante
il periodo e nonostante che molte strutture pubbliche non lo
facessero. A tutt'oggi - lo dico per un'informativa nostra - sono
stati trattati 73 casi con il Lucentis nelle strutture pubbliche e
sapete che ogni caso fa tre fiale per ciclo e il costo è stato di
52.619 euro. Ecco, grazie al Direttore generale e alle sue capacità
di contrattazione, il costo è sceso a 667 euro a fiala, comunque
con una differenza sempre importante rispetto all'Avastin.
Adesso c'è questa vicenda che lascia veramente perplessi e non
sappiamo ancora come si concluderà. Cosa facciamo? Qualcosa ha
fatto il Governo, questa è una nota recente...nel decreto-legge 20
marzo 2014, 36 dal titolo: "Disposizioni in materia di
stupefacenti...", eccetera, all'articolo 3 il legislatore
introduce:
"nel caso in cui l'autorizzazione all'immissione in
commercio di un medicinale non comprenda un'indicazione terapeutica
per la quale si ravvisi un motivato interesse pubblico...può
procedere...alla registrazione della medesima..."
. Io penso che
questo sia stato fatto proprio ad hoc per reintrodurre nel
prontuario terapeutico dell'AIFA l'Avastin con queste indicazioni,
in un modo abbastanza chiaro. Penso che l'AIFA dovrà conformarsi a
questo decreto-legge, che è del 20 marzo.
Noi cosa faremo? Certo la cosa, come dicevo prima, ci lascia
sbigottiti negativamente e impressionati, per cui intanto ci sono
dei danni sicuramente per la nostra ASL, che ha speso molto di più
di quanto avrebbe dovuto spendere, non solo, ma perché poi tutti i
pazienti che sono andati a Torino nel tempo, viaggi, costi,
eccetera, hanno subìto anche un danno in tal senso e chiaramente
con il nostro Ufficio legale ci siamo coordinati con le altre
Regioni per fare poi delle iniziative concordi con il Garante della
concorrenza sui farmaci, aspettando l'evoluzione di questo
procedimento. Io penso però che nel concreto o l'AIFA registrerà in
tempo breve, come dice il decreto-legge, l'Avastin di nuovo per la
maculopatia degenerativa, e quindi si potrà nuovamente usare questo
farmaco anche nelle strutture pubbliche e noi faremo subito questa
modifica al nostro prontuario, oppure la Roche si deciderà almeno a
ridurre in modo significativo il prezzo del suo farmaco.
Grazie.
Président
- Pour la réplique, la parole à la collègue
Morelli.
Morelli (ALPE)
- Merci Madame la Présidente.
Assessore, la ringrazio per la risposta. Noi abbiamo voluto
chiederle di fare il punto della situazione in Valle d'Aosta sulla
questione dei farmaci per curare le maculopatie, perché avevamo
sollevato il problema già lo scorso anno quando eravamo venuti a
conoscenza del fatto che tanti pazienti valdostani dovevano recarsi
in Piemonte per poter ricevere le cure, appunto, con l'Avastin, il
farmaco di costo inferiore, ma non riconosciuto dall'AIFA e quindi
non somministrabile nelle strutture pubbliche. Avevamo poi appreso
per le vie brevi che la nostra USL aveva reintrodotto, ma con un
quantitativo razionato, per ragioni di budget ovviamente, il
Lucentis, il farmaco più caro.
Avremmo voluto capire con lei qual è stato il danno reale per le
casse della nostra Regione, perché sui giornali abbiamo letto di
Regioni che hanno fatto i conti: l'Emilia Romagna, per esempio,
quantifica esattamente qual è il danno che hanno subito e, a
livello nazionale, si parla addirittura di 400 milioni di euro di
danni. Noi prendiamo atto del fatto che adesso la nostra Regione
reagirà e farà in modo che ci si possa rivalere per questo danno,
sicuramente non potranno rivalersi, ahimè, tutti quei pazienti
valdostani che hanno subito questa situazione ingiusta e che forse,
con un po' più di incisività da parte di tutte le Regioni, si
sarebbe forse potuta evitare. Il problema delle associazioni di
grandi case farmaceutiche è un problema su cui bisogna
assolutamente vigilare e, quando poi scoppiano casi come questo, è
un po' tardi. Prendiamo atto comunque del fatto che voi, in rete
con le altre Regioni, farete tutte le azioni possibili di rivalsa
nei confronti di questi colossi farmaceutici. Grazie.
Presidente
- Punto 8 all'ordine del giorno.
