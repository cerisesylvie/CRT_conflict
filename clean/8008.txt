Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2428 del 26 novembre 1986 - Resoconto
OGGETTO N. 2428/VIII - DISEGNO DI LEGGE CONCERNENTE:
"INTERVENTI REGIONALI PER FAVORIRE L'ACCESSO AL CREDITO DELLA CASSA
DEPOSITI E PRESTITI".
PRESIDENTE:
Ha chiesto di parlare l'Assessore alle
Finanze Martin, ne ha facoltà.
MARTIN (A.D.P.):
La legge regionale n. 38, che reca
provvidenze a favore dei Comuni per l'accesso a mutui presso la
Cassa Depositi e Prestiti, è stata una legge che ha avuto un
discreto successo, tant'è che nel 1986 i mutui concessi dalla Cassa
Depositi e Prestiti hanno superato i dieci miliardi, nel 1987 hanno
raggiunto i dodici miliardi e novecentomilioni.
È una legge che ha subito delle modificazioni ad opera delle
leggi sulla finanza locale, in quanto questi mutui sono
parzialmente coperti dall'intervento statale ed una piccola
integrazione invece è data dalla Regione con la legge 38.
Ultimamente sono state inserite, sempre con legge sulla finanza
locale, delle nuove opere, e queste non trovano ancora la copertura
nella nostra legge 38. La Giunta regionale ha quindi pensato di
allargare il campo di intervento della vecchia legge 38 dando la
possibilità ai Comuni di presentare queste domande alla Cassa
Depositi e Prestiti, soprattutto per quelle opere che
precedentemente non erano coperte dal contributo regionale.
Questo è l'obiettivo fondamentale cui mira questa legge e nella
sua stesura integrale si è preferito abrogare la vecchia legge 38 e
rifarne un'altra, in cui si è tenuto conto di alcuni problemi
pratici nella presentazione delle domande ecc., cioè si è snellita
un pochino la procedura di accoglimento delle domande, quindi la
legge è stata perfezionata rispetto al passato.
Si dà atto che alle ore 17,44 assume la Presidenza il Vice
Presidente DOLCHI.
PRESIDENTE:
È aperta la discussione generale; qualche
Consigliere chiede la parola? Nessuno chiede la parola?
Passiamo all'esame dell'articolato. Do lettura dell'art. 1:
Art. 1
(Finalità)
1. La Regione Valle d'Aosta concede agli enti aventi facoltà
di accedere al credito agevolato della Cassa Depositi e Prestiti,
individuati dalla legislazione statale, contributi sulle rate di
ammortamento in base alle norme stabilite dai successivi
articoli.
PRESIDENTE:
Pongo in votazione l'art. 1:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 2:
Art.
2
(Limiti di intervento)
1. I contributi regionali, calcolati sulle rate di
ammortamento dei mutui concessi dalla Cassa Depositi e Prestiti,
non potranno superare i limiti percentuali sottoelencati:
a) acquedotti, fognature e depuratori 90%
b) edifici scolastici e palestre per le scuole d'obbligo 85%
c) strade, parcheggi e illuminazione pubblica 75%
d) edifici pubblici 70%
e) edifici per anziani 90%
f) scuole materne 100%
g) altre opere 80%
PRESIDENTE:
Pongo in votazione l'art. 2 testè letto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 3:
Art. 3
(Divieto di cumulo)
1. I contributi previsti dalla presente legge non sono in
alcun caso, per le medesime opere, cumulabili con altri contributi
o provvidenze regionali.
PRESIDENTE:
Pongo in votazione l'art. 3 testè letto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 4:
Art. 4
(Atti istruttori per l'adesione di massima)
1. Le domande di ammissione a contributo regionale, vanno
presentate all'Assessore alle Finanze, non oltre la data di
comunicazione della concessione definitiva del prestito da parte
della Cassa Depositi e Prestiti, corredate dai seguenti
documenti:
a) progetto dell'opera da eseguire con l'indicazione del
costo di realizzazione:
b)
relazione sulle finalità dell'opera;
c) indicazione dei mezzi di bilancio a copertura della quota di
spesa a carico dell'ente;
d) dichiarazione del legale rappresentante dell'ente di non aver
usufruito, o di impegno a non usufruire, per le medesime opere, di
altri contributi o provvidenze regionali.
2. L'Assessore alle Finanze, ottenuto il preventivo
riconoscimento di effettiva necessità di esecuzione dell'opera da
parte degli Assessori competenti per materia, presenterà alla
Giunta l'elenco dei lavori ammissibili a contributo.
3. Il Consiglio regionale, su proposta della Giunta, stabilirà
le opere da ammettere a contributo ed i limiti d'intervento,
demandando alla Giunta regionale l'adozione di ogni successivo
provvedimento.
4. L'accoglimento, in via preliminare, della domanda di
contributo da parte del Consiglio regionale verrà comunicato agli
enti richiedenti dall'Assessore alle Finanze. L'adesione di
massima, tuttavia, non costituisce impegno della Regione alla
concessione del relativo finanziamento.
PRESIDENTE:
Pongo in votazione l'art. 4 testè letto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 5:
Art. 5
(Procedura di concessione)
1. Per la formale concessione dei contributi sulla base
dell'adesione di massima, l'Assessore delle Finanze dovrà acquisire
la dimostrazione che la Cassa Depositi e Prestiti ha concesso il
mutuo richiesto ed accertare l'entità degli oneri di ammortamento
effettivamente a carico degli enti richiedenti.
2. L'Assessore alle Finanze, ad istruttoria ultimata, sottoporrà
all'approvazione della Giunta regionale la concessione definitiva
dei contributi e la qualificazione della relativa spesa.
PRESIDENTE:
Pongo in votazione l'art. 5 testè letto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 6:
Art. 6
(Erogazione dei contributi)
1. I contributi regionali saranno erogati agli enti in rate
aventi la stessa cadenza del piano di ammortamento.
2. I contributi deliberati dalla Giunta regionale costituiscono
limite d'impegno per il bilancio della Regione per tutta la durata
del mutuo.
PRESIDENTE:
Pongo in votazione l'art. 6 testè letto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 7:
Art. 7
(Decadenza)
1. I contributi regionali saranno revocati dalla Giunta
regionale, su proposta dell'Assessore alle Finanze, in caso di
alienazione, da parte dell'ente mutuatario, dell'immobile costruito
o acquisito con il finanziamento della Cassa Depositi e Prestiti,
in caso di rinuncia o di revoca. Saranno inoltre revocati in caso
di comprovata inosservanza delle disposizioni contenute, nella
presente legge.
2. La verifica delle cause di decadenza è demandata
all'Assessorato alle Finanze.
PRESIDENTE:
Pongo in votazione l'art. 7 testè letto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 8:
Art. 8
(Norma transitoria)
1. In sede di prima applicazione della presente legge sono
ammissibili a contributo le opere precedentemente escluse dalle
voci di cui all'art. 2 della L.R. n. 38 del 25.8.1980 per le quali
la Cassa Depositi e Prestiti ha concesso in via definitiva il
finanziamento e il cui ammortamento decorre dal 1986.
PRESIDENTE:
Pongo in votazione l'art. 8 testè letto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 9:
Art. 9
(Abrogazione)
1.
È abrogata la L.R. 25.8.1980, n. 38.
2. Le provvidenze attualmente in corso ai sensi della normativa
abrogata, che comportano limiti di impegno con scadenza successiva
alla entrata in vigore della presente legge, continuano ad essere
erogate e i relativi oneri graveranno sull'autorizzazione di spesa
già iscritta in base alla L.R. 25.8.1980, n. 38 e successive
integrazioni al capitolo 22789 del bilancio di previsione per il
corrente esercizio e sui corrispondenti capitoli dei futuri
bilanci, la cui denominazione viene così modificata:
"Contributi a Comuni sulle rate di ammortamento di mutui passivi
contratti con la Cassa Depositi e Prestiti. Rate consolidate per
provvidenze in corso erogate ai sensi della L.R. 25.8.1980, n. 38
abrogata dalla L.R. n.
3.
A decorrere dall'anno 1987 gli oneri necessari
saranno iscritti, in relazione alla proiezione dei piani di
ammortamento sui futuri bilanci, con la legge di approvazione dei
relativi bilanci.
PRESIDENTE:
Pongo in votazione l'art. 9 testè letto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 10:
Art. 10
(Disposizioni finanziarie)
1. Gli oneri derivanti dall'applicazione della presente legge
sono previsti per l'esercizio 1987 in L. 900.000.000 e graveranno
sul capitolo che verrà all'uopo istituito recante la seguente
denominazione "Contributi agli enti locali sulle rate di
ammortamento di mutui passivi contratti con la Cassa Depositi e
Prestiti". - L.R. n.; a de correre dall'anno 1988 saranno
determinati con la legge finanziaria di cui all'art. 19 della L.R.
7.12.1979, n. 68.
2. Al finanziamento degli oneri di cui al precedente comma si
provvede mediante utilizzo per L. 900.000.000 delle risorse
disponibili iscritte al programma 3.2. "Altri oneri non
ripartibili" del bilancio pluriennale 1986/1988.
3. In relazione a quanto disposto dall'art. 6 della presente
legge i conseguenti oneri saranno annualmente iscritti, a decorrere
dall'anno 1988, con la legge di approvazione dei relativi bilanci
per l'importo risultante dalla proiezione degli impegni
assunti.
PRESIDENTE:
Pongo in votazione l'art. 10 testè letto:
Art. 10
(Disposizioni finanziarie)
1. Gli oneri derivanti dall'applicazione della presente legge
sono previsti per l'esercizio 1987 in L. 900.000.000 e graveranno
sul capitolo che verrà all'uopo istituito recante la seguente
denominazione "Contributi agli enti locali sulle rate di
ammortamento di mutui passivi contratti con la Cassa Depositi e
Prestiti". - L.R. n.; a decorrere dall'anno 1988 saranno
determinati con la legge finanziaria di cui all'art. 19 della L.R.
7.12.1979, n. 68.
2.
Al finanziamento degli oneri di cui al precedente
comma si provvede mediante utilizzo per L. 900.000.000 delle
risorse disponibili iscritte al programma 3.2 "Altri oneri non
ripartibili" del bilancio pluriennale 1986/1988.
3.
In relazione a quanto disposto dall'art. 6 della
presente legge i conseguenti oneri saranno annualmente iscritti, a
decorrere dall'anno 1988, con la legge di approvazione dei relativi
bilanci per l'importo risultante dalla proiezione degli impegni
assunti.
PRESIDENTE:
Pongo in votazione l'art. 10 testè letto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 11:
Art. 11
(Dichiarazione di urgenza)
La presente legge è dichiarata urgente ai sensi del 3° comma
dell'art. 31 dello Statuto speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Pongo in votazione l'art. 11 testè letto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Pongo in votazione la legge nel suo complesso
per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti 26
Votanti 26
Favorevoli 25
Contrari 1
Il Consiglio approva
