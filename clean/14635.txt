Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 1053 del 13 dicembre 1994 - Resoconto
SEDUTA POMERIDIANA DEL 13 DICEMBRE 1994
OGGETTO N. 1053/X Cessione di quote millesimali di un corridoio
comune, posto al 5° piano del condominio Perrod in Aosta, alla
società "De Tillier di Vignale & C. S.A.S.". - Introito di
somma.- Delega alla Giunta.
Deliberazione Il Consiglio
Preso atto che la società "De Tillier di Vignale & C.
s.a.s." con sede in Aosta, con nota in data 19 ottobre 1993, ha
richiesto l'acquisizione delle quote millesimali di proprietà
regionale di un corridoio comune, posto al 5° piano del Condominio
Perrod in Aosta, Via De Tillier n. 3;
Accertato che si tratta di un corridoio comune di disimpegno a
varie soffitte ubicate al 5° piano di un corpo di fabbrica del
Condominio Perrod che sono state alienate alla suddetta
società;
Rilevato che la Società richiedente aveva proposto, a fronte
della cessione del corridoio comune, di provvedere alla
realizzazione di alcune opere;
Preso atto che la quota millesimale di cui è titolare la Regione
è di 122 millesimi e che la medesima non ha alcuna proprietà
esclusiva nella parte di fabbricato ove è ubicato il detto
corridoio e dove la società De Tillier eseguirà delle opere di
ristrutturazione;
Atteso che l'ufficio patrimoniale dell'Assessorato del Bilancio
e delle Finanze, con perizia in data 30 novembre 1993, esprimeva il
proprio parere favorevole stimando in lire 13.905.000 il valore
della quota di comproprietà da cedere;
Tenuto presente che per una corretta gestione contabile non è
possibile procedere ad una compensazione tra le opere che
realizzerà la società richiedente per il Condominio Perrod e la
cessione della quota millesimale e che, pertanto, la Regione
provvederà in separata sede al pagamento di quanto dovuto per i
lavori eseguiti nel Condominio;
Rilevato che nulla osta all'alienazione in quanto il corridoio
comune è solo a servizio di alcune soffitte che sono state
acquisite dalla Società richiedente e che quest'ultima, con nota in
data 10 giugno 1994, ha accettato il corrispettivo fissato
dall'Amministrazione regionale;
Visto il parere favorevole rilasciato dal Dirigente del Servizio
Affari Generali e Legali della Presidenza della Giunta, ai sensi
del combinato disposto dell'articolo 72 della legge regionale n.
3/1956 e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Visto il parere della II Commissione consiliare permanente;
Delibera
1) di approvare la cessione delle quote millesimali, pari a
122/1000, di titolarità della Amministrazione regionale, di un
corridoio comune posto al 5° piano del condominio Perrod, sito in
Comune di Aosta, via De Tillier n. 3, meglio individuato
nell'allegata planimetria che costituisce parte integrante e
sostanziale della presente deliberazione, alla società "De Tillier
di Vignale & C. s.a.s.", con sede in Aosta, Corso Lancieri di
Aosta n. 24/A (C.F. 00516750072) per il corrispettivo a corpo di
lire 13.905.000= (tredicimilioninovecentocinquemila);
2) di introitare la somma complessiva di lire 13.905.000
(tredici-milioninovecentocinquemila) al capitolo 10200 ("Provento
vendite beni immobili") del bilancio di previsione della Regione
per l'anno finanziario 1994;
3) di onerare la società acquirente delle spese di stipulazione,
registrazione, trascrizione ed ogni altra inerente dell'atto di cui
trattasi, ad eccezione dell'imposta INVIM a carico per legge della
Regione venditrice;
4) di conferire al Presidente della Giunta od eventualmente, in
caso di delega, all'Assessore regionale che interverrà alla
stipulazione dell'atto conseguente al presente provvedimento, la
facoltà di autorizzare l'inserzione nello stesso delle
precisazioni, rettifiche ed aggiunte che il Notaio riterrà
necessarie per il perfezionamento del rogito;
5) di delegare la Giunta regionale per l'approvazione e
l'impegno dell'imposta INVIM;
6) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lett. d) del decreto legislativo 22
aprile 1994, n. 320.
Planimetria
(...omissis...)
Presidente Pongo in votazione la delibera in oggetto.
Presenti, votanti e favorevoli: 29
Il Consiglio approva all'unanimità
