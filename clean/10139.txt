Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1132 del 4 aprile 1990 - Resoconto
OGGETTO N. 1132/IX - ANALISI PER L'ACCERTAMENTO DEI REQUISITI
DI QUALITA' DELLE ACQUE DESTINATE AL CONSUMO UMANO. (Interrogazione
con risposta scritta)
PRESIDENTE:
Do lettura dell'interrogazione con risposta
scritta presentata dal Consigliere Riccarand ed iscritta al punto 4
dell'ordine del giorno.
INTERROGAZIONE CON RISPOSTA SCRITTA
RICORDATO che il DPR 24 maggio 1988, n. 236, stabilisce precisi
requisiti di qualità per le acque destinate al consumo umano e
definisce la frequenza minima delle analisi, nonché i metodi di
tali analisi;
AL FINE di conoscere in che modo tali analisi sono state
condotte dall'Unità Sanitaria Locale nel periodo 1° gennaio - 15
febbraio 1990 ed i risultati che si sono avuti, relativamente
all'acquedotto di Aosta;
IL SOTTOSCRITTO CONSIGLIERE REGIONALE
DEL GRUPPO "VERDE ALTERNATIVO"
interroga
l'Assessore alla Sanità ed Assistenza Sociale per sapere:
1) quante analisi ed in quali punti sono stati effettuati
dall'USL sulle acque fornite dall'acquedotto di Aosta nel periodo
1° gennaio - 15 febbraio 1990;
2) quali risultati hanno dato tali analisi, dettagliatamente per
ognuno dei parametri indicati nelle tabelle A-B-C-D-E dell'Allegato
I del citato DPR 236/88;
3) in quali casi è stata superata la concentrazione massima
ammissibile di un parametro e quali provvedimenti, in tali casi,
sono stati assunti.
PRESIDENTE:
All’interrogazione con risposta
scritta testé letta è stata data risposta con lettera n. 654 in
data 2 aprile 1990.
