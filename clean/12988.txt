Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3944 del 25 novembre 1992 - Resoconto
OGGETTO N. 3944/IX Mancato inizio dei lavori di installazione
di ascensori esterni al presidio Ospedaliero di Beauregard.
(Interrogazione)
Interrogazione A conoscenza che non sono ancora iniziati i
lavori per la realizzazione del progetto concernente la
installazione di due ascensori all'esterno del Presidio del
Beauregard per evitare in particolare l'uso delle scale ai
cittadini ammalati, anziani ed invalidi;
i sottoscritti consiglieri regionali
Interrogano
l'Assessore competente per conoscere:
1) i motivi per i quali non sono ancora iniziati i lavori per la
realizzazione del progetto che prevede la installazione dei due
ascensori;
2) i tempi entro i quali si prevede la realizzazione del
progetto stesso.
F.to: Beneforti, Chiofalo, Ricco e Lanièce.
Presidente Ha chiesto la parola l'Assessore ai Lavori Pubblici,
Vallet.
Vallet (UV)
Rispetto a quanto detto nel mese di giugno,
siamo arrivati alla definizione del progetto che consisteva nella
messa a punto dei capitolati e dell'elenco prezzi per poter
provvedere alla definizione dell'appalto. La delibera che prevede
tale appalto andrà in Giunta il 4 dicembre e tenendo conto dei
tempi tecnici occorrenti posso dire che i lavori dovrebbero
iniziare entro il mese di maggio 1993.
Presidente
Ha chiesto la parola il Consigliere
Beneforti.
Beneforti (DC)
Prendo atto dell'impegno assunto
dall'Assessore e devo dire che abbiamo ripresentato questa
interpellanza, pur conoscendo le difficoltà esistenti
nell'attuazione di certi appalti, perché sollecitati sia dal
personale del presidio del Beauregard, sia da cittadini anziani e
invalidi.
