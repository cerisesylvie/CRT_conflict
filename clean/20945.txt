Classificazione
SPORT E TEMPO LIBERO
Sport invernali



Oggetto del Consiglio n. 929 del 3 novembre 2004 - Resoconto
OGGETTO N. 929/XII - Disegno di legge: "Disposizioni in materia
di sicurezza sulle aree destinate alla pratica degli sport
invernali. Modificazioni alla legge regionale 17 marzo 1992, n. 9
(Norme in materia di esercizio ad uso pubblico di piste di sci), da
ultimo modificata dalla legge regionale 15 dicembre 2000, n.
34".
Articolo 1
(Finalità ed oggetto)
1. Al fine di garantire adeguati livelli di salvaguardia
dell'incolumità degli utenti nella pratica degli sport invernali e
nella frequentazione delle aree e dei percorsi sciistici, la
presente legge detta nuove disposizioni in materia di sicurezza
delle piste di sci, in armonia con i principi di cui alla legge 24
dicembre 2003, n. 363 (Norme in materia di sicurezza nella pratica
degli sport invernali da discesa e da fondo).
Articolo 2
(Individuazione delle aree sciabili)
1. La classificazione delle piste di sci effettuata ai sensi
dell'articolo 3 della legge regionale 17 marzo 1992, n. 9 (Norme in
materia di esercizio ad uso pubblico di piste di sci) equivale ad
ogni effetto all'individuazione delle aree sciabili attrezzate di
cui all'articolo 2 della l. 363/2003.
Articolo 3
(Individuazione di aree a specifica destinazione)
1. Al fine di garantire la sicurezza degli utenti, la
Regione, su istanza dei gestori delle piste di sci, individua
inoltre:
a) le aree a specifica destinazione per la pratica delle
attività con attrezzi quali la slitta e lo slittino;
b) le aree interdette, anche temporaneamente, alla pratica
dello snowboard;
c) le aree riservate alla pratica di evoluzioni acrobatiche
con lo sci e lo snowboard;
d) i tratti di pista da riservare, a richiesta e
temporaneamente, agli allenamenti di sci e di snowboard
agonistico.
2. L'individuazione delle aree e delle piste di cui al comma
1, lettere c) e d), avviene sentiti i Comuni interessati.
3. Le istanze, corredate della documentazione stabilita con
provvedimento del dirigente della struttura regionale competente in
materia di piste di sci, sono inoltrate alla predetta struttura
che, dopo averne verificata la regolarità e la completezza, le
trasmette all'esame della Commissione tecnico-consultiva per le
piste di sci, di cui all'articolo 6 della l.r. 9/1992, per il
parere di competenza.
4. Acquisito il parere della Commissione, l'assessore
regionale competente in materia di impianti sportivi provvede, con
proprio decreto, all'individuazione delle aree e delle piste di cui
al comma 1.
Articolo 4
(Requisiti tecnici)
1. La Giunta regionale stabilisce, con propria deliberazione,
i requisiti tecnici che debbono essere posseduti, ai fini
dell'individuazione, dalle aree e dalle piste di cui all'articolo
3, comma 1.
2. La Giunta regionale disciplina, inoltre, con propria
deliberazione, ogni altro adempimento o aspetto relativo al
procedimento di individuazione delle aree e delle piste di cui
all'articolo 3, comma 1.
3. Le deliberazioni di cui ai commi 1 e 2 sono pubblicate sul
Bollettino ufficiale della Regione.
Articolo 5
(Transito e risalita)
1. È vietato percorrere a piedi le piste di sci, salvo i casi
di urgente necessità.
2. Chi percorre la pista senza sci deve, comunque, tenersene
ai bordi, dando la precedenza ai mezzi meccanici adibiti al
servizio e alla manutenzione delle piste e degli impianti,
consentendone la loro agevole e rapida circolazione.
3. In occasione di gare è fatto divieto a chiunque, con
l'esclusione dei soggetti individuati dall'organizzazione, di
sorpassare i limiti segnalati, sostare sulla pista di gara o
percorrerla.
4. La risalita di piste con gli sci ai piedi è vietata. Essa
è tuttavia consentita, previa autorizzazione del gestore della
pista, o, in mancanza di tale autorizzazione, nei soli casi di
urgente necessità, e deve comunque avvenire ai bordi della pista,
avendo cura di evitare rischi per la sicurezza degli sciatori e nel
rispetto di ogni eventuale prescrizione adottata dal gestore della
pista.
Articolo 6
(Mezzi meccanici)
1. Salvo quanto previsto ai commi 2 e 3, è inibito ai mezzi
meccanici l'utilizzo delle piste di sci.
2. I mezzi meccanici adibiti al servizio e alla manutenzione
delle piste e degli impianti possono accedervi solo fuori
dell'orario di apertura, salvo i casi di necessità e urgenza e,
comunque, con l'utilizzo di appositi congegni di segnaletica
luminosa ed acustica.
3. Fuori dell'orario di apertura è inoltre consentito, previa
autorizzazione del gestore della pista, l'uso di mezzi meccanici
per raggiungere pubblici esercizi o abitazioni private non
altrimenti raggiungibili.
Articolo 7
(Sci fuori pista e sci-alpinismo)
1. Il concessionario degli impianti funiviari e il gestore
delle piste di sci non sono responsabili degli incidenti che
possono verificarsi nei percorsi fuori pista serviti dagli impianti
medesimi o al di fuori delle aree e delle piste individuate ai
sensi dell'articolo 3 della presente legge e della l.r.
9/1992.
2. I soggetti che praticano lo sci-alpinismo devono sempre
munirsi di appositi sistemi elettronici per garantire un idoneo e
tempestivo intervento di soccorso.
Articolo 8
(Obbligo di utilizzo del casco protettivo)
1. Nell'esercizio della pratica dello sci alpino e dello
snowboard è fatto obbligo ai minori di quattordici anni di
indossare un casco protettivo conforme alle caratteristiche
stabilite ai sensi dell'articolo 8 della l. 363/2003.
2. L'obbligo di cui al comma 1 non trova applicazione nel
caso di mero transito lungo le piste di collegamento nei
comprensori sciistici transfrontalieri ricomprendenti il territorio
regionale da parte di chi sia munito di un titolo di trasporto
emesso all'estero.
Articolo 9
(Uso dell'elicottero)
1. Fatti salvi i compiti spettanti al servizio sanitario
regionale e alla protezione civile, i gestori delle piste,
nell'ambito dei compiti organizzativi e gestionali loro affidati
per finalità di soccorso ai sensi dell'articolo 2 della legge
regionale 12 novembre 2001, n. 32 (Finanziamenti regionali per
l'effettuazione del servizio di soccorso sulle piste di sci di
discesa), possono organizzare, nelle aree sciabili da essi gestite
e senza oneri a carico della Regione, un'attività di trasporto non
medicalizzato mediante l'uso di elicottero.
2. Le modalità e le condizioni di rilascio delle
autorizzazioni per l'organizzazione e l'effettuazione del servizio
di cui al comma 1 sono definite con deliberazione della Giunta
regionale, adottata su proposta del Presidente della Regione,
d'intesa con gli assessori regionali competenti in materia di
trasporti e di protezione civile.
Articolo 10
(Vigilanza e sanzioni)
1. La violazione delle disposizioni di cui agli articoli 5, 6
e 7, comma 2, è soggetta alla sanzione amministrativa del pagamento
di una somma di denaro da euro 20 a euro 250. Per la violazione
delle disposizioni di cui all'articolo 8 si applicano le sanzioni
previste dalla l. 363/2003.
2. Per l'applicazione delle sanzioni di cui al comma 1, si
osservano le disposizioni della legge 24 novembre 1981, n. 689
(Modifiche al sistema penale), da ultimo modificata dal decreto
legislativo 30 dicembre 1999, n. 507 (Depenalizzazione dei reati
minori e riforma del sistema sanzionatorio, ai sensi dell'articolo
1 della legge 25 giugno 1999, n. 205).
3. La vigilanza sulle norme di cui alla presente legge e
l'irrogazione delle relative sanzioni è affidata alle forze di
polizia, ai Comuni, che vi provvedono tramite i corpi di polizia
locali, e al Corpo forestale valdostano.
Articolo 11
(Modificazioni alla l.r. 9/1992)
1. Dopo la lettera c) del comma 1 dell'articolo 7 della l.r.
9/1992, è aggiunta la seguente:
"cbis) l'individuazione delle aree e delle piste di sci a
garanzia della sicurezza degli utenti.".
2. Dopo il comma 2 dell'articolo 12 della l.r. 9/1992, è
inserito il seguente:
"2bis. La violazione delle disposizioni di cui all'articolo 4
è soggetta alla sanzione amministrativa del pagamento di una somma
di denaro da euro 20 a euro 250.".
3. Il comma 3 dell'articolo 12 della l.r. 9/1992 è sostituito
dal seguente:
"3. La violazione delle disposizioni di cui all'articolo 11 è
soggetta alla sanzione amministrativa del pagamento di una somma di
denaro da euro 20 a euro 250.".
Articolo 12
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Président - La parole au rapporteur, la Conseillère Viérin
Adriana.
Viérin A. (UV) - Arrive, enfin, à l'examen de cette Assemblée un
dessein de loi qui a déjà fait parler de lui avant même son
approbation. Les médias l'ont largement reporté, parfois d'une
façon disons "incorrecte", signe par ailleurs qu'il s'agit là d'un
argument qui intéresse le grand public et plus spécialement les
adeptes du ski. Avec ce dessein de loi on donne simplement
application, dans ses principes fondamentaux, avec des variations
sur le thème, à une loi de l'Etat: la loi n° 363 de décembre 2003
qui dictait des normes en matière de sécurité dans la pratique non
compétitive du ski alpin et du ski de fond. Le texte qui vous est
proposé aujourd'hui à été licencié par les commissions compétentes
et tient bon compte des observations et des propositions faites
alors par les commissaires, plus spécialement par ceux de la Ve
Commission.
A l'article 1er on redéfinit finalités et objet de la loi en
harmonie avec les principes énoncés par la loi de l'Etat. L'article
2 établit que la classification des pistes de ski, déjà prévue par
la loi régionale n° 9 de 1992, respecte entièrement les normes
énoncées par la loi n° 363. A l'article 3 on définit les procédures
à suivre afin de localiser les aires destinées à la pratique de la
luge, celles réservées au ski acrobatique et à la planche, ainsi
que les parties de piste réservées, même de façon temporaire, à
l'entraînement. Afin d'assurer une cohérence des choix et une
uniformité territoriale, ce seront les bureaux compétents de
l'Administration, en accord avec les communes concernées et suite à
l'examen de la commission technique prévue à cet effet par la loi
régionale n° 9/1992, à se charger de la localisation des aires
susdites. Les qualités techniques requises, ainsi que les
procédures à suivre pour définir les localisations, feront l'objet
de délibérations du Gouvernement valdôtain dans les meilleurs
délais.
L'article 5, qui interdit le passage à pied sur les pistes,
ainsi que la remontée à ski a soulevé quelques perplexités de la
part des skieurs de randonnée qui utilisaient certaines pistes pour
leur entraînement ou bien pour rejoindre des sommets autrement
inaccessibles. Perplexités qui ont fait par ailleurs l'objet de
plusieurs courriels et coups de téléphone. A ce sujet il faut faire
deux considérations: premièrement, la remontée des pistes à ski
peut toujours être autorisée par les responsables du domaine
skiable; deuxièmement, d'après ce que j'ai pu comprendre, les
seules pistes réellement concernées par ce problème sont celle du
Ventina au Breuil et celle du Passo dei Salati à Gressoney. J'aime
penser que les gérants de ces deux domaines sauront trouver des
solutions qui puissent satisfaire les exigences des randonneurs
également, sans par ailleurs porter préjudice aux skieurs
soi-disant "normaux". Quant aux engins mécaniques, dameuses et
moto-neige à l'occurrence, leur accès est interdit, sauf cas
d'urgence, pendant les horaires d'ouverture des pistes. Au-delà
leur utilisation pourra entre accordée par les responsables du
domaine skiable, à tous ceux qui doivent rejoindre des habitations
ou des commerces situés le long des pistes et que l'on ne pourrait
pas atteindre différemment. Avec l'article 7 on revient aux skieurs
de randonnée, pour lesquels est prévue l'obligation d'utiliser des
systèmes électroniques aptes à faciliter les recherches en cas de
secours et ceci, contrairement à la loi de l'Etat, indépendamment
des conditions de la neige ou des prévisions météo. L'article 8,
celui qui a soulevé le plus grand intérêt médiatique, et non
seulement, prévoit l'obligation du casque pour les moins de 14 ans.
Cette obligation, qui aurait dû entrer en vigueur le premier
janvier prochain, on ne sait pas à l'heure actuelle si elle pourra
être appliquée, compte-tenu du fait qu'on attend toujours le décret
ministériel qui aurait dû définir les caractéristiques des casques
et les modalités d'homologation. Ce décret, prévu par la loi n° 363
de décembre dernier, aurait dû voir le jour au bout de 3 mois et
donc au mois de mars 2004. Confiants, nous l'attendons.
A l'article 9 nous trouvons une disposition tout à fait
novatrice. Afin d'offrir à nos touristes un service supplémentaire,
les gérants des domaines skiables pourront organiser un service de
transport par hélicoptère pour les victimes d'accident sur les
pistes. Ceci devra être réalisé sans aucun frais de la part de
l'Administration régionale et, bien entendu, dans le respect du
rôle et des compétences institutionnelles de la Protection civile
et du Service sanitaire. Modalités et conditions du service feront
l'objet d'une disposition du Gouvernement régional, sur proposition
du Président de la Région en accord avec les Assesseurs compétents.
L'article 10 et l'article 11 harmonisent les sanctions prévues à
l'heure actuelle par les normes régionales avec les sanctions
dictées par la loi de l'Etat. Qui sera appelé à surveiller
l'application de la loi et à infliger les éventuelles sanctions
nous le trouvons au troisième alinéa de l'article 10. A ce sujet je
me dois de signaler deux petites fautes de transcription,
l'amendement qui avait été présenté et accepté lors des travaux de
commission énonçait:
"La vigilanza sull'osservanza della
presente legge e l'irrogazione delle relative sanzioni è affidata,
alle forze di polizia, ai Comuni, che vi provvedono tramite i corpi
di polizia locale, e al Corpo forestale valdostano"
.
Dans le texte présenté manquent les mots
"oltre che"
devant
"alle forze di polizia"
et au lieu de
"Corpo
forestale valdostano"
il est plus correct écrire
"Corpo
forestale della Valle d'Aosta"
. Je me vois donc dans
l'obligation de soumettre à votre attention un amendement qui ne
change pas, par ailleurs, le contenu même de l'article en question.
Pour terminer, la déclaration d'urgence prévue à l'article 12 nous
permettra de disposer des nouvelles normes à l'ouverture de la
saison d'hiver que nous souhaitons puisse démarrer au plus tôt.
Bonne saison d'hiver à nous tous.
Président - Je déclare ouvert le débat.
La parole à la Conseillère Squarzino Secondina.
Squarzino (Arc-VA) - Come ricordava ora la relatrice, questo
provvedimento traduce nel contesto regionale alcune norme
introdotte con legge n. 363/2003, norme che riguardano la sicurezza
sulle piste. Nel disegno di legge regionale sono state recepite
alcune scelte fatte a livello nazionale e sono state arricchite con
altre novità introdotte. Noi condividiamo alcune di queste novità,
per esempio il fatto di regolamentare l'uso dei mezzi di trasporto
durante la chiusura delle piste, come pure condividiamo il fatto
che si chieda di utilizzare l'ARVA per lo sci alpinismo, mentre
altre novità che sono state introdotte non sono da parte nostra
così condividibili, per esempio si prevede che l'uso del casco non
sia obbligatorio nelle piste di mero transito, nelle piste di
collegamento di mero transito, collegamento fra comprensori
sciistici transfrontalieri. Questo è un po' un eufemismo, perché
non esiste alcuna pista di collegamento tra comprensori sciistici
diversi fra loro, esiste la possibilità per chi scia a la Rosière o
a Zermatt di transitare sulle piste del comprensorio di La Thuile o
di Cervinia, ma non possiamo dire che il comprensorio di La Thuile
o il comprensorio di Cervinia siano una pista di mero transito. Non
condividiamo quindi questo modo un po' eufemistico di affrontare un
problema; a nostro avviso, era molto meglio dire che sulle piste in
Italia e anche in Valle d'Aosta i ragazzi sotto i 14 anni sono
obbligati ad indossare il casco.
Non condividiamo anche l'intero articolo 9, laddove si introduce
l'uso dell'elicottero per finalità di soccorso: non si capisce come
questa norma si raccordi con la normativa già esistente e che
regola l'uso degli elicotteri in montagna; non si comprende perché
per attività di soccorso, visto che esiste già il "118" per il
soccorso che chiaramente ha bisogno di un medico, di persone che
seguano l'infortunato... non si capisce perché aggiungere
un'ulteriore attività di trasporto non medicalizzato con
l'elicottero. Noi cioè ci troveremo ad avere dei turisti che prima
o poi diranno: "preferiamo andare a sciare su piste sciistiche più
tranquille, non siamo disposti a sciare tutto il giorno con
elicotteri che vanno su e giù a trasportare persone che finora
erano trasportate in toboga". Noi quindi non riteniamo utile
introdurre questo ulteriore uso dell'elicottero in montagna e su
tale aspetto abbiamo presentato un emendamento.
Président - La parole au Conseiller Frassy.
Frassy (CdL) - Penso che sicuramente vadano fatte alcune
considerazioni in discussione generale su tale legge, in quanto la
materia non è nuova, soprattutto per questo Consiglio che aveva
legiferato sin dai primi anni '90 in materia di piste da sci, di
sicurezza, in virtù di competenze derivate da norme di attuazione.
Ora, questo provvedimento si inserisce sulla legge n. 363/2003
dello Stato... che invece per la prima volta lo Stato andava a
normare in materia di sicurezza sulle piste da sci. I principi
sicuramente sono condivisibili: far chiarezza su alcune situazioni
che, nel far sì che le piste siano sempre più perfette e più
larghe, hanno portato ad aumentare i rischi di percorrenza delle
piste stesse, in relazione ai mezzi meccanici che, per motivi di
servizio, le risalgono, in relazione anche a quella che è stata nel
tempo la diversificazione degli attrezzi che consentono la pratica
dello sci in tutte le sue variabili; perciò un "maquillage" per la
Regione Valle d'Aosta poteva essere un'esigenza necessaria.
Il rischio di tutte quelle leggi che vanno a normare quei
settori che si contraddistinguono per essere settori del
divertimento è sempre quello di andare a limitare l'essenza dello
stesso, con delle implicazioni che rischiano di essere troppo
rigide e di mal adattarsi con il concetto di divertimento. La legge
che oggi ci apprestiamo a votare ha due grosse innovazioni: una
riguardante l'uso dell'elicottero al di fuori dell'uso abituale del
soccorso sanitario propriamente detto e con questo provvedimento si
consente di utilizzare un elicottero - non (si precisa) con aggravi
e costi per quanto concerne l'Amministrazione regionale - per
facilitare i trasporti intervallivi; penso che su questo aspetto
vada fatta una riflessione. È opportuno che quanto non può essere
scritto in legge... perché la legge si rivolge ai cittadini e non
può imporre dei comportamenti di tipo economico a soggetti privati
o virtualmente privati come sono le varie società di gestione dei
vari impianti... ma sarebbe bene che l'Assessorato, nel
regolamentare l'uso dell'elicottero innovativo rispetto all'uso
conosciuto, si sincerasse che non vi fossero neanche dei costi
residuali. Mi spiego meglio: se questi costi venissero anche
soltanto in minima parte sostenuti dalle società di risalita che,
come tutti sappiamo, sono ampiamente partecipate
dall'Amministrazione regionale e dunque dal denaro pubblico, pur
mettendo in legge che gli oneri non devono essere a carico della
Regione, indirettamente questi oneri finirebbero a carico della
stessa per il perverso meccanismo del ripianamento delle situazioni
contabili e di bilancio di tali società. Auspichiamo perciò che su
questo aspetto vi sia una particolare attenzione da parte sua,
Assessore, per evitare che alla fine sia sempre il denaro pubblico
a gestire tale servizio.
Esprimiamo altre perplessità sull'adeguamento della sicurezza -
non saprei se chiamarla passiva o attiva - degli sciatori in quanto
tali. Sarà forse perché appartengo a quella generazione di sciatori
che sono nati senza casco e con gli scarponi ancora legati con il
cuoio e poi con gli attrezzi sempre più evoluti, però l'ipotesi del
casco devo dire che non ci piace, perché va ad urtare contro quel
concetto di sport fatto a contatto con gli elementi della natura:
la neve, da un lato, e il vento e il sole, dall'altro. Non per fare
un intervento di tipo romantico, nel senso poetico del termine, ma
anche per fare un intervento concreto, ho delle difficoltà a capire
perché - e penso che poi l'Assessore Fosson, se avrà voglia, potrà
essere d'ausilio in questa mia ricerca del perché - fino a 14 anni
si rischia, dopo tale età non si rischia più. Questo è il senso
della norma che recepiamo dal legislatore nazionale, ossia che i
ragazzi fino a 14 anni hanno bisogno del casco, superata quell'età
lo sci non è più pericoloso. Mi sono chiesto quali possono essere
le motivazioni di questo curioso limite di età, mi sono detto che
forse si parte dal presupposto che il ragazzino impara a sciare,
quando arriva a 14 anni è uno sciatore provetto e del casco non ha
più bisogno. Riflettendo poi ho concluso che non può essere così
perché, se uno inizia in età avanzata, il meccanismo non funziona.
È evidente allora che il legislatore nazionale e il legislatore
regionale - che poi siamo tutti noi - devono avere degli elementi
diversi... saranno gli elementi statistici sui rischi del trauma
cranico in situazioni di soccorso gestite nell'esperienza di
decenni sulle piste. Non so se questi dati vi siano, però posso
dire che non li abbiamo visti e devo dire di più: i rappresentanti
delle associazioni impianti funiviarie che sono stati auditi in
commissione hanno candidamente ammesso che non vi sono dati
significativi per la realtà valdostana; di conseguenza, anche
questa ulteriore ipotesi viene meno.
Ci potrebbe essere comunque un'ipotesi: quella di dire che i
minori sono più fragili dal punto di vista della loro struttura
ossea - e qui l'apporto dell'Assessore Fosson potrebbe togliermi
questo dubbio -, anche se ricordo di aver sentito argomentare come
nell'età dello sviluppo vi sia una flessibilità maggiore della
struttura ossea, scatola cranica compresa, motivo per cui forse è
più traumatico il trauma cranico nell'adulto che non nel ragazzino,
proprio per la capacità della struttura ossea, scatola cranica
compresa, del fisico in età di sviluppo di conformarsi alle
sollecitazioni esterne. Devo giungere allora alla conclusione che
in questo caso abbiamo "sposato" la filosofia europea: quella della
"lobby" dei produttori di casco, perché non vi sono altre logiche
che mi portino a considerare elementi validi per dire che dobbiamo
imporre l'uso del casco nello sci. Anche perché un altro settore
dove il casco - con molte polemiche, per carità! - è diventato
obbligatorio è l'ambito motociclistico, ma in quell'ambito chi sale
su una moto, che abbia 14 anni o ne abbia 90, deve indossare il
casco, per la pericolosità della moto che, rispetto
all'autovettura, non ha barriere di tipo protettivo e per tutta una
casistica che ha confermato prima, ma anche dopo come il casco
abbia salvato parecchie vite. Nello sci, paradossalmente, il casco
può diventare un ulteriore elemento di rischio nella pratica di
questo sport. Immaginatevi uno sciatore inesperto con tanto di
casco - seppure parliamo di pesi relativi perché l'obbligo riguarda
i ragazzini di 14 anni - che inizia a scivolare in maniera
incontrollata sulle nostre piste. Sicuramente l'impatto di quello
sciatore in caduta libera provoca un danno enormemente maggiore nei
confronti dello sfortunato che se lo vede piombare addosso, perché
questo casco accresce l'impatto successivo. Chi ha il casco si fa
meno male, ma chi viene colpito in parti del corpo non protette dal
casco subirà danni maggiori. Questo è un utile spunto per
verificare in termini statistici ciò che comporterà dal punto di
vista sanitario l'adozione della misura di sicurezza del casco.
Anche il disegno di legge regionale non si sottrae a quella
contraddizione del legislatore nazionale: da una certa parte, vi è
la preoccupazione di tutelare la salute di chi pratica lo sport,
ma, dall'altra, si vanno a normare con una chiara previsione
legislativa le aree dedicate alle evoluzioni effettuate con le
tavole da "snowboard" "in primis", ma comunque anche con gli sci. È
un po' come, una volta imposto l'obbligo del casco sulle moto, si
fossero riservate corsie sulle strade o sulle autostrade per
compiere evoluzioni con le moto, trampolini o simili; sicuramente
si sarebbe limitata da un lato la possibilità di incidente,
incrementandola in maniera esponenziale dall'altra. È notorio che i
traumi che si acquisiscono nelle evoluzioni a trampolino sono di
gran lunga maggiori in termini statistici e di segni permanenti che
possono lasciare rispetto ad una normale caduta senza casco.
Mi rendo conto che il mio intervento si è incentrato sulla
questione del casco, ma perché è la parte che più viene percepita
dal cittadino che da domani dovrà adeguarsi, ma vi sono altri
problemi che ci portano a presentare degli emendamenti sulla
questione del casco. Al di là dell'emendamento radicale, che è
l'abolizione dell'articolo 8, che poi argomenterò all'atto
dell'illustrazione dell'emendamento stesso, vi sono anche altre
problematiche che devono tenere conto della realtà
transfrontaliera, che non può essere tutelata dal punto di vista
della ricettività turistica dal concetto di piste di collegamento,
perché le piste di collegamento sono un bel neologismo che non è
significativo della realtà di un comprensorio. Le piste di
collegamento collegano i due versanti, ma non sono significative
per consentire a chi deve operare i controlli di poter fingere di
non constatare che lo sciatore, seppure straniero, sta sciando
senza il casco, perciò anche su questo argomento presenteremo degli
emendamenti.
Pensiamo che questa legge avrebbe potuto essere oggetto di
un'ulteriore riflessione: quella di capire se a livello comunitario
poteva prendere piede o meno una regolamentazione che creasse una
normativa di principio, in considerazione del fatto che molte
stazioni alpine sono stazioni che coinvolgono più nazioni. La "fuga
in avanti" che è stata effettuata con la legge nazionale ha portato
le amministrazioni regionali a recepire questa norma, noi riteniamo
che forse potevamo evitare di scriverla - e qui anticipo
l'emendamento radicale dell'abrogazione dell'articolo 8 -, in
quanto il decreto legislativo n. 79/1998 - norma di attuazione che
conferisce in materia di impianti a fune e piste da sci competenza
alla Regione - poteva essere un utile appiglio normativo per
sostenere che, avendo noi in base all'articolo 4 competenze in
materia di sicurezza nelle materie indicate - le piste e gli
impianti a fune -, l'uso del casco nella nostra regione poteva
essere considerato superfluo per quelle attenzioni di sicurezza che
dall'Amministrazione regionale sono state messe in atto nel
predisporre, mantenere e gestire le piste. Mi rendo conto che
poteva essere una forzatura, ma poteva essere un percorso che in un
certo senso difendeva una prerogativa di autonomia della Valle
d'Aosta e soprattutto evitava a questa Regione di fare la prima
della classe, come "piccandosi" con un certo orgoglio ha affermato
la relatrice in una serie di interviste rilasciate. La prima della
classe in tale situazione rischia di penalizzare la Regione, in
quanto, mentre nelle altre regioni non vi sono leggi che
recepiscono la legge n. 363 dello Stato, noi arriviamo a normare in
maniera rigida ciò che da altre parti al 1° gennaio sarà ancora
sulla carta. Il rischio è quello di fare della Valle d'Aosta una
realtà a sé stante, che impone delle misure più rigide e degli
oneri maggiori, che potrebbero far propendere i turisti che
venivano in Valle d'Aosta per altre località. Questo è un rischio
da mettere in conto e non mi sembra sia stato oggetto di
valutazione né in commissione, né nella relazione della Consigliera
Viérin. Noi presenteremo una serie di emendamenti, in base
all'esito valuteremo anche il voto finale da esprimere sul disegno
di legge.
Président - Je n'ai pas d'autres collègues qui s'inscrivent à
parler, je ferme la discussion générale.
La parole à l'Assesseur au tourisme, aux sports, au commerce,
aux transports et aux affaires européennes, Caveri.
Caveri (UV) - Mi esprimerò sul tema degli emendamenti a
conclusione di questo mio intervento riguardante naturalmente tale
provvedimento. È un provvedimento che deriva da una legge dello
Stato, primo firmatario il collega parlamentare Giancarlo Arnoldi,
Vicepresidente del gruppo parlamentare "Amici della montagna" ed
esponente di spicco del mondo della montagna nel gruppo "Forza
Italia". Questa legge statale è assai contraddittoria, dovessi
esprimere un giudizio di tecnica legislativa, si può dire che il
"corpus" delle norme in vigore sulle piste di sci della Valle
d'Aosta è enormemente più avanzato sia dal punto di vista della
segnaletica sulle piste, sia dal punto di vista dell'organizzazione
dei soccorsi con una figura professionale specifica come il
"pisteur-secouriste", sia in generale per una maturità di approccio
che si è evidenziata fin dagli anni '90 in un "corpus" giuridico
molto interessante. È vero che poi si è inserita dal 1998 anche una
norma di attuazione - di cui ho avuto l'onore di essere un po'
l'autore materiale - in cui si stabiliva che anche sulle piste di
sci la sicurezza è in capo alla legislazione regionale; è anche
vero però che i livelli di sicurezza più elevati sono livelli a cui
la Regione è tenuta ad adeguarsi ed è la ragione per la quale
almeno per alcune norme abbiamo ritenuto di adeguarci alla legge
dello Stato, la quale è stata recepita con queste norme, che sono
state riassunte in maniera esemplare dalla relatrice.
Prima di scorrere brevemente l'articolato, vorrei fare
un'osservazione rispetto all'eventualità -evocata poco fa dal
collega Frassy - che esistano in merito iniziative di tipo
legislativo da parte comunitaria. A suo tempo, nel mio mandato di
Parlamentare europeo avevo chiesto alla Commissione se fosse allo
studio qualche tipo di attività che concernesse una sorta di
omogeneità nella legislazione sulla sicurezza e sulle piste di sci
e degli impianti di risalita, mentre, come è noto, sugli impianti
di risalita, dal punto di vista tecnico, esiste oggi una direttiva
comunitaria che si sta applicando anche in Valle d'Aosta sui nuovi
impianti. Per quel che riguarda invece la sicurezza sulle piste, la
risposta della Commissione fu che
"si ritiene che la sicurezza
sulle piste appartenga alla sussidiarietà"
, quindi l'Unione
europea non ha per il momento intenzione di normare in maniera
omogenea sul proprio territorio questo tipo di questioni. Il tutto
partì da una petizione presentata da un cittadino inglese che aveva
visto la morte del proprio figlio sulle piste francesi e la
Commissione, nel rispondere a questa petizione, precisò quanto ho
detto.
Come si diceva, gli articoli 1, 2, 3, 4, 5 si occupano
principalmente delle piste di sci, non innovando in maniera
sconvolgente rispetto alla normativa regionale, ma meglio
precisando, ad esempio, alcune questioni all'articolo 5 sul
transito e risalita. L'articolo 6, rispetto alla norma dello Stato,
è invece innovativo, perché precisiamo la possibilità di poter
utilizzare le piste fuori dagli orari di apertura per raggiungere
pubblici esercizi o abitazioni private non altrimenti
raggiungibili. Innovativo è invece quanto previsto all'articolo 7
in tema di sci fuori pista e sci alpinismo, perché noi obblighiamo
i soggetti che praticano lo sci alpinismo, pena una sanzione
amministrativa, ad avere gli appositi sistemi elettronici - per
capirci ARVA o altri - che consentono di essere ritrovati al di
sotto del manto nevoso in tempo ragionevole.
Uno dei "casus belli" riguarda invece l'articolo 8, su cui il
collega Frassy si è a lungo "esercitato", anche nel ricordo
adolescenziale del vento nei capelli di quando eravamo giovani,
almeno chi come me e il collega Frassy ha mantenuto la capigliatura
di quelli che sono in età più adulta. Vorrei dire a questo
proposito che credo sia ragionevole per chiunque abbia dei bambini
di far indossare loro il casco, non tanto perché il trauma cranico
resta una delle ragioni più gravi di morte dei bambini, quanto
perché chiunque di noi abbia dei figli è sempre vivamente
preoccupato quando li porta a sciare non tanto dall'impatto della
testa del bambino contro qualche oggetto, quanto dal fatto che vi
sono molti "cannibali" indicando con tale termine gli sciatori
spericolati, che, in caso di urto, possono causare gravissimi
traumi cranici ai bambini. Credo che questa sia una delle norme di
sostanza che dobbiamo recepire della legge nazionale. Preciso ai
colleghi giornalisti, in particolare gli amici dell'Ansa che con
vivo entusiasmo si sono lanciati sulla notizia, che nel prossimo
inverno, se non vi saranno i decreti ministeriali per precisare la
conformità del casco, anche in Valle d'Aosta non sarà obbligatorio
il casco, lo diventerà dopo che i Ministeri competenti ci diranno
quali sono i caschi e le caratteristiche brevettate degli stessi;
da questo punto di vista, so che i Parlamentari valdostani hanno
sollecitato i Ministeri competenti.
Per quel che riguarda la questione dell'uso dell'elicottero,
questo è un tema delicato che non a caso viene poi rimandato ad una
deliberazione proposta dal Presidente della Regione, d'intesa con
gli Assessori competenti. È un tema però rispetto al quale non
possiamo far finta di niente, perché si tratta di tener conto di
quel che avviene nei principali "domaines skiables" d'Europa in
caso di intervento non grave, cioè che non richiede l'arrivo
dell'elicottero del "118" medicalizzato in alternativa al toboga,
magari per incidenti particolarmente dolorosi o anche per semplice
sfruttamento di polizze assicurative... che molti sciatori hanno
ormai insite nello stagionale o nel settimanale di poter essere
soccorsi. Naturalmente normeremo in maniera attenta l'utilizzo
dell'elicottero affinché non vi siano degli abusi di tipo
trasportistico, per questo abbiamo accettato di scrivere:
"per
finalità di soccorso ai sensi dell'articolo 2 della legge regionale
12 novembre 2001, n. 32"
, riguardante il soccorso sulle piste
di sci da discesa, ma sono convinto che senza abusi e a titolo
sperimentale, senza oneri a carico della Regione e senza gravare
sulle casse degli impianti a fune si possa trovare un modo
intelligente per utilizzare questo mezzo senza abusarne.
Vigilanza e sanzioni, qui è presto detto: abbiamo dovuto
adeguarci ai contenuti della normativa sulla base di una sentenza
della Corte, che tende a rendere più omogenee le norme sulle
sanzioni amministrative. Va poi anche detto che abbiamo precisato
meglio a chi spetti la vigilanza e, da questo punto di vista, in
maniera che gli impiantisti non si trovino a dover fare le forze di
polizia, perché non rientra nei loro compiti, è opportuno scrivere:
"oltre che alle forze di polizia"
, come è giusto che sia
fatto; credo quindi vada accolto l'"emendamento Viérin", ritengo
vada respinto l'emendamento che prevede l'eliminazione
dell'articolo 9.
Rispetto ai 3 emendamenti del collega Frassy, credo sia
opportuno e corretto aggiungere, come previsto dall'emendamento n.
1:
"all'articolo 2 e"
,
perché è un miglioramento del
testo; naturalmente sono contrario, pur apprezzando il vento nei
capelli, all'abrogazione della norma sul casco. Capisco,
Consigliere Lattanzi, che il vento nei capelli è un modo per
rinfocolare la capigliatura, però "Berlusconi docet", visto che in
queste ore l'Onorevole Berlusconi ha una capigliatura più folta...
non so se per la vittoria del Presidente Bush o per altre
ragioni... mentre l'emendamento n. 3 credo possa essere accolto,
perché esplicita meglio rispetto ad alcune ambiguità presenti nel
testo da noi presentato. Naturalmente mi auguro - e mi rivolgo
scherzosamente al gruppo "Forza Italia" - che l'approvazione di un
loro emendamento in Consiglio non causi poi un ricorso da parte del
Governo di "Forza Italia" e del Ministro di "Forza Italia", La
Loggia, alla Corte costituzionale...
Frassy -
(fuori microfono)
... non ci avevamo
pensato...
Caveri (UV) - ... ecco, non ci avevate pensato. Ringrazio tutti
i colleghi di essere intervenuti e sono convinto che l'approvazione
della legge consentirà di migliorare lo "standard" di sicurezza
sulle piste della Valle.
Président - Nous passons à l'examen du projet de loi dans le
nouveau texte qui a été prédisposé par la Ve Commission permanente,
qui a donné son avis favorable à la majorité ainsi que la IIe
Commission permanente.
Je soumets au vote l'article 1er:
Conseillers présents et votants: 31
Pour: 31
Le Conseil approuve à l'unanimité.
Président - Je soumets au vote l'article 2:
Conseillers présents et votants: 31
Pour: 31
Le Conseil approuve à l'unanimité.
Président - Je soumets au vote l'article 3:
Conseillers présents et votants: 31
Pour: 31
Le Conseil approuve à l'unanimité.
Président - A l'article 4 il y a l'amendement n° 1 du Conseiller
Frassy, dont je donne lecture:
Emendamento
Articolo 4, comma 2, aggiungere prima di "all'articolo 3
comma 1": "all'articolo 2 e".
Je soumets au vote l'amendement:
Conseillers présents et votants: 32
Pour: 32
Le Conseil approuve à l'unanimité.
Président - Je soumets au vote l'article 4 dans le texte ainsi
amendé:
Articolo 4
(Requisiti tecnici)
1. La Giunta regionale stabilisce, con propria deliberazione,
i requisiti tecnici che debbono essere posseduti, ai fini
dell'individuazione, dalle aree e dalle piste di cui all'articolo
3, comma 1.
2. La Giunta regionale disciplina, inoltre, con propria
deliberazione, ogni altro adempimento o aspetto relativo al
procedimento di individuazione delle aree e delle piste di cui agli
articoli 2 e 3, comma 1.
3. Le deliberazioni di cui ai commi 1 e 2 sono pubblicate sul
Bollettino ufficiale della Regione.
Conseillers présents et votants: 32
Pour: 32
Le Conseil approuve à l'unanimité.
Président - Je soumets au vote l'article 5:
Conseillers présents et votants: 32
Pour: 32
Le Conseil approuve à l'unanimité.
Président - La parole au Conseiller Frassy sur l'article 6.
Frassy (CdL) - Penso vada fatta una riflessione sull'articolo 6,
perché la regolamentazione dei mezzi meccanici sulle piste è un
problema e in qualche maniera andava affrontato. Non possiamo però
non considerare che le piste di sci non sono delle aree in
proprietà della società di gestione, nel senso che queste ultime
utilizzano delle aree che per la maggior parte sono aree private e
spesso tali aree vengono utilizzate al di fuori di indennizzi, tipo
servitù o quant'altro, riconosciute a favore dei legittimi
proprietari. La regolamentazione dell'articolo 6 non tiene in gran
considerazione le esigenze di quei privati che hanno o locali, o
baite in quota e che hanno il diritto di raggiungerli... in maniera
tale sicuramente da non creare situazioni di rischio... ma non con
delle limitazioni di orario e, soprattutto, previa autorizzazione
delle società che gestiscono il comprensorio stesso. Questo
articolo 6 avrebbe dovuto essere mediato fra l'esigenza di
sicurezza e il diritto di accedere alla propria proprietà privata
non soltanto in fasce orarie limitate, come nel caso della
concessione fatta: soltanto a chiusura degli impianti. Per questi
motivi ci asterremo dall'esprimere un giudizio positivo
sull'articolo; non esprimiamo voto contrario perché l'esigenza di
regolamentazione c'è, ma non riteniamo questa regolamentazione
ottimale e rispettosa della proprietà privata.
Président - La parole à l'Assesseur au tourisme, aux sports, au
commerce, aux transports et aux affaires européennes, Caveri.
Caveri (UV) - Questa preoccupazione era stata espressa anche dal
collega Stacchetti in commissione, soprattutto per la parte
concernente la previa autorizzazione da parte del gestore della
pista. Intanto io non credo che, se non vi siano buone ragioni, il
gestore della pista possa dare un diniego al transito, soprattutto
per raggiungere, come ha osservato il Consigliere Frassy,
abitazioni private o pubblici esercizi. Devo però dire che abbiamo
voluto inserire tale norma perché la legge dello Stato non prevede
questa possibilità, cioè di fatto impedisce il transito di mezzi
meccanici su qualunque pista di sci e noi avevamo invece presenti
situazioni valdostane, tra l'altro assai interessanti dal punto di
vista turistico (tutti abbiamo in mente dei ristoranti
raggiungibili con gatti delle nevi o anche abitazioni di alta
montagna raggiungibili solo con motoslitte). In questa maniera,
viste le responsabilità che ricadono sul direttore delle piste,
sulla base delle legislazioni precedenti, che inseriscono anche i
periodi di chiusura delle piste, quindi periodi notturni o serali,
abbiamo consentito quanto la legge nazionale non consentiva e
soprattutto abbiamo potuto comporre quella esigenza di tutela della
proprietà privata e anche di tutela del turismo.
Président - Je soumets au vote l'article 6:
Conseillers présents: 33
Votants: 29
Pour: 29
Abstentions: 4 (Frassy, Lanièce, Lattanzi, Tibaldi)
Le Conseil approuve.
Président - Je soumets au vote l'article 7:
Conseillers présents et votants: 33
Pour: 33
Le Conseil approuve à l'unanimité.
Président - A l'article 8 il y a les amendements n° 2 et n° 3 du
Conseiller Frassy, dont je donne lecture:
Emendamento
Articolo 8: abrogare.
Emendamento
Articolo 8 sostituire il comma 2 con:
"2. L'obbligo di cui al comma 1 non trova applicazione lungo
le piste dei comprensori sciistici transfrontalieri ricomprendenti
il territorio regionale da parte di chi sia munito di un titolo di
trasporto emesso all'estero.".
La parole au Conseiller Frassy.
Frassy (CdL) - Per quanto riguarda l'emendamento n. 2, quello
che chiede l'abrogazione dell'articolo 8, senza ripetere quanto è
stato detto da me nella discussione generale ed evidenziando che
questa richiesta di abrogazione fa riferimento a sensibilità di
tipo personale differenti... e sono sensibilità che a prescindere
dai capelli che possono essere rimasti o che non possono essere
rimasti... sicuramente è trasversale nella componente politica
nazionale, ma come può accadere anche a livello regionale... è un
articolo che prescinde da queste sensibilità, perché riteniamo che
l'articolo 8 sia una rinuncia a una peculiarità legislativa
riconosciuta da una norma di attuazione. L'articolo 8 poteva essere
scritto in tanti modi, una di queste suggestioni noi l'avevamo
fatta in commissione: se è vero - ed è vero perché la norma di
attuazione l'ho letta prima - che tale norma ci dà competenza in
materia di sicurezza sulle piste e se è vero che il casco serve a
garantire questa sicurezza sulle piste, potevano articolare in
maniera differente tale norma ed ipotizzare che, sulla base delle
particolarità delle piste stesse, dei comprensori, per
semplificare, per chi conosce la classificazione delle piste, sulle
piste nere vi fosse la necessità di avere il casco per le
difficoltà e i pericoli che esse possono comportare. Avremmo potuto
come legislatore regionale gestirci meglio quella competenza
legislativa che lo Stato ci aveva a suo tempo assegnato. Abbiamo
deciso invece di riportare in maniera pedissequa il testo
nazionale, con il rischio che qualche regione invece voglia
differenziarsi; a quel punto non avremo reso un gran servizio dal
punto di vista turistico alla nostra Regione, perché avremo creato
una barriera in più, forse psicologica semplicemente, alla pratica
dello sci in Valle d'Aosta. Questo è il senso di questa
abrogazione, che è un'abrogazione non tanto del concetto del casco
- che personalmente sostengo - quanto del principio con cui si è
affrontata la materia, rinunciando ad una competenza legislativa
che la Regione aveva. È paradossale che la difesa dell'autonomia la
dobbiamo fare noi, ma penso che in questo caso vada detto.
Président - La parole à la Conseillère Squarzino Secondina.
Squarzino (Arc-VA) - Per dichiarare la nostra posizione
sull'articolo 8. Come avevamo già detto nell'intervento precedente,
abbiamo diverse perplessità su questo articolo 8; a differenza dei
colleghi di "Forza Italia", riteniamo che sia importante la
sicurezza, quindi siamo d'accordo sul primo comma dell'articolo 1 e
non siamo contrari alla sua abrogazione, mentre saremmo d'accordo
nell'abrogare il secondo comma dello stesso articolo, perché non si
capisce - e questo vale anche per l'emendamento n. 3, quindi è un
unico intervento che vogliamo fare - perché, se il casco è sinonimo
di sicurezza per i bambini, debba essere sicurezza solo per i
bambini italiani e valdostani e non per i bambini svizzeri o
francesi, o per quelli provenienti da fuori Valle. Non si capisce
perché i comprensori transfrontalieri, invece di essere quelli che
mettono insieme le norme che vanno nella direzione di garantire
maggior sicurezza, di fatto invece adottino le norme di minore
sicurezza. Ci asterremo quindi su questi emendamenti, perché non li
condividiamo.
Président - Je soumets au vote l'amendement n° 2 du Conseiller
Frassy:
Conseillers présents: 33
Votants: 4
Pour: 3
Contre: 1
Abstentions: 29 (Borre, Caveri, Cerise, Cesal, Charles Teresa,
Comé, Curtaz, Ferraris, Fey, Fiou, Fosson, Isabellon, Lanièce,
Maquignaz, Marguerettaz, Nicco, Pastoret, Perrin, Perron,
Praduroux, Riccarand, Rini, Salzone, Sandri, Squarzino Secondina,
Stacchetti, Vicquéry, Viérin Laurent, Viérin Marco)
Le Conseil n'approuve pas.
Président - Je soumets au vote l'amendement n° 3 du Conseiller
Frassy:
Conseillers présents: 32
Votants: 26
Pour: 26
Abstentions: 6 (Curtaz, Lanièce, Riccarand, Squarzino Secondina,
Stacchetti, Viérin Marco)
Le Conseil approuve.
Président - Je soumets au vote l'article 8 dans le texte ainsi
amendé:
Articolo 8
(Obbligo di utilizzo del casco protettivo)
1. Nell'esercizio della pratica dello sci alpino e dello
snowboard è fatto obbligo ai minori di quattordici anni di
indossare un casco protettivo conforme alle caratteristiche
stabilite ai sensi dell'articolo 8 della l. 363/2003.
2. L'obbligo di cui al comma 1 non trova applicazione lungo
le piste dei comprensori sciistici transfrontalieri ricomprendenti
il territorio regionale da parte di chi sia munito di un titolo di
trasporto emesso all'estero.
Conseillers présents: 33
Votants: 30
Pour: 27
Contre: 3
Abstentions: 3 (Curtaz, Riccarand, Squarzino Secondina)
Le Conseil approuve.
Président - A l'article 9 il y a l'amendement du groupe
"Arcobaleno", dont je donne lecture:
Emendamento
Eliminare l'articolo 9.
La parole à la Conseillère Squarzino Secondina.
Squarzino (Arc-VA) - Ritengo che questo articolo vada tutto
quanto abrogato, perché introduce una categoria nuova di soccorso
non medicalizzato, che è tutta una nostra invenzione... regionale,
della nostra autonomia e non penso che la nuova normativa sull'uso
dell'elicottero - che introduce una serie di obblighi, fra cui la
predisposizione di elisuperfici, e prevede delle deroghe solo in
caso di soccorso - distingua fra soccorso medicalizzato e non
medicalizzato. Credo che, quando si parla di soccorso, il soccorso
sia quello di cui si ha bisogno in montagna, per cui vi è il "118",
su cui la Valle d'Aosta mette risorse ingenti, giustamente, perché
si tratta della salute delle persone; qui invece si vuole
moltiplicare inutilmente l'uso di elicotteri in montagna quando non
è necessario. Siamo contrari a questa distinzione, solo valdostana,
di soccorso medicalizzato e soccorso non medicalizzato.
Président - Je soumets au vote l'amendement:
Conseillers présents: 33
Votants: 26
Pour: 3
Contre: 23
Abstentions: 7 (Comé, Lanièce, Maquignaz, Rini, Salzone,
Stacchetti, Viérin Marco)
Le Conseil n'approuve pas.
Président - Je soumets au vote l'article 9:
Conseillers présents et votants: 33
Pour: 30
Contre: 3
Le Conseil approuve.
Président - A l'article 10 il y a l'amendement de la collègue
Viérin Adriana, dont je donne lecture:
Emendamento
Il comma 3 dell'articolo 10 è sostituito dal
seguente:
"3. La vigilanza sull'osservanza della presente legge e
l'irrogazione delle relative sanzioni sono affidate, oltre che alle
forze di polizia, ai Comuni, che vi provvedono tramite i corpi di
polizia locale, e al Corpo forestale della Valle d'Aosta.".
Je le soumets au vote:
Conseillers présents: 33
Votants: 30
Pour: 27
Contre: 3
Abstentions: 3 (Curtaz, Riccarand, Squarzino Secondina)
Le Conseil approuve.
Président - Je soumets au vote l'article 10 dans le texte ainsi
amendé:
Articolo 10
(Vigilanza e sanzioni)
1. La violazione delle disposizioni di cui agli articoli 5, 6
e 7, comma 2, è soggetta alla sanzione amministrativa del pagamento
di una somma di denaro da euro 20 a euro 250. Per la violazione
delle disposizioni di cui all'articolo 8 si applicano le sanzioni
previste dalla l. 363/2003.
2. Per l'applicazione delle sanzioni di cui al comma 1, si
osservano le disposizioni della legge 24 novembre 1981, n. 689
(Modifiche al sistema penale), da ultimo modificata dal decreto
legislativo 30 dicembre 1999, n. 507 (Depenalizzazione dei reati
minori e riforma del sistema sanzionatorio, ai sensi dell'articolo
1 della legge 25 giugno 1999, n. 205).
3. La vigilanza sull'osservanza della presente legge e
l'irrogazione delle relative sanzioni sono affidate, oltre che alle
forze di polizia, ai Comuni, che vi provvedono tramite i corpi di
polizia locale, e al Corpo forestale della Valle d'Aosta.
Conseillers présents: 32
Votants: 29
Pour: 26
Contre: 3
Abstentions: 3 (Curtaz, Riccarand, Squarzino Secondina)
Le Conseil approuve.
Président - Je soumets au vote l'article 11:
Conseillers présents: 33
Votants: 27
Pour: 27
Abstentions: 6 (Curtaz, Frassy, Lattanzi, Riccarand, Squarzino
Secondina, Tibaldi)
Le Conseil approuve.
Président - Je soumets au vote l'article 12:
Conseillers présents: 33
Votants: 27
Pour: 27
Abstentions: 6 (Curtaz, Frassy, Lattanzi, Riccarand, Squarzino
Secondina, Tibaldi)
Le Conseil approuve.
Président - Déclarations de vote? Est-ce qu'il y a des collègues
qui interviennent pour déclaration de vote? Si je n'ai pas de
collègues qui s'inscrivent à parler, je soumets au vote la loi dans
son ensemble:
Conseillers présents: 33
Votants: 30
Pour: 27
Contre: 3
Abstentions: 3 (Curtaz, Riccarand, Squarzino Secondina)
Le Conseil approuve.
Président - Nous revenons au point n° 27 à l'ordre du
jour...
(interruzione dei Consiglieri del gruppo "Casa delle
Libertà", fuori microfono)
... colleghi, se foste un po' più attenti... il Consiglio è
testimone che ho chiesto per l'articolo 12... e ho fatto votare la
legge nel suo complesso, domandando 3 volte se vi erano
dichiarazioni di voto...
(nuova interruzione dei Consiglieri del gruppo "Casa delle
Libertà", fuori microfono)
... colleghi allora vi invito ad essere attenti ai lavori
consiliari!
(nuova interruzione dei Consiglieri del gruppo "Casa delle
Libertà", fuori microfono)
... io non faccio il papà! Se voi foste più seri durante i
lavori consiliari, non avrei bisogno di corrervi dietro in questo
modo! La votazione di prima è regolare...
(nuova interruzione dei Consiglieri del gruppo "Casa delle
Libertà", fuori microfono)
... no!
Président -
... come no? Ho chiesto 3 volte se vi erano
dichiarazioni di voto...
(interruzione del Consigliere Lattanzi, fuori
microfono)
... ormai la votazione è fatta, mi dispiace, non torno indietro,
stiamo esaminando un altro argomento...
(nuova interruzione del Consigliere Lattanzi, fuori
microfono)
... ne prendo atto ma, di fronte alla mia richiesta se vi erano
dichiarazioni di voto, nessuno si è espresso, prendo atto
che...
Lattanzi
- (fuori microfono) ...
noi abbiamo diritto ad
esprimere il nostro voto...
Président - ... voi lo fate quando chiedo se vi sono interventi!
Mi dispiace, non è colpa mia...
(interruzione del Consigliere Frassy, fuori
microfono)
... collega Frassy, lei non sa quello che vota, la invito ad
essere più attento...
(nuova interruzione dei Consiglieri del gruppo "Casa delle
Libertà", fuori microfono)
... vi siete astenuti...
(in coro i Consiglieri del gruppo "Casa delle Libertà", fuori
microfono) ...
no, sull'urgenza! L'ultima votazione...
Presidente - ... allora vi invito a mantenere un po' di calma:
sospendo il Consiglio, ci sentiamo la cassetta...
(un consigliere del gruppo "Casa delle Libertà", fuori
microfono)...
no!
Presidente - ... lei non dice "no", lei presiederà quando sarà
Presidente! Io ho chiesto 3 volte se vi erano interventi, nessuno
si è espresso, d'accordo?
Lattanzi -
(fuori microfono)
... non abbiamo sentito, è
colpa nostra...
Presidente - ... niente di grave, la legge è stata votata e la
votazione è regolare, mi dispiace.
La parola al Consigliere Lattanzi, per mozione d'ordine.
Lattanzi (CdL) - Per mozione d'ordine. È stato certamente un
errore del nostro gruppo non aver sentito l'invito al voto del
provvedimento, quindi prenda atto del nostro errore, ma noi in
buona fede non abbiamo votato la legge nel suo complesso, ma
l'articolo che ne definiva l'urgenza e, infatti, è stato un voto
contrario. Noi abbiamo un'altra espressione di voto sulla legge nel
suo complesso e vorremmo poterla esprimere, quindi chiediamo scusa
per non aver compreso, non è colpa sua, è colpa nostra, ma ci metta
in condizioni di poter votare la legge, tutto lì. L'ho detto anche
a loro... prenda atto del nostro errore, non suo, però ci faccia
votare per cortesia, lo abbiamo fatto migliaia di volte, non
capisco il problema di rifarlo una volta.
Presidente - Consigliere Lattanzi, la invito a fare una
dichiarazione di voto in questo momento, che sarà messa a verbale e
che andrà a rettificare la votazione fatta poc'anzi. Io le do la
parola, lei fa la dichiarazione di voto, che farà parte integrante
della deliberazione consiliare relativa a tale legge, però
consideri questa un'eccezione e vi invito, lei come gli altri
consiglieri, ad essere presenti quando si discutono gli
argomenti.
Lattanzi (CdL) - Ringrazio il Presidente per aver soddisfatto il
desiderio di poter esprimere il nostro voto, anche perché
quest'ultimo, che è di astensione, è un voto politico. Come avete
visto, abbiamo votato favorevolmente molti articoli di questa
legge, perché condividiamo la "struttura" e la necessità di poter
regolamentare la frequentazione delle piste di sci, però ci
permettiamo di sottolineare che, così come in molti casi la Regione
rivendica la competenza primaria per quanto riguarda la sicurezza
delle piste di sci, in alcuni articoli si è voluto attivare questa
competenza primaria, in altri articoli si è giustificata la legge
nazionale per non doverla attivare (è il caso delle slitte e la
possibilità di portare ad abitazioni o esercizi gestiti in maniera
privatistica le materie prime). Noi quindi troviamo delle
incongruenze, ma l'incongruenza più importante, che ci fa essere
d'accordo sulla legge in sostanza, ma non poter esprimere un voto
favorevole, è un punto di vista che forse è sfuggito: se oggi
legiferassimo e potessimo essere in grado di rendere attuabile
questa legge, comprendendo anche l'obbligatorietà del casco in
Valle d'Aosta - cosa che, come diceva l'Assessore, non è possibile
perché manca la regolamentazione nazionale -, saremmo un caso
atipico, cioè chi viene a sciare in Valle trova certe regole che in
altre piste di sci a 50 chilometri da qui non ci sarebbero!
Mi chiedo: è possibile immaginare una legge che rende
obbligatorio il casco ai motorini in Piemonte no e in Valle d'Aosta
sì? Non è possibile, perché in materia di sicurezza, quando si
arriva a certi livelli di sicurezza, come quello dell'imposizione o
della regolamentazione della frequentazione di piste da sci, e per
motivi di sicurezza con casco e senza casco, senza entrare nel
merito se siamo o non siamo d'accordo sul casco... il semplice
fatto di regolamentare che una regione rende obbligatorio il casco
e un'altra regione invece no... questa è una legge... è di per sé
una normativa di tipo nazionale. Abbiamo la sensazione che non si
sia voluto aspettare la regolamentazione, e qui io posso anche
essere d'accordo... tardiva, dell'attuazione della sicurezza nelle
piste da sci, ma vi è stata la forte volontà di questo Governo, per
la prima volta tra l'altro, che si esprimeva in tale direzione, vi
è un ritardo e lo riconosciamo, ma non vi sono le condizioni per
poter dire in Valle d'Aosta: "sì al casco", in Piemonte o in altre
regioni "no", perché dovremmo per primi essere noi ad obbligare
tutti i turisti che arrivano da fuori al casco, ma non è così e
allora che senso ha che si dichiari urgente questa legge e si crei
una normativa che non è applicabile, se non quello di fare "i primi
della classe", che non serve a nulla?
(interruzione dell'Assessore Caveri, fuori microfono)
... allora aspettiamo quella nazionale, visto che quella
regionale non è applicabile!
Condividiamo quindi i contenuti e abbiamo votato tutti gli
articolati, ma non condividiamo né l'urgenza, né la necessità di
fare "i primi della classe", per poi non rendere realizzabile tale
legge. Ci asteniamo quindi su questo provvedimento e ringrazio il
Presidente per avermi permesso di fare tale dichiarazione.
Presidente - Colleghi, vi chiedo gentilmente di votare
nuovamente il disegno di legge nel suo complesso, perché questa
ultima votazione verrà allegata alla dichiarazione effettuata dal
collega Lattanzi, ai fini del verbale risulta più corretto:
Consiglieri presenti: 32
Votanti e favorevoli: 26
Astenuti: 6 (Curtaz, Frassy, Lattanzi, Riccarand, Squarzino
Secondina, Tibaldi)
Il Consiglio approva.
