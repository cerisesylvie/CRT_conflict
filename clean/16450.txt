Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 2833 del 11 novembre 1997 - Resoconto
SEDUTA POMERIDIANA DELL'11 NOVEMBRE 1997
OGGETTO N. 2833/X Approvazione della vendita al Comune di Roisan
di un terreno (reliquato stradale) di proprietà regionale sito nel
comune stesso distinto al N.C.T. al F. 8 con il n. 439. Introito di
somma.
Deliberazione Il Consiglio
Vista l'istanza presentata in data 28 giugno 1995 con cui il
Comune di Roisan ha chiesto di acquistare il reliquato stradale
della strada regionale n. 28 di Bionaz, in Comune di Roisan, al Km.
4+170 circa, confinante con terreni in corso di acquisizione da
parte della stessa Amministrazione comunale;
Preso atto che:
- l'Assessorato dei Lavori Pubblici con nota in data 12 luglio
1995, prot. n. 6620/5 LL.PP., aveva espresso parere favorevole
all'alienazione del reliquato dichiarandone l'inservibilità ai fini
pubblici;
- che il Servizio Demanio e Patrimonio dell'Assessorato del
Bilancio e delle Finanze, con relazione di stima in data 18 aprile
1996 aveva espresso parere favorevole alla cessione dell'immobile
al Comune di Roisan, determinando il valore in Lire 20.000=
(ventimila) al metro quadrato;
- che tra le condizioni per la cessione del terreno di cui
trattasi sono state incluse:
a) la preventiva autorizzazione da richiedere all'Ufficio
Concessioni Stradali dell'Assessorato dei Lavori Pubblici per
eventuali opere da costruirsi sul reliquato, secondo le vigenti
norme in materia di sicurezza stradale;
b) di mantenere una banchina di metri. 0,60 lungo tutto il
tratto interessato dall'acquisizione;
Atteso che il Comune di Roisan si è dichiarato disposto ad
acquistare l'immobile in argomento alle condizioni sopracitate;
Visto il decreto del Presidente della Giunta regionale n. 619 in
data 1° ottobre 1996 con il quale il fondo sito in Comune di
Roisan, distinto al Catasto Terreni dello stesso Comune al Foglio 8
con la particella n. 439 di metri quadrati 107 è dichiarato
inservibile ai fini pubblici, è sdemanializzato e trasferito al
patrimonio regionale;
Preso atto che l'allora Assessore al Bilancio e alle Finanze,
Massimo Lévêque, ai sensi dell'articolo 22, comma 5, della legge
regionale 19 gennaio 1996, n. 1 ha espresso il proprio assenso con
nota in data 22 gennaio 1997, prot. n. 1311/5 FIN;
Posto che relativamente al disposto della legge regionale n.
12/97 va precisato quanto segue:
- trattasi di un reliquato stradale per la cui esigua superficie
e la posizione sia altimetrica che planimetrica non può rivestire
interesse che per i confinanti;
- trattasi di terreno ubicato in zona agricola da offrire ai
proprietari confinanti in funzione del riquadramento della
proprietà fondiaria (comma 5, articolo 13);
Richiamate le deliberazioni della Giunta regionale n. 6162 in
data 30 dicembre 1996, n. 317 in data 3 febbraio 1997 e n. 2436 in
data 7 luglio 1997 concernenti il bilancio di gestione della
Regione per l'anno 1997 e per il triennio 1997/1999, nonché la
circolare applicativa n. 7 del 6 febbraio 1997 (prot. n.
320/SGT);
Considerato che la presente deliberazione attiene all'obiettivo
n. 062201 ("Gestione delle procedure per l'acquisizione e la
dismissione di beni immobili...") attribuito al Servizio attività
contrattuale e patrimoniale;
Visto il parere favorevole rilasciato dal Capo del Servizio
attività contrattuali e patrimoniali della Presidenza della Giunta
regionale, ai sensi del combinato disposto dell'articolo 72 della
legge regionale n. 3/1956 e successive modificazioni, e del
combinato disposto degli articoli 13 - comma 1 - lett. c) e 59 -
comma 2 - della legge regionale n. 45/1995, in ordine alla
legittimità della presente deliberazione;
Delibera
1) di approvare la vendita a favore del Comune di Roisan di un
reliquato stradale consistente in un terreno sito nel Comune
stesso, distinto al Catasto Terreni al Foglio 8 con la particella
n. 439 di metri quadrati 107, per il prezzo di Lire 20.000=
(ventimila) al metro quadrato;
2) di introitare la somma complessiva di Lire 2.140.000=
(duemilionicentoquarantamila) al capitolo 10200 della parte entrata
del bilancio di previsione della Regione per l'anno 1997 ("Provento
vendita di beni immobili");
3) di onerare la parte acquirente di tutte le spese di
stipulazione, registrazione e trascrizione dell'atto conseguente al
presente provvedimento e di ogni altra spesa accessoria;
4) di conferire al Presidente della Giunta od, eventualmente, in
caso di delega, all'Assessore regionale che interverrà alla
stipulazione dell'atto di cui trattasi, la facoltà di autorizzare
l'inserzione nello stesso delle precisazioni, rettifiche ed
aggiunta che il Notaio riterrà necessarie per il perfezionamento
del rogito;
5) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d), del decreto legislativo 22
aprile 1994, n. 320.
Presidente Pongo in votazione la delibera in oggetto:
Presenti, votanti e favorevoli: 27
Il Consiglio approva all'unanimità
