Classificazione
CONSIGLIO REGIONALE
Costituzione e funzionamento degli organi consiliari
Attività consiliare d'aula



Oggetto del Consiglio n. 2571 del 19 settembre 2012 - Resoconto
OGGETTO N. 2571/XIII - Presa d'atto della cessazione dalla
carica per decesso del Consigliere regionale Alberto Cerise e sua
sostituzione. Convalida del neo-Consigliere regionale Renato
Praduroux.
Presidente
- Il Consiglio regionale è chiamato a prendere
atto della cessazione dalla carica per decesso avvenuto l'11
settembre scorso del Consigliere Alberto Cerise.
Al solo fine di lasciare traccia anche nei resoconti consiliari
della scelta effettuata dal Presidente Alberto Cerise, che
testimonia il senso di rispetto delle istituzioni che lo
caratterizzava, ricordo che il Consigliere Cerise, con lettera in
data 4 settembre, aveva rassegnato le dimissioni dalla carica di
Consigliere e di Presidente del Consiglio regionale, la cui
accettazione avrebbe dovuto avvenire in data odierna.
Si tratta di una mera presa d'atto.
Il Consiglio
Premesso che:
- in data 11 settembre 2012 è deceduto il Consigliere
regionale Alberto CERISE;
- l'articolo 57 della legge regionale 12 gennaio 1993, n. 3,
stabilisce che il seggio che rimanga vacante per qualsiasi causa è
attribuito al candidato che nella medesima lista segue
immediatamente, quanto a voti di preferenza ottenuti, l'ultimo
eletto, nell'ordine accertato dall'organo di verifica dei
poteri;
Considerato che dal verbale dell'Ufficio elettorale regionale
presso il Tribunale di Aosta, chiuso in data 12 giugno 2008,
riguardante l'elezione del Consiglio regionale della Valle d'Aosta
avvenuta il 25 maggio 2008, risulta che nella lista n. 4, avente il
contrassegno "Union Valdôtaine", il primo dei candidati non eletti
risulta essere il Signor Renato PRADUROUX, con una cifra
individuale di 1580;
Considerato che dalle risultanze dei riscontri effettuate
dagli uffici non sussistono cause di ineleggibilità o di
incompatibilità nei confronti dell'eletto Renato PRADUROUX;
Vista la legge regionale 12 gennaio 1993, n. 3 e la legge
regionale 7 agosto 2007, n. 20;
Prende atto
della cessazione dalla carica, per decesso avvenuto in data
11 settembre 2012, del Consigliere regionale Alberto
CERISE.
Presidente
- Passiamo ora alla convalida del nuovo
Consigliere regionale.
L'articolo 57 della legge regionale 12 gennaio 1993, n. 3:
"Norme per l'elezione del Consiglio regionale della Valle d'Aosta",
stabilisce che il seggio resosi vacante sia attribuito al candidato
che nella medesima lista segue immediatamente, quanto a voti di
preferenza ottenuti, l'ultimo eletto, nell'ordine accertato
dall'organo di verifica dei poteri. Dal verbale dell'Ufficio
elettorale regionale presso il Tribunale di Aosta, riguardante
l'elezione del Consiglio regionale della Valle d'Aosta avvenuta il
25 maggio 2008, il signor Renato Praduroux risulta essere il primo
dei candidati non eletti nella lista n. 4 con il contrassegno
"Union Valdôtaine".
Nella relazione che vi è stata distribuita risulta che le
verifiche effettuate dagli uffici di segreteria per esaminare la
condizione del nuovo eletto hanno fatto emergere che, nel caso di
ineleggibilità ed incompatibilità relativa al candidato di cui
trattasi, sono già state rimosse.
Se non vi sono richieste di intervento, pongo in votazione la
convalida dell'elezione del nuovo Consigliere Renato Praduroux:
Consiglieri presenti, votanti e favorevoli: 33
Il Consiglio approva all'unanimità.
Il Consiglio
delibera
di convalidare l'elezione a Consigliere regionale, con
decorrenza dalla data odierna, del Signor Renato PRADUROUX,
attribuendo al medesimo il seggio rimasto vacante a seguito del
decesso del Consigliere Alberto CERISE.
