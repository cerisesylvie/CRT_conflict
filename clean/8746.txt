Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3247 del 25 novembre 1987 - Resoconto
OGGETTO N. 3247/VIII - SOSTEGNO DELLE INIZIATIVE DI AMNESTY
INTERNATIONAL DIRETTE A SENSIBILIZZARE L'OPINIONE PUBBLICA SUL
PROBLEMA DELLE VIOLAZIONI DEI DIRITTI DELL'UOMO E DEI PRIGIONIERI,
IN PARTICOLARE, CHE AVVENGONO NELLA REPUBBLICA SOCIALISTA DI
ALBANIA.
PRESIDENTE:
Do lettura del testo della delibera:
IL CONSIGLIO
DELIBERA
1°) di esprimere la propria solidarietà all'iniziativa di
Amnesty International, di sensibilizzare l'Opinione Pubblica sul
problema delle violazioni dei diritti dell'uomo e dei prigionieri
in particolare, che avvengono nella Repubblica Socialista di
Albania;
2°) di approvare e condividere il "rapporto Albania"
pubblicato da Amnesty International allegato "B" alla presente
deliberazione, nonché l'iniziativa della sezione italiana di
Amnesty International Circoscrizione Piemonte Valle d'Aosta, di
rivolgere al Governo Albanese la petizione allegata alla presente
deliberazione che sarà sottoscritta dal Presidente della Giunta
regionale ed inoltrata alla predetta sezione, per l'invio al
Governo albanese.
(Allegato: ... omissis ...)
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
La relation qui a été présentée
suffit à faire connaître quelles sont les propositions que, en tant
que Gouvernement régional, on présente à l'attention du Conseil. Il
y a eu une requête en avril 1987 de la part de Amnesty
International, section italienne du Piémont et du Val d'Aoste, qui
prévoyait une série d'observations pour ce qui se passe dans
certains pays. Ce serait inutile de réaffirmer la fonction de
Amnesty International; parmi les annexes vous avez aussi l'activité
et les buts de l'association même, une association qui n'est pas
politisée:
"un
movimento internazionale indipendente da
qualsiasi governo, parte politica, interesse economico o credo
religioso.
Riveste uno specifico ruolo nel più vasto ambito
nella difesa dei diritti dell'uomo e incentra innanzitutto la
propria azione sui casi di singoli prigionieri".
Si les Conseillers voudront avoir des renseignements sur toute
l'activité de Amnesty International, je peux leur donner une copie
des différents projets présentés.
Les Conseillers connaissent très bien l'engagement de cette
association face au manque de liberté dans tous les pays du monde,
et en lisant les annexes on peut voir quelle est la situation, dans
le cas échéant, dans ces pays. Je ne vais pas faire des critiques
particulières et je ne vais faire non plus une discussion sur ce
qui se passe dans un pays tel que l'Albanie, dont la situation est
quand même en train de changer, et donc on ne peut que se féliciter
de ce changement à propos de la liberté politique dans ce pays.
Tout de même, il y a encore un système très dur face à la
liberté d'association, à la liberté religieuse, c'est justement
pour cela qu'on prévoit de présenter cette délibération, là où on
dit:
"di esprimere la propria solidarietà all'iniziativa di
Amnesty International, di sensibilizzare l'Opinione Pubblica sul
problema delle violazioni dei diritti dell'uomo e dei prigionieri
in particolare, che avvengono nella Repubblica Socialista di
Albania; di approvare e condividere il "rapporto Albania"
pubblicato da Amnesty International allegato "B" alla presente
deliberazione, nonché l'iniziativa della sezione italiana di
Amnesty International, Circoscrizione Piemonte Valle d'Aosta, di
rivolgere al Governo Albanese la petizione allegata alla presente
deliberazione che sarà sottoscritta dal Presidente della Giunta
regionale ed inoltrata alla predetta sezione, per l'invio al
Governo albanese ".
Les suggestions sont assez évidentes, ce serait inutile
d'illustrer davantage un problème que tout le monde connaît.
PRESIDENTE:
Ha chiesto di parlare il Vicepresidente
Dolchi, ne ha facoltà.
DOLCHI - (P.C.I.):
Il Presidente della Giunta ha ritenuto
di accogliere l'invito rivoltogli nel mese di aprile da Amnesty
International e ci ha inviato, e lo sottopone al dibattito del
Consiglio, il documento del 1984 di Amnesty International.
Credo che anche dopo aver sentito la relazione del Presidente
della Giunta, sia opportuno ribadire che siamo perfettamente a
conoscenza dell'attività di Amnesty International, di cui
condividiamo gli obiettivi, la struttura, perchè ha impiantato in
tutti i paesi là dove le è permesso di operare, la sua
attività.
Quello che ci rende perplessi e che, senza nè polemica, nè
ironia, vorremmo sottolineare, è perchè a tre anni di distanza e
perchè da aprile alla fine di novembre, proprio l'Albania ha
interessato il Presidente della Giunta regionale e deve far
pronunciare il Consiglio regionale.
Ci sono stati dal 1984 rapporti di Amnesty International sul
Cile, sul Sudafrica, persino sull'Italia, sulle attività varie e
sulla necessità di difendere i diritti dell'uomo conculcati là dove
sono conculcati, e questo sembra sia in quasi tutti i paesi di ogni
latitudine e longitudine del nostro pianeta, ed allora perchè
proprio l'Albania?
Prendo atto con soddisfazione dell'iniziativa presa dal
Presidente della Giunta, perché quando come opposizione o come
forze di minoranza abbiamo preso per l'apartheid, per il premio
Nobel a Mandela, iniziative di questo genere, abbiamo trovato
l'adesione ma al tempo stesso un certo scetticismo, alcune riserve
da parte del Presidente della Giunta e della maggioranza.
Non voglio dilungarmi su questo problema che riguarda un paese
che è diventato non dico famoso, ma che è passato alla storia
perchè è diventato una parte dell'impero mussoliniano, malgrè lui,
tant'è vero che nella resistenza contro l'esercito italiano prima
dell'8 settembre lo ha dimostrato chiaramente. E poi è diventato
altrettanto famoso sul piano politico quando, trenta anni fa, era
il paese portavoce della Cina in Europa durante il confronto
cinoalbanese; mi permetto di ricordare una famosa frase-battuta di
Pajetta in quell'accalorarsi di posizioni: "Quando in Italia i
comunisti parlano della Cina, sanno che è la Cina, quando parlano
dell'Albania non la confondono con un miliardo di cinesi, e sanno
anche cos'è l'Albania".
Siamo solidali con Amnesty International, non sottovalutiamo i
problemi sollevati per l'Albania e per tanti e tanti paesi del
nostro globo; ci sentiamo per un ricordo umanistico ispirati da
Cesare Beccaria nel manifestare tutto il nostro orrore per la pena
di morte e per il trattamento inumano dei prigionieri in quello
Stato, ma effettivamente ancora non comprendiamo perchè solamente
l'Albania.
La mia conclusione sarebbe, se fosse possibile, di rivedere il
testo della deliberazione affinché il concetto venga allargato, la
solidarietà all'azione di Amnesty International da parte del
Consiglio regionale della Valle d'Aosta possa coinvolgere anche
tanti altri progetti e studi fatti da questa organizzazione
internazionale e non si riferisca solamente al problema
dell'Albania.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Apprendo con soddisfazione la
posizione del Presidente della Giunta, che ha voluto accettare e
portare in Consiglio regionale questo problema che ritengo di
vitale importanza. Nei regimi comunisti succede questo: in Albania
si mette in prigione la gente solo per motivi di opinione,
limitando il diritto di esprimere il proprio pensiero, viene negato
il riconoscimento della personalità umana, viene applicata la pena
di morte, e questa è una caratteristica dei regimi comunisti.
Non sarei così esterrefatto, come il Vicepresidente Dolchi, che
il Presidente della Giunta si sia permesso di portare in aula un
provvedimento di questo genere; penso invece che fosse un suo
preciso dovere di portare in aula questo provvedimento che
riguardava l'Albania, perchè c'era stata una richiesta specifica
proprio per questo paese. Quindi ha fatto bene e condividiamo
pienamente l'operato del Presidente della Giunta.
Riconosciamo che anche i regimi di destra applicano forse gli
stessi metodi, però questo è un provvedimento singolo che riguarda
l'Albania, un paese a regime comunista, dove con i fatti si è
dimostrato di oltraggiare la personalità umana.
Noi voteremo questo provvedimento e non saremmo propensi a
modificarlo per includere altri paesi, per sdrammatizzare la
situazione interna di Albania. Ribadisco la mia solidarietà al
popolo albanese, sperando che presto anche là ritorni la
democrazia.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Ho apprezzato molto l'intervento del
Vicepresidente Dolchi, perchè penso che in questa deliberazione si
sia fatta una unione di due questioni profondamente differenti, che
meritavano una analisi diversificata.
La prima questione è l'attività di Amnesty International, una
attività estremamente meritoria in quanto dedicata a garantire i
diritti dell'uomo in tutti i paesi, in tutte le nazioni. Da questo
punto di vista seguono un metodo estremamente interessante perchè
affidano agli iscritti di una determinata nazione non le
osservazioni delle violazioni dello Stato, ma in un altro Stato.
Questo per evitare un esame interessato da parte di quei soci, che
potrebbe portare a delle osservazioni false. In questo senso, il
rapporto sulla violazione dei diritti dell'uomo in Italia è stato
affidato alla sezione tedesca, russa o americana. Penso che su
Amnesty International non ci siano assolutamente dubbi e voglio
ricordare qui alcune campagne che ha fatto, estremamente
interessanti: per esempio quella sui prigionieri politici nelle
carceri di Khomeini in Iran e sulla pena di morte in molti paesi
cosiddetti civili come gli USA.
Quello che invece non trovo sia confacente e quindi si debba
unire all'approvazione dell'attività di Amnesty International, è
questo rapporto sull'Albania, nel senso che ritengo che l'attività
debba essere approvata in blocco, mentre, posta in questi termini,
sembrerebbe l'approvazione di questo particolare tipo di
risoluzione. Non lo trovo giusto perché il Presidente della Giunta,
presentando queste cose, avrebbe dovuto dire che, avendo preso
informazioni, l'Ambasciata di Albania a Roma si era dimostrata
carente nell'informazione, non aveva voluto collaborare, non aveva
voluto accettare questo rapporto, mentre non abbiamo sentito da
parte del Presidente della Giunta che si sia cautelato con le
normali informazioni che si prendono in questi settori.
Inoltre, nel rapporto si parla di tutta una serie di violazioni
che si potrebbero applicare a molti altri paesi, per cui una
delibera deve essere fatta per più paesi, o per nessuno. Dico per
parecchi paesi perchè ritengo che prima di guardare ai paesi altrui
si debba guardare al proprio, e noi sappiamo che in Italia esiste
una legislazione che sta provocando ancora oggi dei grossi problemi
dal punto di vista del rispetto dei diritti dell'uomo. Voglio
ricordare la famigerata legge Reale, che consente un utilizzo
spregiudicato delle armi da parte degli agenti di polizia e da
altri addetti delle forze dell'ordine per quanto riguarda l'ordine
pubblico.
Risultato: ancora ultimamente in Italia sono morti degli
innocenti colpiti da mitragliate, fucilate sparate autorizzatamente
in base a questa legge Reale.
Un altro fattore negativo che richiamo qua e che è stato
richiamato da un rapporto di Amnesty International sull'Italia è
quello legato alle leggi della emergenza. Negli anni '70 abbiamo
vissuto un periodo travagliato, di grandi tensioni sociali, dove il
terrorismo ha avuto largo spazio sia nella opinione pubblica sia
nella storia di questo paese, e per sopperire agli attacchi che
venivano fatti alle istituzioni, lo Stato ha predisposto una serie
di misure eccezionali dal punto di vista delle potestà giudiziarie
e della carcerazione. Oggi il terrorismo non è più all'ordine del
giorno come in passato; riterrei, come ha ritenuto Amnesty
International, sottolineare che quella legislazione oggi in Italia
è un attentato ai diritti dell'uomo.
Ci si lamenta in questo rapporto di Amnesty International del
fatto che nella costituzione albanese ci sia l'affermazione, che è
del '67, che l'Albania è stata ufficialmente proclamata il primo
paese ateo del mondo, in questo senso è evidente l'attacco alla
libertà di pensiero e di religione delle persone.
Vorrei dire che non è lontano il paese in cui si scrive che la
religione cattolica è la religione di stato; è sicuramente questo
un altro degli elementi messi in evidenza da Amnesty International
per quanto riguarda l'Italia.
Vorrei a questo punto iniziare tutta una serie di altre
citazioni, per esempio il trattamento che veniva fatto in Germania
negli anni '70 ai prigionieri politici che ha portato al suicidio
di Ulrich Meinhoff e di altri esponenti della banda Bader-Meinhoff,
metodi che sono stati pesantemente attaccati da un rapporto di
Amnesty International. Però mi fermo qua perchè vorrei che il
Presidente della Giunta accettasse un emendamento che elimina dalla
parte deliberativa il secondo comma e, nel primo comma, le parole
"che avvengono nella repubblica socialista di Albania",
per
cui la parte deliberativa sarebbe così modificata:
"La Giunta
regionale delibera di esprimere la propria solidarietà
all'iniziativa di Amnesty International di sensibilizzare
l'opinione pubblica sul problema delle violazioni dei diritti
dell'uomo e dei prigionieri in particolare".
Si eviterebbe in
tal modo di entrare in discussione e nel merito di una questione
sicuramente più complessa di quanto ci è stato presentato, e
soprattutto di scegliere una strada che è già stata battuta da
tutti gli altri Consigli regionali, che per quanto mi è stato
riferito dall'Ambasciata di Albania, non hanno approvato nessuno un
ordine del giorno simile a questo.
PRESIDENTE:
Ha chiesto di parlare il Consigliere Pascale,
ne ha facoltà.
PASCALE - (P.S.I.):
Indubbiamente non sono molto chiari i
motivi per i quali Amnesty International ha richiesto questa
deliberazione alle Regioni italiane soltanto per l'Albania, dal
momento che queste situazioni di soppressione e contrazione delle
libertà fondamentali dell'individuo esistono in larga parte del
mondo.
Forse, questa è una mia supposizione, questo dipenderà dalla
vicinanza geografica dell'Albania all'Italia; se pensiamo ai paesi
dell'Africa, del Sudamerica, li vediamo lontani, mentre l'Albania,
posta com'è in questa Europa civilissima, può destare una maggiore
preoccupazione e riflessione.
Non so, né ho capito, perchè da aprile questa deliberazione
viene portata solo a novembre nel Consiglio regionale, però voglio
dire che noi in passato abbiamo approvato mozioni e deliberazioni
di condanna e di solidarietà per fatti del genere riguardanti tutti
i paesi del mondo, quindi siamo disponibili ad approvare anche oggi
questa deliberazione, con questa osservazione: su questi temi forse
bisognerebbe evitare di fare dei distinguo che possono anche
apparire come strumentalizzazioni, perchè sono temi abbastanza
importanti che forse sono poco sentiti perchè lontani da noi, ma
che danno adito a riflettere, soprattutto quando si tratta di
quelle che sono le libertà fondamentali, come le libertà di
opinione, di pensiero, di religione.
Ci sono alcune cose in questo rapporto che mi hanno
profondamente colpito, così come forse ce ne sono altre
discutibili, là dove si considera - come riferiva prima il
Consigliere Sandri - come una condanna il fatto che l'Albania sia
un paese ateo. Il popolo albanese può essere ateo, purché sia
libero di esprimere il proprio pensiero. Voteremo questa
deliberazione.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Vorrei dire al Consigliere
Sandri che condivido le sue critiche per quanto riguarda alcune
situazioni in Italia: la legge Reale è diventata assurda da
sostenere; condivido che è finita l'emergenza delle Brigate Rosse;
condivido le misure eccezionali che sono state applicate e che
dovrebbero non essere più applicate, la carcerazione preventiva è
uno di quei fenomeni che vanno cancellati. Però mi permetto di dire
al Consigliere Sandri che fra questo e quanto succede in Albania ci
passa una differenza come fra il giorno e la notte: abbiamo il
rispetto delle nostre opinioni, possiamo parlare liberamente, non
siamo torturati né viene messa in pericolo la nostra libertà. Penso
che quel provvedimento vada in questo senso, infatti nella delibera
si chiede di esprimere solidarietà al popolo albanese. L'abbiamo
espressa per il Sudafrica, con una mozione che presentai in questo
Consiglio, l'abbiamo espressa per il Cile; oggi solo perchè siamo
di fronte ad una paese a regime comunista vogliamo tentare di
sminuire la situazione interna che c'è in Albania.
Si è detto che questo provvedimento è tardivo; può darsi, ma il
Consiglio regionale esprime questa sua solidarietà che potrà o meno
avere effetto, però la coscienza di noi Consiglieri regionali ci
permette di esprimere questo sentimento, e quindi, pur condividendo
le critiche fatte dal Consigliere Sandri sulla situazione esistente
in Italia, voterò questo provvedimento, mentre non voterò
l'emendamento proposto dal Consigliere Sandri.
PRESIDENTE:
Dichiaro chiusa la discussione generale. Ha
chiesto di parlare il Presidente della Giunta, ne ha facoltà.
ROLLANDIN - (U.V.):
J'avais présenté cette délibération
en sachant très bien quel était son but: de soulever un problème
que je crois nombreux d'entre nous connaissent pour ceux qui sont
les reportages de la presse. De l'Albanie plusieurs journaux ont
parlé, là on ne peut que s'exprimer d'une certaine façon,
c'est-à-dire de se souhaiter que les choses puissent changer.
A l'Administration régionale a été présenté ce rapport qui
concerne l'Albanie, il a été présenté par une association dont la
valeur je crois personne se peut permettre de mettre en doute, et
en effet tous les Conseillers ont dit que c'est une association
sérieuse. Donc le minimum c'était de porter ce rapport à
l'attention du Conseil.
On se souhaite qu'il y
ait aussi l'attention de la part
des valdôtains à ce qui se passe dans un pays qui est proche de
nous au point de vue géographique, mais le fait principal c'est
justement de pouvoir lire le rapport de ce qui se passe à
l'intérieur de ce pays. Ce qui n'empêche pas qu'il y ait une
attitude pour tous les rapports qui peuvent être présentés face à
des situations dans d'autres pays: en effet des Conseils ont
présenté des ordres du jour à cet égard qu'on a approuvés, mais on
n'a pas présenté le rapport pour tous les pays là où il y a une
limitation de la liberté.
Ici il s'agit d'un problème spécifique, il s'agit d'approuver
une relation qui est assez claire et malheureusement même
dramatique, dans le souhait que les choses puissent changer. C'est
justement pour ces raisons qu'on ne veut pas modifier cette
délibération, autrement on risquerait d'agir d'une façon différente
par rapport à ce qui s'est passé dans d'autres occasions.
PRESIDENTE:
Ha chiesto di parlare il Consigliere Sandri,
per dichiarazione di voto, ne ha facoltà.
SANDRI - (N.S.):
A me dispiace che il Presidente della
Giunta abbia fatto orecchie da mercante sull'emendamento, a mio
parere ha glissato questo emendamento su un aspetto negativo che
forse era meglio tralasciare. C'è chi, come il Consigliere Pascale,
è rimasto particolarmente stupito dal contenuto di questo rapporto,
c'è chi lo è stato di meno, nel senso che intervenire nella
discussione del merito, come ha fatto il Presidente della Giunta,
dicendo che dalla campagna di stampa sappiamo cosa succede in
Albania, e il Consigliere Baldassarre sembrava molto informato sul
fatto che la gente fosse torturata quasi per strada, personalmente
ritengo che la situazione in questo paese sia sicuramente da
affrontare dal punto di vista dei diritti dell'uomo, ma così come
lo è in molti altri paesi. Quindi non capisco, e non accetto,
questa sottolineatura da parte del Presidente della Giunta e da
parte di altri Consiglieri.
Questo viene poi aggravato dall'essere l'Albania una repubblica
'socialista', e il fatto che ci siano alcune norme della
costituzione o del modo di comportarsi di questo stato che sono
molto diverse da quelle che intendiamo noi, in cui si parla di
dittatura del proletariato, di altre cose di questo genere; certo,
ai nostri occhi può sembrare una cosa particolarmente deleteria dal
punto di vista dei diritti dell'uomo, ma in molti altri paesi (di
cui peraltro non condivido le ideologie) sono stati un metodo per
sopravvivere, per mantenere rapporti democratici più corretti che
in questo nostro paese. Forse è vero che in Albania non si possono
vedere le televisioni, se non quella ufficiale di Stato, ma voglio
sapere se è maggiore libertà quella di doversi sorbire comunque e
soltanto quelle che sono le indicazioni delle televisioni private
di tipo commerciale e così via.
Direi che su questo tipo di discussione potremmo fermarci per
delle settimane o dei mesi; l'aver scelto di intervenire nel merito
non è un fatto di merito per la Presidenza della Giunta. Pertanto
voto contro questa delibera, non certo per Amnesty International,
ma per testimoniare che in questo Consiglio si usano due metodi e
due misure.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Il nostro gruppo voterà l'emendamento
del Consigliere Sandri e voterà anche la delibera proposta dalla
Giunta.
Votiamo l'emendamento del Consigliere Sandri perchè concordiamo
sul fatto che avere un sostegno Amnesty e avere una condanna
rispetto a determinati metodi sarebbe stato preferibile rispetto a
quanto ci è stato proposto. Comunque non abbiamo nessuna
difficoltà, una volta identificato un paese in cui si compiono
violazioni dei diritti umani, a dire che in quel paese ciò
capiti.
Crediamo che alcune polemiche sollevate strumentalmente in
questo Consiglio non facciano proprio più alcun effetto: i
comunisti italiani non hanno niente a che vedere con i comunisti
albanesi, né con i comunisti sovietici, hanno una loro linea
politica per l'Italia e per la Valle d'Aosta, quindi non è che sono
a dire che quello che è nero è bianco e viceversa. Credono di avere
un ruolo in questa Regione e in Italia, credono di avere avuto un
ruolo a livello internazionale proprio perchè hanno portato avanti
una linea di cooperazione fra i popoli in difesa degli interessi
generali della libertà sotto tutte le bandiere, al di là delle
visioni puramente ideologiche, che ha dato qualche frutto.
Il 7 dicembre ci auguriamo di avere qualcosa da festeggiare,
perchè arriveremo a questo trattato fra URSS e USA per la
eliminazione dei missili a medio raggio in Europa; ci auguriamo che
nella distensione si facciano passi avanti; crediamo che nel mondo
le ideologie vengano man mano adattate all'evoluzione della
società, che gli steccati non servono a nessuno, quindi pensiamo di
avere un nostro compito nel sostenere queste posizioni. Siamo
perchè si condanni l'ingiustizia, siamo perchè si condanni la
violazione dei diritti umani in tutti i paesi, siamo perchè la
cooperazione e la distensione facciano passi avanti.
PRESIDENTE:
Pongo in votazione l'emendamento proposto dal
Consigliere Sandri, di cui do lettura:
Nella parte deliberativa è abolita al punto primo l'espressione
"che avvengono nella Repubblica Albanese"
e viene abrogato
il 2° punto.
ESITO DELLA VOTAZIONE
Presenti: 27;
Votanti: 7;
Favorevoli: 6;
Contrari: 1;
Astenuti: 20 (Beneforti, Bondaz, Borbey, Breuvé, Chabod, De
Grandis, Fosson, Lanièce, Lanivi, Marcoz, Martin, Pascale, Perrin,
Pollicini, Ricco, Rollandin, Stévenin, Tamone Torrione e
Voyat);
Il Consiglio non approva
PRESIDENTE:
Pongo in votazione la delibera in
oggetto:
ESITO DELLA VOTAZIONE
Presenti: 27;
Votanti: 26;
Favorevoli: 26;
Contrari: 1.
Il Consiglio approva
