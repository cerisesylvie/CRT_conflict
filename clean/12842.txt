Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3798 del 7 ottobre 1992 - Resoconto
OGGETTO N. 3798/IX Disegno di legge: "Modificazioni alla
legge regionale 14 dicembre 1989, n. 76, recante interventi di
solidarietà nei confronti della popolazione dell'Armenia".
Presidente Ha chiesto di parlare il Consigliere Cristina Monami,
per relazionare sul disegno di legge in oggetto, ne ha facoltà.
Monami (PCI-PDS)
Mi sembra di non dover aggiungere
nulla relativamente a questo disegno di legge, poiché, per quello
che ne so io, la discussione è già stata fatta a suo tempo. Ci si
ritrova invece a dover di nuovo elaborare un altro atto
amministrativo, perché, per motivi burocratici, non è stato
possibile utilizzare la cifra a suo tempo deliberata. Ragione per
cui chiedo al Consiglio di votare questo atto formale, che non è
altro che la ripetizione di una discussione già avvenuta e che
consentirà finalmente la realizzazione di questa spesa.
Presidente
Nessuno chiede la parola? Do lettura
dell'articolo unico:
Articolo unico 1. La Regione Valle d'Aosta interviene nelle
spese per la realizzazione di una struttura ospedaliera per traumi
spinali in fase di realizzazione nella città di Erevan in Armenia,
colpita dal terremoto del dicembre 1988, mediante lo stanziamento
di un fondo di lire 250.000.000.
2. L'intervento di cui al comma uno è effettuato nell'ambito di
un'iniziativa della Lega delle società della Croce Rossa, in
accordo con il Ministero degli affari esteri e sulla base di
indirizzi stabiliti dalla Conferenza permanente per i rapporti tra
lo Stato, le Regioni e le Province autonome, di cui all'articolo 12
della legge 23 agosto 1988, n° 400, recante "Disciplina
dell'attività di Governo e ordinamento della Presidenza del
Consiglio dei Ministri."
Pongo in votazione l'articolo unico e, quindi, il complesso
della legge.
Esito della votazione:
Presenti, votanti e favorevoli: 28
Il Consiglio approva all'unanimità.
