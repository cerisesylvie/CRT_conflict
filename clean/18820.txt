Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 1944 del 4 aprile 2001 - Resoconto
OGGETTO N. 1944/XI Concessione, ai sensi della L.R. 31/1992,
di un contributo a favore dell’Associazione progetto
natura nelle spese per l’organizzazione del Festival
internazionale del film naturalistico "X Trofeo Stambecco
d’Oro", in programma a Cogne dal 25 agosto al 1°
settembre 2001. Impegno di spesa.
Deliberazione Il Consiglio
Premesso che:
L’Associazione Progetto Natura ha presentato
all’Assessorato regionale del turismo, sport,
commercio e trasporti una richiesta tendente ad ottenere, ai sensi
della legge regionale 24 giugno 1992, n. 31, e successive
modificazioni, un contributo nelle spese previste per
l’organizzazione del Festival Internazionale del
Film Naturalistico "X Trofeo Stambecco d’Oro", in
programma a Cogne dal 25 al 1° settembre 2001;
Il Festival gode del patrocinio del Ministero
dell’Ambiente e della collaborazione degli enti
locali interessati, del WWF, della LIPU e dell’Ente
Parco del Gran Paradiso;
I filmati, prodotti dalle TV e dalle case di produzione più
prestigiose in campo mondiale e selezionati da una giuria di
esperti, saranno proiettati al pubblico con doppiaggio in lingua
italiana.
Tre distinte giurie (giuria del pubblico – giuria
tecnica – giuria dei bambini) decreteranno i filmati
vincenti del Festival che verranno successivamente inseriti in un
circuito itinerante di proiezioni in varie regioni
d’Italia. Alla manifestazione saranno abbinate altre
iniziative culturali quali mostre, incontri, dibattiti su argomenti
di interesse naturalistico;
Gli organizzatori hanno presentato il sotto dettagliato bilancio
preventivo che, con la previsione di un contributo regionale di
lire 160.000.000 pareggia sulla cifra di lire 320.000.000. Il
disavanzo dell’iniziativa non coperto
dall’eventuale contributo regionale, sarà assunto
direttamente a carico degli organizzatori:
USCITE
- spese amministrative (mailing-stampa regolamenti
trilingue) lire 30.000.000
- noleggio attrezzature proiezione e doppiaggio/
duplicazione film lire 60.000.000
- promozione e pubblicità (stampa materiale, ufficio
stampa, fotogr.) lire 50.000.000
- premi lire 30.000.000
- rimborsi spese viaggio ospiti lire 20.000.000
- ospitalità lire 75.000.000
- manifestazioni collaterali lire 50.000.000
- SIAE lire 5.000.000
-------------------TOTALE lire 320.000.000
ENTRATE
- Regione Valle d’Aosta lire 160.000.000
- Comune di Cogne lire 20.000.000
- Azienda di Promozione Turistica lire 20.000.000
- BASF lire 20.000.000
- Parco Nazionale Gran Paradiso lire 15.000.000
- sponsorizzazioni varie (Boiron, Acqua panna, Fila,
Lufthansa) lire 48.000.000
- organizzatori lire 40.000.000
-------------------
TOTALE lire 320.000.000
Dà atto che la Direzione Promozione e Sviluppo Attività
Turistiche e Sportive ha ritenuto le spese sopra esposte
ammissibili a contributo e l’iniziativa stessa di
interesse turistico promozionale, ai sensi
dell’articolo 3, comma 4, della legge regionale
31/1992;
Ritiene pertanto di aderire alla richiesta
dell’Associazione Progetto Natura mediante la
concessione di un contributo massimo di lire 130.0000.000, pari al
40,6% delle spese preventivate per l’organizzazione
e lo svolgimento dell’iniziativa;
Fa presente che il contributo in questione è riferito al
raggiungimento dell’obiettivo 14107 "Programmazione
e gestione dei contributi per l’organizzazione di
manifestazioni promozionali" del bilancio di gestione per il
triennio 2001/2003;
Vista la legge regionale 24 giugno 1992, n. 31, e successive
modificazioni;
Richiamata la deliberazione della Giunta regionale n. 13 in data
11 gennaio 2001 concernente l’approvazione del
bilancio di gestione della Regione per il triennio 2001/2003, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni
applicative;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Direttore alla
Promozione e sviluppo attività turistiche e sportive, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Delibera
1) di concedere, ai sensi della legge regionale 24 giugno 1992,
n. 31, e successive modificazioni, un contributo fino ad un massimo
di lire 130.000.000 (centotrentamilioni) a favore
dell’Associazione Progetto Natura, con sede legale
nel Comune di Cogne, Rue Grand Paradis, 66 - P.I. 006584800 - C.F.
07835790150, in percentuale non superiore al 40,6% delle spese
effettivamente sostenute, ammissibili a contributo e regolarmente
documentate e, comunque, in misura non superiore alla differenza
fra le entrate e le uscite effettive, per
l’organizzazione del Festival Internazionale del
Film Naturalistico "X Trofeo Stambecco d’Oro", in
programma a Cogne dal 25 agosto al 1° settembre 2001;
2) di impegnare la spesa di lire 130.000.000
(centotrentamilioni), con imputazione al cap. 64320 del bilancio
preventivo della Regione per l’anno 2001
("Contributi e sussidi ad istituzioni e organismi vari per attività
nel settore del turismo e del tempo libero"), riferimento dettaglio
8778, che presenta la necessaria disponibilità;
3) di dare atto che alla liquidazione del contributo di cui al
punto 1) si provveda, ai sensi dell’articolo 58
della legge regionale 27 dicembre 1989, n. 90, anche ratealmente,
nel rispetto della percentuale approvata e salvo conguaglio da
effettuare a manifestazione conclusa e previa presentazione del
bilancio consuntivo corredato di idonea documentazione
giustificativa.
Presidente
Pongo in votazione l’oggetto n.
28:
Consiglieri presenti, votanti e favorevoli: 26
Il Consiglio approva all’unanimità.
