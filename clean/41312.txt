Classificazione
SPORT E TEMPO LIBERO
Sport invernali



Oggetto del Consiglio n. 457 del 6 marzo 2019 - Resoconto
OGGETTO N. 457/XV - Interrogazione: "Azioni poste in essere
per la realizzazione di sistemi di snow farm".
Rini (Presidente)
- Punto n. 7 dell'ordine del giorno.
Per la risposta, la parola all'Assessore Bertschy.
Bertschy (UVP)
- Collega Cognetta, l'azione basilare più
importante è stata fatta con la creazione della norma in legge
finanziaria come ricordato nella premessa della vostra
interpellanza. L'indicazione che il Governo aveva mantenuto era
quella data anche dalla precedente maggioranza, in particolare il
collega Restano allora Assessore. In questa fase abbiamo cercato di
assumere tutte le informazioni possibili - stiamo parlando dello
snow farm
- per capire quello che viene riportato, in
particolare Livigno il lavoro che ha fatto, i costi che ci sono e
anche per fare delle prime valutazioni in Valle d'Aosta alla luce
anche delle risorse che attualmente abbiamo in bilancio, la
commissione si è riunita anche per valutare le richieste che sono
pervenute e che sono relative all'anno 2017.
In particolare, al riguardo di questo, in questa fase le società
hanno richiesto interventi di sostituzione dei mezzi battipista e
per ora le risorse vanno in quella direzione, in attesa anche di
concludere le valutazioni che stiamo facendo. Le prossime richieste
di finanziamento andranno inoltrate entro il 31 maggio. In questa
fase però abbiamo anche avviato con le società delle prime
valutazioni per capire intanto cosa ne pensano, quale tipo di
atteggiamento c'è al riguardo di questo progetto e, come le dicevo,
ho assunto qualche valutazione di tipo tecnico. Intanto lo
snow
farming
viene praticato in una ventina di siti a livello
europeo, in particolare quelli più famosi sono Livigno e Davos e
sono siti dove la temperatura anche durante l'estate ha medie
abbastanza basse, perché poi, per il mantenimento degli accumuli di
neve, anche questo ha la sua importanza. Sotto il profilo tecnico,
non sto a tediarvi e ci sarà magari modo di dare tutte le
informazioni del caso, ma è accompagnato anche da una valutazione
di tipo economico, abbiamo sentito al riguardo Livigno. Più o meno
i costi parametrici di produzione e stoccaggio che a noi risultano
vanno dai 2 euro e 50 ai 3 euro e 50 al metro cubo, per un valore
intorno ai 18.000 metri cubi/anno, che possono servire per quella
manifestazione che loro fanno d'estate e poi per aprire a metà
ottobre un anello di circa 4 chilometri. Alla luce di questi volumi
e per aprire un anello di 3,5 chilometri, in Valle d'Aosta si
possono stimare in prima battuta circa 60 mila euro di investimento
così divisi: 7 mila euro per teli, 23 mila euro di cippato, 25 mila
euro di produzione e movimentazione neve. Diciamo che il cippato
poi può essere valutato eventualmente di essere venduto, o comunque
è un investimento che rimane. L'investimento iniziale va intorno ai
60 mila euro, l'investimento, una volta fatti i primi investimenti,
si dovrebbe ridurre a 30-35 mila euro.
Al di là di questo, è giusto anche dire che a Livigno fanno un
milione di euro di incassi i biglietti venduti per il fondo, noi ne
facciamo circa 290 mila euro in tutta la Valle d'Aosta, di cui 140
mila euro solo a Cogne. Rispetto a quel comprensorio, quindi le
valutazioni anche di utenza sono di un altro ordine di
grandezza.
Come dicevo, comunque ho sentito l'AVEF e il Comune e abbiamo
cominciato a fare queste prime valutazioni e direi che la cosa
importante nei prossimi mesi sarà anche capire, al di là
dell'aspetto tecnico e dell'eventuale individuazione della località
dove andare a fare questo intervento... unire a un progetto di
queste dimensioni anche tutto il discorso del comprensorio e della
ricettività, perché se anticipare la stagione del fondo può avere
un'utilità a livello agonistico, lo deve avere anche a livello
turistico, perché altrimenti rischieremmo di fare interventi che
non hanno il giusto bilanciamento di investimento. Completeremo
quindi nel prossimo periodo questi ragionamenti con alcune località
che potranno eventualmente accogliere un investimento come questo,
perché non tutte lo possono fare e credo che sarà anche opportuno
ragionare - e di questo ne stiamo parlando con il collega Chatrian
- a livello ambientale, perché comunque è un intervento con una sua
validità ma anche un suo impatto. Queste informazioni che le porto
con molta trasparenza quindi fanno parte del percorso di
istruttoria che si sta facendo e che si concluderà durante la
primavera eventualmente allungando, se ci saranno le possibilità e
se si individuerà una soluzione, il tempo per la richiesta di
finanziamento.
Concludo dicendo che stiamo anche valutando di mettere ancora
qualche risorsa a disposizione di quel capitolo di bilancio nella
variazione che porteremo.
Dalle ore 18:00 assume la presidenza il Vicepresidente
Rollandin.
Rollandin (Presidente)
- Per la replica, la parola al
collega Cognetta.
Cognetta (MOUV')
- Assessore Bertschy, quando è stata
fatta la modifica di legge all'interno della finanziaria, mi sono
interessato della cosa perché sinceramente non la conoscevo come
tecnica. Prendendo informazioni e approfondendo la questione, ho
capito che Livigno - io mi sono concentrato su questa stazione -
sostanzialmente utilizza questa tecnica già da tre anni e, di
fatto, l'ha trasformata in un'altra opportunità di
business
facendo un'attività d'estate che normalmente non si riusciva a
fare. Mi è parsa quindi una cosa interessante, quando l'ho vista,
ho detto: "questa è una cosa che, secondo me, può essere utile, si
può provare a fare". Ora, che cos'è accaduto? È accaduto che sono
stati messi questi soldi a bilancio, però chiaramente le società
devono in qualche modo presentare delle richieste, altrimenti non
arriva il finanziamento, com'è giusto anche che sia. Ora, siccome
siamo verso la fine già della stagione, se non lo fanno adesso,
sostanzialmente si perde un anno. Allora lei capisce, Assessore,
visti i problemi di bilancio, visto che volete provare ad
aggiungere altre risorse e così via, se poi questi soldi non
vengono spesi... capisco la questione gatti, però qui stiamo
cercando in qualche modo di dare un'aggiunta, di dare anche un
segnale di modernità se vogliamo dirlo, fermo restando i problemi
ambientali - e su questo sono d'accordo con lei -, però deve
ammettere che, come soluzione - trovata che ci arriva poi dai Paesi
del nord, non è che se la sono inventata a Livigno -, è una cosa
che sicuramente potrebbe darci delle possibilità in più, anche di
incamerare soldi o, perlomeno di far uscire all'interno di un
circuito turistico alberghiero un'attività ulteriore rispetto a
quella che c'è già. Lei comprenderà quindi la preoccupazione
rispetto a questa cosa.
Io quindi spero che lei solleciti le società a provare almeno
una, due... quelle che si riesce a fare almeno con questa prima
istanza, perché altrimenti abbiamo perso un anno, abbiamo perso
un'occasione. Può poi anche essere una cosa che non funziona ma,
finché non la si prova e non la si mette in atto, non si riesce a
comprendere fino a che punto è una cosa utile e corretta farla
anche in Valle d'Aosta. Assessore, quindi la sollecito su questo
punto, io continuerò a controllare che venga fatta un'azione
corretta, perché credo che questa sia un'opportunità valida di
promozione anche d'estate, o comunque in una stagione morta. Loro,
tra l'altro, se non sbaglio, la fanno a luglio, però noi potremmo
anticipare tranquillamente a ottobre in un momento in cui a volte
non si può fare quello che si vorrebbe fare. Sarebbe il caso,
secondo me, quindi di dare maggiore impulso a questa
iniziativa.
