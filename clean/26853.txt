Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 95 del 17 aprile 1972 - Resoconto
OGGETTO N. 95/72 - Problemi concernenti la strada regionale
di Perloz nell'attraversamento della frazione Plan de Brun.
(Interpellanza)
Rollandoz (D.P.) -
Io chiedo scusa al Consigliere
Manganone se gli leggo una relazione:
"In data 7 aprile l'Assessorato dei Lavori Pubblici ha
effettuato un accurato sopralluogo nella zona della frazione Plan
de Brun, in Comune di Perloz per l'accertamento dei danni
che lo scolo delle acque piovane sito al km. 2.450 della strada
regionale provocherebbe alle abitazioni ubicate nella parte bassa
della frazione stessa.
Si è così constatato che una parte dell'umidità riscontrata in
locali interrati e seminterrati delle precitate abitazioni potrebbe
essere al succitato attraversamento nei periodi di forti
precipitazioni, mentre una parte si ritiene sia dovuta ad acque di
cui si è accertata la presenza, ma non la provenienza.
Si assicura comunque che saranno presi gli opportuni
provvedimenti intesi ad eliminare detto inconveniente mediante la
costruzione di un nuovo attraversamento, però mantenendo anche
l'attuale, perché se eliminassimo l'attuale attraversamento
provocheremmo lo stesso inconveniente più a valle".
Manganone (D.C.) -
Io prendo atto delle dichiarazioni
fatte dall'Assessore Rollandoz e mi dichiaro soddisfatto. La
presenza delle acque erano state convogliate nella frazione Plan de
Brun appunto dalla cunetta della strada regionale. Grazie.
