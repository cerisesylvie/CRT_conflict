Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 599 del 30 maggio 1984 - Resoconto
OGGETTO N. 599/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 2337 in data 20 aprile 1984:
Concessione di contributi ai proprietari degli immobili
costituenti la fraz. Frissonière Dessus, in Comune di Valpelline
per danni subiti da eventi calamitosi. Approvazione e finanziamento
di spesa.
PRESIDENTE:
Ha chiesto la parola il Consigliere Millet;
ne ha facoltà.
MILLET (P.C.I.):
Volevo solo chiedere se sono ditte di
coltivatori diretti o no.
PRESIDENTE:
Se nessuno chiede la parola metto in
approvazione la ratifica della deliberazione n. 2337.
ESITO DELLA VOTAZIONE
Presenti, votanti e favorevoli:
27.
Il Consiglio approva all'unanimità.
Oggetto
n. 2340 in data 20 aprile 1984:
Lavori
di costruzione del 1° tronco della pista forestale di collegamento
dall'Alpe Arbusayes, in Comune di Fénis, all'Alpe Chervaz di
Chambave. Approvazione del progetto. Appalto a licitazione privata.
Approvazione ed impegno di spesa.
PRESIDENTE:
Se nessuno chiede la parola metto in
approvazione la ratifica della deliberazione n. 2340.
ESITO DELLA VOTAZIONE
Presenti, votanti e favorevoli:
27.
Il Consiglio approva all'unanimità.
Oggetto
n. 2354 in data 20 aprile 1984:
Concessione di un contributo di lire 86.000.000 al Consorzio
idrico di Mandriou in Comune di Ayas nelle spese di costruzione
dell'acquedotto per la frazione omonima. Approvazione ed impegno di
spesa.
PRESIDENTE:
Ha chiesto la parola il Consigliere Millet;
ne ha facoltà.
MILLET (P.C.I.):
Volevo chiedere in base a quale legge o
deliberazione del Consiglio è dato questo contributo, tenendo anche
presente il fatto che lo stesso varia, da un comma all'altro, da
una percentuale del 50% ad una del 41%.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Il s'agissait des engagements qui
avaient été déjà pris à l'avance pour une contribution régionale
complémentaire d'une contribution de la Commune. En réalité il n'y
a pas un pourcentage exact entre les deux, pour l'un il s'agit d'un
50%
pour l'autre, au contraire, c'est moins, car on tient
compte des disponibilités de la Commune même.
PRESIDENTE
: Se nessuno chiede la parola metto in
approvazione la ratifica della deliberazione n. 2354.
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto
n. 2355 in data 20 aprile 1984
:
Concessione di un contributo di lire 22.000.000 al Consorzio idrico
di Chenal in Comune di Montjovet nelle spese di costruzione
dell'acquedotto per la frazione omonima. Approvazione ed impegno di
spesa.
PRESIDENTE
: Se nessuno chiede la parola metto in
approvazione la ratifica della deliberazione n. 2355.
ESITO DELLA VOTAZIONE
Presenti, votanti e favorevoli: 28.
Il
Consiglio approva all'unanimità.
Oggetto n. 2412 in data 20 aprile 1984:
Disposizioni in merito alla gestione dei fondi regionali di
rotazione di cui alla legge regionale 8 ottobre 1973, n.
33.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Io desidererei avere da parte della
Giunta qualche spiegazione su questo provvedimento, che non mi
sembra di poco conto. In particolare vorrei sapere come funziona il
meccanismo, perchè, da quello che si
intende, verrebbero
riunificati tutti i conti istituiti per i fondi di rotazione e
trasferiti alla FINAOSTA. Su questi fondi la FINAOSTA dovrebbe dare
alla Regione un rendimento, come è scritto al punto. n. 4, non
inferiore al tasso lordo di tesoreria aumentato di un punto. Vorrei
sapere se questo rendimento è comprensivo dello 0,5% che va alla
FINAOSTA o no.
Se è vero quanto si dispone con questa deliberazione, vorrei
riuscire a capire in che modo dei fondi che la Regione mette a
disposizione della FINAOSTA possono produrre un rendimento
superiore a quello che la Regione percepisce dal suo tasso di
tesoreria. L'unica ipotesi possibile è che questi soldi siano presi
dal bilancio regionale, depositati e poi trasformati in BOT,
altrimenti chiediamo subito qual è la Banca a cui si rivolge la
FINAOSTA e andiamoci con tutto il bilancio regionale!
Dovete spiegarmi come fa la FINAOSTA a darvi un punto di più di
quello che prendiamo come Regione dalla Tesoreria, senza fare
questa operazione! Se li utilizza puramente per le operazioni
legate ai fondi di rotazione non può ottenere queste condizioni.
Questo allora non è un provvedimento di razionalizzazione e di
unificazione dei conti, ma un provvedimento che merita una
spiegazione da parte della Giunta.
PRESIDENTE
: Ha chiesto la parola l'Assessore alle Finanze
Martin; ne ha facoltà.
MARTIN (Féd. D.P. - U.V.P
.
):
In effetti sono due i
provvedimenti: il primo è di razionalizzazione, perchè i fondi di
rotazione erano sparsi in diverse banche e continuavano a crescere
ad un ritmo molto elevato il che è anche un sintomo positivo, in
quanto significa che i fondi di rotazione hanno raggiunto lo scopo
che si prefiggevano.
Per il secondo, c'è da considerare che l'ultimo decreto sulla
tesoreria unica, uscito un mese fa (che non è stato trasformato in
legge ma che è stato ripresentato) fissa al 4% l'importo massimo di
tesoreria, limitando fortemente la tesoreria della Regione. Questo
4% per noi vuole dire 17 miliardi: oggi i soli fondi di rotazione
ammontano a circa 17 miliardi. Questo vuole dire che, siccome in
questo decreto del 4% rientrano tutti i conti che ha la Regione,
per rispettare questo decreto non avremmo dovuto avere in Tesoreria
neanche una lira, perchè i fondi di rotazione sono già sufficienti
per superare questo limite del 4%.
Gli scopi quindi erano in effetti due: il primo consisteva nel
razionalizzare la questione dei fondi di rotazione, avendo un unico
interlocutore, ed il secondo di servirsi della FINAOSTA per
superare questo vincolo posto dal decreto.
Il discorso dei tassi è possibile, tant'è vero che la FINAOSTA
ha già preso contatti con le banche ed ha ottenuto questi tassi
(l'1% in più, che diventa lo 0,50% perchè, in questo 1%, è compreso
lo 0,50 che la FINAOSTA trattiene per la gestione di questi conti).
Bisogna inoltre tenere conto che un conto è l'interesse che la
tesoreria pratica ad un ente pubblico che non sempre è in attivo,
un conto invece è l'interesse che un cliente come la FINAOSTA può
ottenere nella libera contrattazione. La FINAOSTA è riuscita ad
ottenere questo tasso. Se trasferissimo tutti i fondi della Regione
alla FINAOSTA, probabilmente ritorneremmo alle stesse condizioni in
cui si trova ora la tesoreria regionale.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
La spiegazione dell'Assessore ha in
parte chiarito il contenuto della deliberazione.
A questo proposito vorrei far osservare che sarebbe meglio,
quando si tratta di problemi seri che interessano tutta
l'Amministrazione, non seguire la strada del provvedimento di
Giunta, che viene pertanto in ratifica al Consiglio sperando che
nessuno sollevi dei problemi o faccia delle osservazioni.
Noi come gruppo ci asteniamo su questa deliberazione perchè
riteniamo che con questo provvedimento si
formino dei
serbatoi in cui depositare una parte della liquidità regionale.
Noi contestiamo il modo di lavorare della Giunta, che ci porta
ad avere avanzi di amministrazione e quindi un'enorme massa di
denaro che non si riesce più ad investire e che siamo costretti a
depositare in banca, per ottenere il migliore interesse
possibile.
Questo ci sembra un problema di fondo che la stessa maggioranza
dovrebbe porsi. Bisognerebbe riordinare i criteri di spesa che ci
hanno portato, nell'82, ad avere 55 miliardi di avanzo di
amministrazione e 152 miliardi nel 1983. Quanti saranno nel 1984?
Fino a quando riusciremo a nascondere allo Stato questi avanzi?
Credo che occorrerebbe un ripensamento serio su quello che
diventerà il problema principale dell'Amministrazione
regionale.
Noi ci asteniamo su questa deliberazione che ci sembra solo un
modo di sfuggire al problema e non un modo di affrontarlo.
PRESIDENTE:
Se nessuno chiede la parola metto in
approvazione la ratifica della deliberazione n. 2412.
ESITO DELLA VOTAZIONE
Presenti: 26
Votanti: 20
Favorevoli: 20
Astenuti: 6 (Bajocco, Cout, Mafrica, Millet, Riccarand e
Tonino)
Il Consiglio approva.
Oggetto n. 2416 in data 20 aprile 1984
:
Concessione e liquidazione all'Associazione valdostana impianti
a fune di un contributo per le spese sostenute riguardo
all'organizzazione di un corso di orientamento
professionale.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Vorremmo chiedere all'Assessore Pollicini
alcuni chiarimenti. Si tratta di un corso che viene chiamato di
orientamento professionale, ma vorremmo capire che tipo di
orientamento professionale dà agli addetti ai controlli degli
impianti a fune. Ci sembra che in questo caso più che di
orientamento professionale, visto che probabilmente
professionalmente sono già abbastanza orientati, secondo il nostro
parere dovrebbe trattarsi di formazione professionale.
Inoltre vorremmo sapere se questo corso e già stato fatto,
quanti erano i partecipanti, chi lo tiene, come verranno spesi i
dieci milioni destinati e come verrà controllato. Vorremmo ancora
sapere se è stato presentato un preventivo e se ci saranno delle
fatture, perchè dalla deliberazione di Giunta si riesce a capire
ben poco.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti Pollicini; ne ha
facoltà.
POLLICINI (Féd. D.P. - U.V.P.):
Questo è un corso di
aggiornamento professionale per capi servizio degli impianti di
risalita ed è tenuto da due ingegneri del Politecnico di Milano e
da un ingegnere del Politecnico di Torino.
Il corso verteva sul problema del filo portante, sui metodi
moderni di controllo, sulla radiografia delle funi, sulla
resistenza dei materiali, sui carichi di rottura, sulla resistenza
dei materiali a freddo, sui sistemi di sicurezza moderni, sulla
saldatura e sul controllo delle saldature, sul controllo delle
morse e sulla sicurezza degli impianti. E' stato fatto la scorsa
settimana, da lunedì al sabato. I fondi si sono resi necessari
perchè il solo costo dei docenti è stato piuttosto elevato. La
fornitura dei volumi tecnici, che non sono di larga tiratura, è
stata piuttosto onerosa. C'è stato anche un contributo per la
frequenza al corso. Erano presenti 22 capi servizio degli impianti
di risalita della Valle d'Aosta ed anch'io ho partecipato ad un
paio di lezioni.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Noi avevamo alcune riserve su questo
corso, sul quale ci sono stati dati dei chiarimenti e voteremo a
favore solo perchè è un corso necessario. Noi siamo convinti che
gli addetti agli impianti a fune abbiano tutta la preparazione
necessaria, però abbiamo delle riserve per il fatto che non si
tratta di un corso dl orientamento ma piuttosto di formazione
professionale e sarebbe stato più opportuno non prendere i fondi
dal Capitolo dei contributi per iniziative e manifestazioni
economiche ma da altri capitoli. Ci vorrebbe anzi un collegamento
con tutta la formazione professionale generale che si svolge in
Valle.
Quindi votiamo a favore per il fatto che il corso è necessario
ma le riserve rimangono sul modo in cui si organizza la formazione
professionale in Valle d'Aosta.
PRESIDENTE
: Se nessuno chiede la parola metto in
approvazione la ratifica della deliberazione n. 2416:
ESITO DELLA VOTAZIONE
Presenti: 26
Votanti: 22
Favorevoli: 22
Astenuti: 4 (Baldassarre, Breuvé, Pascale e Torrione)
Oggetto n. 2419 in data 20 aprile 1984
:
concessione di un ulteriore contributo di lire 1.500.000 per
l'organizzazione, in Donnas, della "Fiera del legno di Donnas".
Impegno e liquidazione di spesa.
PRESIDENTE
: Se nessuno chiede la parola metto in
approvazione la ratifica della deliberazione in oggetto.
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto
n. 2467 in data 20 aprile
1984:
Norme in materia di lotta alla delinquenza
mafiosa. Determinazioni in merito alle procedure per l'approvazione
e l'autorizzazione dei subappalti.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Nel visto della Commissione di
coordinamento c'è un richiamo ad una lettera della Commissione
concernente la concessione degli appalti: io vorrei conoscere il
contenuto della lettera per vedere quali rilievi la Commissione ha
fatto rispetto al deliberato e vorrei anche qualche esempio che
faccia capire meglio quali sono i poteri che vengono dati
all'Assessore. In linea di massima mi sembra che dovrebbe prevalere
un modo di lavorare collegiale della Giunta.
Se si tratta di approvare un subappalto, al punto a) si
stabilisce che la Giunta verifica le condizioni per la concessione
e credo che su questo non si possa eccepire nulla; quello che
invece non mi è chiaro è perchè si delega all'Assessore, per opere
speciali, la possibilità di una decisione in proprio. Vorrei avere
degli esempi per capire meglio cosa sono queste opere speciali non
scorporate, perchè sembrerebbe più opportuno avere una valutazione
collegiale rispetto a quella di un singolo Assessore.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je pense que pour la première partie on
peut répondre en lisant la relation.
En effet on dit: "in seguito all'emanazione delle norme in
materia di lotta alla delinquenza mafiosa, tutti i subappalti
devono essere preventivamente autorizzati dalle autorità
competenti, anche quelli relativi alle opere di impianti speciali".
Pour "gli impianti speciali" on a considéré la situation de
certaines usines, où on ne peut pas faire des "appalti" et suivre à
la lettre la loi. Alors on peut adopter ce nouveau système et, à la
suite de la circulaire du Ministère, on croit que c'est la solution
meilleure.
Il y a eu, à ce sujet, même des réunions à niveau ministeriel
avec les différents fonctionnaires qui ont prévu de donner aux
différents Assessorats la possibilité de faire les travaux. Cela
pour accélerer les temps, car, comme le Conseiller Mafrica sait,
les recherches et toutes les démarches qu'on doit faire pour la
question de "la mafia" sont assez longues et on doit les repéter
chaque fois qu'on fait un "appalto" même s'il s'agit de la même
entreprise.
Nous avons eu des exemples de "opere speciali" pendant ces
derniers temps: il s'agissait des machines spéciales, alors c'était
un "subappalto" particulier qui était "in deroga" à ce qui est
prévu dans la circulaire même. La lettre disait qu'il fallait tenir
compte de la loi sur "la mafia", car il y avait eu "un subappalto"
sans qu'il y ait l'autorisation de la part de la Questura.
PRESIDENTE
: Se nessuno chiede la parola metto in
approvazione la ratifica della deliberazione n. 2467.
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n. 2531 in data 27 aprile 1984:
Caseificio di proprietà regionale sito in Comune di
Valtournenche. Ammodernamento, completamento e sistemazione
straordinaria dell'attrezzatura casearia e dell'impianto elettrico.
Approvazione ed impegno di spesa.
PRESIDENTE:
Se nessuno chiede la parola metto in
approvazione la ratifica della deliberazione n. 2531.
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto
n. 2549 in data 4 maggio
1984:
Concessione di contributo straordinario al
Consorzio intercomunale Valpelline-Roisan nelle spese per la
costruzione di acquedotto rurale. Approvazione e liquidazione di
spesa.
PRESIDENTE
: Se nessuno chiede la parola metto in
approvazione la ratifica della deliberazione n. 2549.
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto
n. 2554 in data 4 maggio
1984:
Concessione di un contributo al Comune di
Etroubles per la redazione del progetto di costruzione della pista
forestale a servizio di boschi in località "Lanche" e "Peson".
Approvazione e liquidazione di spesa.
PRESIDENTE:
Se nessuno chiede la parola metto in
approvazione la ratifica della deliberazione n. 2554.
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n. 2596 in data 4 maggio 1984
: Ulteriore
contributo di lire 2.000.000. all'Unione Valdostana Guide di alta
montagna per la rappresentanza della Regione Valle d'Aosta in
occasione di manifestazioni culturali a Praga (deliberazione n. 245
del 20.1.1984).
PRESIDENTE
: Se nessuno chiede la parola metto in
approvazione la ratifica della deliberazione n. 2596.
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n. 2600 in data 4 maggio 1984:
Concessione e
liquidazione di un contributo di lire 9.000.000 al Comitato
organizzatore della IX edizione della Marciagranparadiso.
PRESIDENTE
: Se nessuno chiede la parola metto in
approvazione la ratifica della deliberazione n. 2600.
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n. 2670 in data 4 maggio 1984
: Approvazione ed
impegno della spesa di lire 300.000.000 per l'esecuzione dei lavori
di restauro della casa nobile sita in frazione Runaz del Comune di
Avise.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Questa è una deliberazione molto
strana: si tratta di un lavoro di restauro di una casa nobile di
cui non si
indica l'ammontare della spesa ma si dice che il
primo lotto dei lavori comporterà una spesa di 300 milioni, che è
già una somma considerevole.
Si prevede che questi lavori vengano eseguiti in economia
diretta ma non se ne spiegano i motivi e non ci sono
giustificazioni particolari. La cosa è strana anche perchè si dice
che i lavori vengono fatti in economia diretta ma, nel contempo,
sono affidati all'Impresa Comé Aldo. Se si tratta di un lavoro in
economia diretta non deve comparire l'impresa! Il lavoro in
economia diretta, infatti, è gestito direttamente
dall'Amministrazione che si può anche avvalere, per determinati
servizi, del contributo di una o più imprese, ma non è mai comparsa
in nessuna deliberazione precedente l'impresa a cui veniva affidato
il lavoro, mentre in questo caso, nel deliberato, si stabilisce di
affidare l'esecuzione delle opere all'Impresa Comé Aldo.
Questo, secondo me, è un pasticcio fra economia diretta e
trattativa privata e non riesco a capire quale sia il significato
di questa deliberazione, perchè mi pare che non abbia niente a che
vedere con le norme sull'economia. Mi sembra un fatto strano
ricorrere all'economia diretta, che è un sistema che tutela molto
poco l'Amministrazione, perchè non abbiamo un contratto o un
regolare rapporto con l'impresa, mentre la responsabilità grava
tutta sulla pubblica amministrazione. Invece in questo caso abbiamo
un lavoro di importo considerevole, che non richiede una
particolare specializzazione e una frammentazione tale da dover
essere fatto in economia diretta. Si tratta di un lavoro che può
essere affidato attraverso una trattativa privata.
Io dichiaro che voterò contro questa deliberazione che mi
sorprende per l'entità della cifra, per il sistema usato e per il
fatto che si dichiara che è un lavoro in economia diretta e poi lo
si affida ad un'impresa ben definita, che viene indicata anche
nella delibera.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Abbiamo le stesse perplessità che ha
espresso il collega Consigliere Riccarand. Io non capisco perchè
questi lavori non si fanno sotto la sorveglianza della
Sovrintendenza per i Beni Culturali ma attraverso un'impresa. Se
l'impresa Comé ha già eseguito con sufficiente perizia i lavori di
rifacimento del tetto ed è anche la stessa impresa che ha
ristrutturato il Sarriod de La Tour, perchè allora non affidarle i
lavori a trattativa privata?
Vorrei sapere se c'è una giustificazione particolare per cui si
è ricorsi a questo "escamotage" dell'economia diretta fatta da
un'impresa. Se l'Impresa è particolarmente abile nello svolgere
determinati lavori si può anche giustificare una trattativa privata
senza ricorrere a questa forma anomala di affidamento dei
lavori.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Le perplessità che sono state
espresse dai Consiglieri che mi hanno preceduto sono fondate:
leggiamo infatti nella delibera che già nel 1980 si è provveduto al
restauro d'urgenza del tetto e della sistemazione di alcune
strutture pericolanti e poi si elenca una serie di lavori per un
importo presunto di 300 milioni. La parola "presunto" lascia
intendere che l'importo sarà come minimo il doppio o il triplo. Si
ricorre all'economia diretta, un metodo strano, che in diversi casi
l'Assessore Borbey delibera.
Non capisco la ragione dell'economia diretta quando esiste la
prassi più chiara e senza equivoci della licitazione privata.
Questa delibera genera confusione per cui il mio voto sarà
contrario.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
In ogni caso debbo dire in qualità di
Assessore, che certe imprese hanno sempre dato garanzie di serietà
e di capacità lavorativa, non solo da parte dell'impresario ma
anche della manodopera impiegata, e l'impresa Comé ha già
ristrutturato il castello Sarriod de la Tour.
Io francamente seguo le indicazioni dei tecnici perchè, come
politico, non posso essere più esperto di loro, specie quando si
tratta di restaurare beni culturali: il sovrintendente per primo
potrebbe accusarmi di aver voluto fare cose per le quali non ero
all'altezza! Mi scuso se a livello di delibera ci possono essere
delle imperfezioni (perchè in effetti c'è qualcosa di sbagliato) e
mi auguro che la scelta fatta dai tecnici sia stata una scelta
giusta.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Prendo atto con soddisfazione di
quello che dice l'Assessore. Non metto in dubbio le capacità
professionali dell'impresa, l'ho già detto nel mio precedente
intervento, si tratta solo di chiamare le cose con il loro nome. La
Giunta, nel deliberato, dice di affidare l'esecuzione delle opere
all'impresa Comé: si tratta quindi di un affidamento a trattativa
privata, diciamolo chiaramente.
(....INTERRUZIONE....)
Continuo a non capire!
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Non sono affatto convinto dalle
spiegazioni che ha dato l'Assessore Borbey, credo anzi che
l'Amministrazione sia scarsamente tutelata da questo tipo di
deliberazione.
Affidando i lavori di fatto a trattativa privata all'impresa
Comé dicendo però che si tratta di lavori in economia, noi abbiamo
un rapporto fra l'Amministrazione e questa impresa che non è di
tipo contrattuale, perchè in qualsiasi momento questa impresa può
sospendere qualsiasi attività senza dovere pagare nessuna penale,
perchè non esiste un rapporto contrattuale: questa è la
caratteristica dei lavori in economia. Quindi se l'obiettivo era di
instaurare un rapporto di fiducia con una determinata impresa,
allora si doveva fare una trattativa privata, con un regolare
contratto. In caso contrario si faceva un intervento in economia
diretta, che però per questo tipo di opere e per questo ammontare,
a mio avviso, non è giustificato. In ogni caso non si può accettare
questo miscuglio fra economia diretta e trattativa privata quale
risulta da questa deliberazione, che in sostanza è una trattativa
privata senza contratto.
PRESIDENTE:
Se nessuno chiede la parola metto in
approvazione la ratifica della deliberazione n. 2670.
ESITO DELLA VOTAZIONE
Presenti: 28
Votanti: 17
Favorevoli: 15
Contrari: 2
Astenuti: 11 (Aloisi, Bajocco, Berti, Breuvé, Cout, Dolchi,
Mafrica, Millet, Pascale, Tonino e Torrione)
Il Consiglio approva.
