Classificazione
ASSISTENZA SANITARIA E OSPEDALIERA
Servizi trasfusionali


Resoconto integrale del dibattito dell'aula
Oggetto del Consiglio n. 1738 del 20 dicembre 1995 - Resoconto
SEDUTA POMERIDIANA DEL 20 DICEMBRE 1995
OGGETTO N. 1738/X Approvazione del Piano sangue e plasma della
Regione Valle d'Aosta per il triennio 1995/1997 in applicazione
dell'articolo 11, comma 2 della legge 4 maggio 1990, n. 107.
Deliberazione Il Consiglio
Vista la legge 4 maggio 1990, n. 107 recante la "Disciplina per
le attività trasfusionali relative al sangue umano ed ai suoi
componenti e per la produzione di plasmaderivati" ed in particolare
l'articolo 11, comma 2, il quale prevede, tra l'altro, la
predisposizione, da parte delle Regioni, di piani sangue regionali
finalizzati ad una razionale distribuzione territoriale dei servizi
e ad una più efficace tutela della salute dei donatori e dei
cittadini;
Visto il D.P.R. 1° marzo 1994 relativo all'approvazione del
Piano Sanitario Nazionale nel quale è prevista la completa
applicazione della normativa di cui alla legge 107/90
sopracitata;
Visto il D.P.R. 7 aprile 1994 relativo all'approvazione del
piano sangue-plasma nazionale per il triennio 1994/1996;
Sentito in data 17 luglio 1995 il parere della Commissione
tecnico-consultiva regionale per le attività di raccolta,
conservazione e distribuzione del sangue umano di cui all'articolo
7 della legge regionale 22 dicembre 1980, n. 60, come modificata
dalla successiva 27 agosto 1994, n. 63;
Visto il parere favorevole di legittimità rilasciato dal
Dirigente incaricato del Servizio Sanità dell'Assessorato alla
Sanità ed Assistenza Sociale, ai sensi dell'articolo 72 della legge
regionale n. 3/1956 e successive modificazioni, e del combinato
disposto degli articoli 13 - comma 1 - lett. e) e 59 - comma 2 -
della legge regionale n. 45/1995, sulla presente deliberazione;
Visto il parere della V Commissione consiliare permanente;
Delibera
1) di approvare l'allegato piano sangue e plasma della Regione
Autonoma Valle d'Aosta per il triennio 1995/1997;
2) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera b), del decreto legislativo 22
aprile 1994, n. 320.
Piano sangue e plasma
(...omissis...)
Presidente Qualcuno chiede la parola? Se nessuno chiede la
parola, si passa alla votazione.
Presenti, votanti e favorevoli: 29
Il Consiglio approva all'unanimità
