Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 357 del 24 febbraio 2021 - Resoconto
OGGETTO N. 357/XVI - Interrogazione: "Notizie in merito ad un
eventuale utilizzo della somministrazione di lavoro per
l'assunzione di nuovo personale regionale".
Bertin (Presidente) -
Punto 6 all'ordine del giorno. Per
la risposta il Presidente della Regione.
Lavevaz (UV) -
Si chiede in questa interrogazione se il
Governo regionale ha previsto di favorire l'assunzione di personale
attraverso l'utilizzo della somministrazione di lavoro. Rispetto
alla domanda posta da questa interrogazione, il lavoro temporaneo
somministrato in effetti come è noto ha una tipologia contrattuale
prevista dal testo unico delle categorie del 13 dicembre 2010, in
particolare all'articolo 82, il quale recita che la flessibilità
del rapporto di lavoro si attua attraverso gli istituti di lavoro
temporaneo, di lavoro a tempo parziale, di lavoro a termine e del
telelavoro. Ciò non di meno l'Amministrazione regionale, oltre agli
istituti del lavoro a tempo parziale e del telelavoro, al fine di
far fronte ad esigenze straordinarie anche derivanti
dall'assunzione di nuovi servizi o dall'introduzione di nuove
tecnologie non fronteggiabili con il personale in servizio, ha da
sempre preferito fare ricorso all'istituto del contratto a termine,
stabilito e regolato invece dall'articolo 84 dello stesso testo
unico, mediante in particolare l'utilizzo delle graduatorie
regionali utili o della procedura cosiddetta a chiamata su presenza
al centro per l'impiego. Questo nel pieno rispetto ovviamente delle
procedure di reclutamento previste dalla nostra legge regionale 22
del 2010 e anche del regolamento regionale 1 del 2013. Questo
soprattutto considerando il maggior costo derivante dal ricorso al
lavoro temporaneo somministrato, causato dall'attivazione dei
contratti con l'impresa fornitrice, come è noto.
Presidente -
Per la replica il consigliere Baccega.
Baccega (PA) -
La nostra era ovviamente una
sollecitazione, perché parlando di personale, di efficacia ed
efficienza della pubblica amministrazione bisogna dire che,
malgrado gli sforzi che si sono ripetuti negli ultimi anni,
soprattutto gli ultimi due anni, sono stati piuttosto complicati
per le strutture regionali e per molti enti pubblici in genere.
La quota 100 ha decimato gli assessorati, credo che oltre 150
dipendenti regionali siano andati in quiescenza, molti dei quali
sfiniti anche da una operatività decisamente superiore al normale;
non tutti, eh. Credo che le difficoltà e la lunga procedura nel
pianificare dei concorsi siano
à la une
, l'esigenza di dover
rimanere nella spesa, trattandosi di spesa corrente che è prevista
dalla normativa nazionale, il Covid-19 che ha poi introdotto e
incrementato la pratica del lavoro agile a distanza, che per molti
casi e per ovvi motivi - c'è una relazione su questo importante -
non risponde pienamente alle esigenze di efficacia e di efficienza
a cui si ispira una buona amministrazione; aggiungo anche il
continuo fornire personale a tutte le richieste che arrivano da
altre amministrazioni statali presenti in Regione. Quindi, per
migliorare la performance riteniamo che nei momenti di forte
carenza come quello che stiamo vivendo soprattutto in alcune
strutture regionali, guardo il mio collega Barmasse che le conosce
bene, valutiamo quanto previsto dalla normativa e, rimanendo
stringente l'utilizzo in termini percentuali di lavoro
utilizzabili, prendendo i termini imposti dal contratto collettivo
del comparto, si può stimare in maniera del tutto prudenziale che
sia possibile utilizzare con contratti flessibili a tempo
determinato una quota di circa 140 risorse (il calcolo è del 7
percento sul numero dei dipendenti a tempo indeterminato).
Aggiungo anche che l'utilizzo della somministrazione di lavoro
permetterebbe di utilizzare anche alte professionalità aggiornate,
per risolvere le problematiche stressanti per molti assessorati. Ci
sono già esempi di utilizzo da parte di altre Regioni, anche a
statuto speciale, che grazie alla flessibilità rispondono
prontamente alle carenze di manodopera nei diversi dipartimenti e
nei diversi uffici dell'amministrazione, come ad esempio la Regione
Friuli Venezia Giulia, la Regione Basilicata, ma poi si possono
anche richiamare tutti gli altri enti della Regione, gli enti
locali e le società partecipate che fanno uso di somministrazione
di lavoro a tempo determinato per rendere efficiente la loro
organizzazione.
Dai pochi dati disponibili sulla sezione "Amministrazione
trasparente" parrebbe che la Regione abbia una carenza di ben 230
risorse rispetto alla dotazione organica. Credo che questa potrebbe
essere un'iniziativa che per una parte, finché non si torna a
regime, darebbe nuove competenze, nuove risorse, nuova efficienza e
in questo momento credo che ce ne sia parecchio bisogno.
