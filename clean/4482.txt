Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 157 del 29 marzo 1982 - Resoconto
OGGETTO N. 157/VII - SOSTITUZIONE DI UN CONSIGLIERE DI
MINORANZA IN SENO ALLA COMMISSIONE CONSULTIVA PARITETICA AI SENSI
DELL'ART. 110, ULTIMO COMMA, DELLA LEGGE REGIONALE 28 LUGLIO 1956,
N. 3 E SUCCESSIVE MODIFICAZIONI.
PRESIDENTE
: Nella Commissione Paritetica è presente un
rappresentante della minoranza; in questa veste era stato nominato,
a suo tempo, il Consigliere Nebbia.
Nella precedente seduta del Consiglio è stato confermato
l'ingresso del Partito Socialista nello schieramento di
maggioranza.
Pertanto si ritiene che il Consigliere Nebbia debba essere
sostituito nella Commissione Paritetica da un rappresentante
dell'attuale minoranza.
Prima di procedere alla votazione, la Presidenza chiede al
Consiglio di voler formalmente prendere atto delle dimissioni del
Consigliere Nebbia dalla qualifica di rappresentante della
minoranza nella Commissione Paritetica.
Qualcuno chiede la parola? Allora, procediamo con questo primo
atto formale.
Il Consiglio è chiamato a prendere atto con votazione palese,
delle dimissioni del Consigliere Nebbia.
ESITO DELLA VOTAZIONE
Presenti, votanti e favorevoli: 26.
Il Consiglio prende atto all'unanimità.
PRESIDENTE
: Ci sono proposte per la sostituzione?
Ha chiesto di parlare il Consigliere Tonino. Ne ha facoltà.
TONINO - (P.C.I.):
Propongo, a nome dell'esigua
minoranza, il Consigliere Nunzio Carlassare.
PRESIDENTE
: A nome della minoranza, è stato proposto il
Consigliere Carlassare.
Il Presidente della Giunta dichiara l'astensione dal voto delle
forze di maggioranza.
Ovviamente, essendo rappresentante della minoranza, il
Consigliere sarà eletto indipendentemente dal numero di voti che
avrà raggiunto in proporzione ai presenti in aula.
Passiamo alla votazione segreta.
VOTAZIONE SEGRETA
ESITO DELLA VOTAZIONE
Presenti: 29; votanti: 9; astenuti: 20 (Andrione, Borbey,
Bordon, Chabod, Clusaz, Faval, Fosson, Lanièce, Lanivi, Lustrissy,
Mappelli, Marcoz, Martin, Nebbia, Pollicini, Ramera, Rollandin,
Tamone, Viglino, Voyat).
Schede bianche: 1; hanno riportato voti: Carlassare Annunziato:
8.
PRESIDENTE
: Il Consigliere Carlassare Nunzio ha avuto 8
voti. Pertanto, proclamo eletto nella Commissione Consultiva
Paritetica il Consigliere Carlassare, in rappresentanza delle forze
di minoranza.
Passiamo alla trattazione dell'oggetto iscritto al n.27
dell'ordine del giorno.
