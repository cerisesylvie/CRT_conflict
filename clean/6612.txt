Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1095 del 6 febbraio 1985 - Resoconto
OGGETTO N. 1095/VIII - PROBLEMI CONCERNENTI L'AUTOPORTO DELLA
VALLE D'AOSTA E LA SOCIETA' DI GESTIONE. (Interrogazione).
PRESIDENTE
: Do lettura dell'interrogazione presentata dai
Consiglieri Mafrica e Millet:
INTERROGAZIONE
CONSTATATO che con deliberazione della Giunta regionale n. 7487
del 30.11.1984, è stato affidato al Dott. Leonardi l'incarico di
valutare la consistenza patrimoniale della Società Autoporto Valle
d'Aosta S.p.A., al fine di esaminare la possibilità di prorogare
alla stessa la fideiussione per lire 10 miliardi, concessa con
legge n. 60/1982;
RICORDATO che in numerose occasioni si è parlato di una
possibile partecipazione regionale nella gestione dell'autoporto
regionale;
i sottoscritti Consiglieri del Gruppo comunista
INTERROGANO
il Presidente della Giunta per sapere:
1) se è intenzione della Giunta regionale acquisire una
partecipazione azionaria nella società Autoporto S.p.A. e per quale
percentuale;
2) se è negli intendimenti della Giunta rinnovare la
fideiussione scaduta il 31.12.1984 ed, in caso affermativo, per
quale importo e a favore di quale o quali società;
3) se sarà possibile ai fini di una maggiore celerità delle
operazioni doganali eseguire presso il laboratorio di Igiene
Pubblica di Aosta le analisi di laboratorio sulle carni,
attualmente effettuate presso l'Istituto Zooprofilattico di
Torino.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
A la première question je dois dire
que nous sommes en train d'examiner le problème, quand même c'est
dans les intentions de la Junte de participer à l'achat des actions
de l'autoport.
A la deuxième question, vu que nous sommes favorables à la
première hypothèse, il n'aura plus la nécessité de faire cette
garantie fidejussoire du moment que nous ferons partie de la
société.
A la troisième question, l'Assesseur Voyat s'est déjà intéressé
au problème et il y
a, à présent, encore des difficultés à
niveau des différents examens de laboratoire. Nous sommes prêts à
étudier le problème pour voir ce qu'on peut faire auprès des unités
sanitaires locales et ensuite avec le laboratoire de Turin, quand
même une partie des analyses peuvent déjà être faites à niveau de
laboratoire de l'unité sanitaire locale, pour les autres nous
sommes en train de voir de quelle façon on peut s'organiser pour
les faire ici à Aoste.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Le risposte del Presidente della
Giunta, anche se sintetiche, mi sembrano abbastanza chiare.
Per quello che riguarda la partecipazione, rivolgo l'invito alla
Giunta a predisporre gli atti, in modo che il Consiglio possa fare
una valutazione più approfondita di quanto possa essere una
delibera di Giunta da ratificare.
Rispetto alla fideiussione, sono d'accordo con l'orientamento
espresso dal Presidente della Giunta perchè la precedente
fideiussione aveva creato delle complicazioni; in effetti è meglio
valutare una partecipazione alla società che non dare carta bianca
ad una società, ed agire attraverso questa.
Per il terzo punto sollecito che ci sia l'impegno dell'Assessore
alla Sanità perchè queste operazioni possono diventare più celeri e
possono creare condizioni di lavoro migliori per gli
autotrasportatori che si fermano all'autoporto.
Un'ultima osservazione è la seguente: sarebbe bene che la
maggioranza, su questi problemi, scegliesse una strada definitiva:
o si è favorevoli a potenziare le strutture che fanno aumentare le
risorse del riparto fiscale, e quindi si segue questo indirizzo,
oppure si è per la richiesta della zona franca. Le due cose sono
abbastanza in contraddizione. Se si vogliono aumentare le entrate
del riparto fiscale è chiaro che la richiesta dell'applicazione
della zona franca risulta contraddittoria, quindi credo che, su
questo punto, in altra occasione converrà fare chiarezza.
