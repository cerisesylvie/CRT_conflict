Classificazione
DEMANIO E PATRIMONIO REGIONALE



Oggetto del Consiglio n. 385 del 28 gennaio 2014 - Resoconto
OGGETTO N. 385/XIV - Interpellanza: "Disparità di
comportamento seguito da Vallée d'Aoste Structure nella
determinazione del valore di una porzione di fabbricato".
Président -
Pour l'illustration, la parole au collègue
Nogara.
Nogara (UVP) -
Merci Présidente.
Con questa interpellanza vogliamo portare alla conoscenza del
Consiglio intero una gestione a dir poco "discutibile" di una
società interamente controllata dalla Regione per il tramite di
Finaosta S.p.A., cioè VdA Structure. A supporto di quanto appena
detto, proprio ieri, in II Commissione, c'è stata l'audizione dei
vertici di VdA Structure e pensiamo che i colleghi Consiglieri, che
erano presenti ai lavori della II Commissione, si siano resi conto
dell'approssimazione con cui viene gestita questa società. Vi
ricorderete che diversi mesi fa era stata presentata
un'interpellanza, sempre su questa società, per i rapporti che
aveva con una ditta, ma proprio dopo questo fatto ci siamo
incuriositi e abbiamo iniziato un'indagine su un solo fabbricato.
Ecco, qui vorrei puntare il dito sul fatto che non è che ci siamo
messi...abbiamo voluto vedere com'è stato gestito questo fabbricato
nel tempo.
Con questa iniziativa non si vuole tutelare nessuno, né una
ditta, né un privato, ma si vogliono tutelare gli interessi
dell'Amministrazione. E, noi come Consiglieri, siamo tenuti proprio
a verificare che questi interessi dell'Amministrazione siano
tutelati. Ecco, io vorrei cominciare con la delibera del Consiglio
regionale. C'è una delibera del Consiglio regionale, la 2625 del 5
aprile 2007, in cui si dettano gli scopi e gli obiettivi a cui VdA
Structure deve attenersi e, nello specifico:
"assicurare
trasparenza e parità di trattamento"
. Ecco, proprio per questa
trasparenza e parità di trattamento, abbiamo iniziato a vedere, a
controllare cos'è successo nella gestione di questo fabbricato.
Ho fatto una richiesta all'Assessorato, che mi ha risposto
velocemente, su quelle che erano le perizie asseverate, su quelli
che erano gli atti di vendita e tutto quello che si riferiva,
appunto, a questo fabbricato. E qui abbiamo cominciato ad avere le
prime sorprese, perché innanzitutto c'era una delibera a monte,
dove l'Amministrazione regionale dava a VdA Structure, consegnava a
VdA Structure tutti i fabbricati da gestire e, prendendo una
porzione di questo fabbricato, ci siamo trovati ben 4 prezzi
diversi della stessa porzione di fabbricato, in tempi diversi 4
prezzi: un primo prezzo, che era la perizia asseverata fatta da una
società, che era la perizia attraverso la quale l'Amministrazione
regionale dava a VdA Structure questa parte di fabbricato (vi cito
anche le cifre per rendervi conto dell'entità, eh...questa perizia
era di 590 mila euro). Poi troviamo, sempre su questa parte di
fabbricato, una lettera protocollata di VdA Structure, il
protocollo è il 203 del 2008, lettera raccomandata, dove VdA
Structure fissa un prezzo di questa parte di fabbricato a 850 mila
euro, asserendo con questa lettera che è in possesso di una perizia
asseverata. Poi ci troviamo, sempre su questo fabbricato, un'altra
perizia asseverata...vorrei dire che queste perizie asseverate sono
fatte tutte dalla stessa società...un'altra perizia asseverata di
650 mila euro, è un altro prezzo. Adesso qui manca poi il quarto
prezzo che, con mio stupore...io ho richiesto all'Assessorato tutti
gli atti, e giustamente me li hanno forniti, ma mi hanno fornito
anche questa perizia asseverata: l'originale, sì, è l'originale.
Allora, ho poi anche preso tutti i documenti che c'erano a
disposizione e ho chiesto inoltre ai privati ai quali era stata
offerta questa parte di fabbricato se avevano anche dato loro le
perizie, e costoro mi hanno fornito la perizia che era stata
consegnata loro.
Con mio grande stupore, verificando le pagine, ho notato che
nella perizia originale che mi avete dato - rispetto alla perizia
che è stata data invece a chi voleva comprare - mancano dei pezzi,
e mancano dei pezzi importantissimi, perché alla fine della fiera,
sempre questa parte di fabbricato, dalla perizia asseverata...era
valutato, se locato, ed era locato, a 400 mila euro. Perciò per
questa parte di fabbricato, dalle perizie che io dico
asseverate...tra l'altro penso che farle fare costi anche delle
lire, credo, e ho visto che questa società, VdA Structure, su un
fabbricato ha fatto fare non solo queste, perché c'era la parte
quando si è venduto alla GPS, c'era quella quando è stato passato
dall'Amministrazione regionale a VdA Structure (è stata fatta una
perizia asseverata), è stata fatta una perizia asseverata per il
consorzio Raffort e è stata fatta una perizia asseverata per l'ex
Mont Blanc; perciò tutte queste perizie asseverate...alla fine, su
solo un pezzo, ci sono quattro perizie asseverate, con quattro
prezzi completamente diversi, addirittura più del doppio, in certi
casi! Poi, a cosa arriviamo? Tutte queste valutazioni sono state
date su uno stesso fabbricato dalla stessa società che era stata
incaricata di fare le perizie e, in queste perizie, in nessuna di
queste perizie c'è la verifica circa la proprietà e la regolarità o
conformità dell'immobile alla normativa vigente. Perciò qua ti
dicono: non sappiamo di chi è la proprietà, non sappiamo se qua è
tutto a posto, se tutto funziona, se ci sono delle parti abusive o
non abusive...no, però ti fissiamo il prezzo!
Ecco, io penso che probabilmente VdA Structure un occhio su
queste cose, al limite, avrebbe dovuto darlo. Invece è successo
altro, che proprio una parte, una porzione di questo fabbricato
aveva una parte completamente abusiva, cioè da demolire, che
addirittura veniva anche affittata! Come ripeto, poi, penso che una
spesa ci sia per fare tutte queste perizie...e poi capite che
queste perizie così diverse portano... Io ho preso un valore che
era uguale per tutti, che si chiama "produzione", praticamente la
parte coperta dove si può lavorare, dove si può fare tutto quello
che si deve fare e di cui una ditta ha bisogno. E ci troviamo,
anche qua, con dei prezzi particolari, eh, perché questo fabbricato
è solo diviso da pareti che dividono un lotto dall'altro, e non è
che ci sono cose così diverse, a parte la parte abusiva...allora,
io mi trovo con due porzioni, in cui, come vi dicevo, la parte
produzione è offerta a 300 euro al metro quadro, invece l'altra
parte è offerta a 500 euro al metro quadro, e poi, alla fine, dopo
che ho guardato tutti gli atti e tutto - udite, udite! - una parte
viene offerta a 198 euro al metro quadro! Ma dopo tutte queste
perizie asseverate che sono state fatte, VdA Structure accetta una
perizia asseverata del Comune di Arnad che espropria 800 metri
quadri di questo capannone, presenta una perizia asseverata, VdA
Structure dice: "va benissimo questa perizia, ne ha solo dieci che
dicono il contrario, ma questa perizia è perfetta, io qui vendo a
198 euro al metro quadro"!
Noi, a questo punto, ci chiediamo allora il motivo per cui VdA
Structure, con tutte le perizie che aveva a disposizione...quando è
stato il Comune di Arnad ad espropriare, le è andata benissimo la
perizia che gli ha portato, anche quando nel 2008 affermava di
avere per tutto il fabbricato in mano un sacco di perizie
asseverate...io le ho tutte qua, ce ne sono 4 o 5...qual è la
motivazione per cui, di fronte a una perizia asseverata per una
porzione di fabbricato, l'ex Mont Blanc, sito in Arnad, che indica
un valore di 650 mila per un immobile libero e 400 mila euro per un
immobile locato, in cui fosse locato, c'è una lettera ufficiale da
parte di VdA Structure, che ne chiede 850 mila...ne chiede 850
mila, ufficialmente! Poi, ho trovato anche una delibera...scusi,
termino, ho finito Presidente...ho trovato ancora una delibera dove
la Giunta regionale dà a VdA Structure per la ristrutturazione...e
lo specifica bene nell'allegato, lo specifica, penso che l'abbiate
trovata nell'allegato...che specifica esattamente che sono
interventi di rifacimento di impianti tecnologici al piano terreno
dell'ex Mont Blanc per 400 mila euro. Questi lavori non sono mai
stati fatti, questa delibera è del 2010. Vi chiedo: come ha usato
questi soldi VdA Structure? Perché l'unico intervento di cui siamo
venuti a conoscenza, che ha fatto dopo che sono stati sollecitati,
è stato quello di una bonifica di una cisterna. Infine, alla luce
di tutto quello che vi ho detto, vi chiedo, chiedo alla Giunta, al
Governo regionale, se non fosse il caso, magari, di controllare le
ditte partecipate che si comportano in questo modo. Grazie.
Presidente
- Per la risposta, la parola all'Assessore
Marquis.
Marquis (SA)
- Grazie Presidente.
Dall'esposizione udita emerge chiaramente che negli
interpellanti è sorto il dubbio che VdA Structure, nell'ambito
delle alienazioni delle proprietà dell'immobile ex Saiform in
Arnad, abbia trattato in modo iniquo un interlocutore rispetto ad
altri, facendo venir meno il rispetto della parità di trattamento e
di trasparenza.
Dalla lettura del testo dell'interpellanza, si rileva che tale
dubbio possa fondarsi su argomentazioni tecnicamente non
plausibili. In particolare, gli interpellanti affrontano le perizie
acquisite in tempi diversi, con condizioni di mercato mutate e
attinenti a lotti immobiliari con caratteristiche tipiche
differenti, ancorché facenti parte dello stesso fabbricato. Nei
fabbricati destinati ad attività produttive, così come in quelli ad
uso residenziale, porzioni di fabbricato possono avere valore
diverso in funzione della posizione, della superficie,
dell'esposizione, dell'accessibilità, delle caratteristiche di
finitura, della dotazione impiantistica e dello stato manutentivo.
Oltretutto, nel caso in esame, l'immobile espropriato dal Comune di
Arnad, che viene preso come riferimento rispetto a quello
equiparato dagli interpellanti, la cui vendita peraltro non si è
conclusa, presentava caratteristiche di maggiore deprezzamento,
dovuto alla sua interclusione: trattasi di una porzione di
fabbricato, di un lotto con tre lati privi di luce, e con
l'impossibilità di collegamento alla pubblica fognatura per
mancanza di pendenze. Quanto espresso in premessa, ritengo che
possa essere sufficiente a dissipare ogni dubbio relativamente
all'argomento in questione. Tuttavia, a maggiore chiarimento,
riferisco puntualmente sulle domande poste, con le puntuali
informazioni fornite da VdA Structure.
In merito al primo quesito, si evidenzia che la valutazione di
stima da voi richiamata, quella predisposta nel 2008, non si
riferiva all'unità di spazio che è stato poi oggetto di esproprio
da parte del Comune di Arnad, ma atteneva ad un lotto, sempre nel
medesimo fabbricato, avente caratteristiche dimensionali e di
posizione diverse, e questo perché nell'ambito della
riqualificazione e valorizzazione del fabbricato ex Saiform, si è
lottizzato l'intero immobile in funzione delle proposte di
manifestazione di interesse. Questa è la ragione per cui sono state
acquisite più perizie, in funzione delle aggregazioni possibili dei
lotti. L'acquisizione da parte del Comune di Arnad, mediante
esproprio, è avvenuta, non come dite voi sulla base di offerta al
Comune di Arnad, ma mediante una procedura di esproprio, quindi
quando si subisce una procedura di esproprio, non è che si fa
un'offerta, si subisce l'offerta da parte dell'ente espropriante, e
tra l'altro, il prezzo era stato stabilito dal Comune di Arnad,
anche in questa circostanza da una perizia asseverata che era stata
fatta all'uopo predisporre. La valutazione del valore di due realtà
che si contraddistinguono per diverse condizioni intrinseche, in un
contesto di mercato diverso, ha dato luogo inevitabilmente, così
come si evince dalle perizie, a dei valori differenti. Voi potete
ben comprendere, così com'è stato dichiarato in sede di
esposizione, che sono state acquisite diverse perizie sugli stessi
beni, a partire dal 2006, per arrivare sino ai giorni nostri. Io mi
stupirei se il valore che l'immobile aveva nel 2006 fosse quello
del 2013, così come qualsiasi immobile, anche questo, ha avuto
delle modificazioni dovute all'evoluzione del mercato.
Per quanto riguarda il punto due, in merito quindi alla seconda
domanda, si precisa che, nel caso da voi rappresentato, il valore
di 850.000 euro veniva richiesto da Structure al potenziale
acquirente e conseguiva le risultanze della perizia acquisita nel
2007. Nel 2010, a tre anni dalla precedente perizia, a seguito di
eccezioni avanzate da parte dell'interlocutore interessato
all'acquisto, Structure acquisì una nuova perizia il cui esito
portò a una stima pari a 650.000 euro di valore, per effetto di
maggiori oneri da sostenere per interventi di messa a norma
rispetto a quelli precedentemente valutati, nella perizia
richiamata prima, e dell'adeguamento al ribasso del valore di
mercato, in rapporto alla sopraggiunta difficile congiuntura
economica che ha colpito il Paese, nel frattempo.
Per quanto concerne la terza domanda, come sono state destinate
le risorse che erano state messe a disposizione per valorizzare lo
stabile, si riferisce che gli interventi di manutenzione
straordinaria della porzione di capannone in questione non sono
stati, ad oggi, realizzati, le somme a disposizione le ha VdA
Structure; per poter realizzare questi interventi bisognerebbe
avere anche la disponibilità degli spazi, e, tenuto conto che la
società è in una situazione di contenzioso, c'è stata difficoltà
per sopraggiungere a questa condivisione d'intenti.
Per quanto concerne invece la quarta domanda, se il Governo
regionale prevede un controllo tecnico, vorrei sottolineare che le
perizie asseverate, funzionali all'alienazione di immobili affidati
a terzi, soggiacciono al controllo della parte tecnica della
società, alla supervisione e all'approvazione del Consiglio di
Amministrazione e possono essere anche oggetto di ispezione da
parte del Collegio sindacale. Quindi con riferimento a questo
dossier, si evidenzia che gli ulteriori controlli riferirebbero
valutazioni peritali asseverate, effettuate già da terzi, le quali,
come dovrebbe essere noto a tutti, comportano importanti
responsabilità per chi le redige, e costituiscono, già di per sé,
garanzia sulla congruità delle conclusioni addivenute. Però, più in
generale, ci tengo a sottolineare che, così com'era stato condiviso
nel Consiglio del mese di novembre, nei prossimi Consigli verrà
portata all'attenzione del Consiglio regionale una delibera di
indirizzo per avere una maggiore condivisione politica
sull'attività di programmazione e per poter fornire gli indirizzi
programmatici e gestionali alla società, per poi essere verificati
nella relazione annuale che verrà presentata a fine anno.
Grazie.
Président
- Pour la réplique, la parole au collègue
Nogara.
Nogara (UVP)
- Merci Présidente. La ringrazio,
Assessore.
Io capisco che lei cerchi di tenere la barca dritta, ma le cose
che mi ha detto non è che sono proprio come...adesso voglio
chiarire tante cose. Innanzitutto il grido di allarme lo faccio ai
Consiglieri tutti, perché questo è un problema del Consiglio, per
come vengono amministrati i beni dell'Amministrazione regionale.
Noi abbiamo fatto l'indagine su un fabbricato e abbiamo trovato un
sacco di problematiche. Io le assicuro che in Bassa Valle,
soprattutto, ci sono delle problematiche più o meno simili, o
diverse, ma comunque si riconducono sempre a questi
problemi...tanto per citarne qualcuno, Hône, e poi saranno
valutazioni che faremo in altri Consigli, molto probabilmente.
Per quanto riguarda la perizia asseverata, è vero che negli anni
si può cambiare il valore, ma proprio ieri, nell'audizione che è
stata fatta con VdA Structure, ci dicevano che...fossero dei beni
residenziali e non fabbricati o capannoni, chiamateli come volete,
industriali, che sono sempre...si degradano continuamente, si
degradano continuamente, perdono di valore, non è che...sì, il
mercato può cambiare, anche il mercato può cambiare a seconda se
sono periodi buoni o meno, però si faceva appunto notare, proprio
ieri, che ci devono essere dei grandi investimenti su questi
capannoni per mantenere il loro valore.
Lei ha citato l'ultima perizia asseverata...l'ultima perizia
asseverata non è cambiata da quella del 2006! L'ultima perizia
asseverata dava un valore di 850.000 euro, ce l'ho qua! Poi,
calcolando i lavori che dovevano essere fatti, si arriva a 650 e se
è locato si arriva a circa 400...peccato che questo pezzettino,
nella perizia che è stata inviata a chi era interessato
all'acquisto, non c'è...non so perché, per come, è sparito! Poi lei
mi ha fatto l'esempio del lotto del Comune di Arnad...non è che
voglio...o ce l'ho col Comune di Arnad, o con altri...lei ha fatto
subito riferimento all'ultima parte che non è stata venduta. Sì,
c'è una differenza tra quello del Comune di Arnad e l'ultima che
non è stata venduta, ma nella perizia del consorzio Raffort ci sono
lotti simili e peggiori a quelli del Comune di Arnad, e se vuole
qui ho il disegno di tutti i lotti, di come sono, di come son
messi, la luce che prendono, la luce che non prendono, ma non per
questo motivo questi lotti sono stati deprezzati, anzi, io i prezzi
che le ho letto prima al metro quadrato...il consorzio Raffort ha
pagato questi buchi ciechi 300 euro al metro quadro, e il Comune di
Arnad li ha pagati 198 euro! In più, dal 2006 c'è una legge che
dice che anche con espropri, il Comune, o chi espropria, è tenuto a
pagare il prezzo di mercato...questo non era prezzo di mercato,
eppure è stato accettato lo stesso! Son queste le cose che non
funzionano, perché io vi dico: noi, alla fine, di questo
fabbricato...io dico noi, perché siamo Consiglieri regionali che
dovrebbero gestire...non gestire, ma tutelare questi beni che
abbiamo...in qualche modo, anche con l'aver perso una vendita, una
vendita di questo fabbricato, ci abbiamo perso qualcosa! Aver perso
su quanto ci doveva dare il Comune di Arnad, abbiamo perso
qualcosa! Allora, alla fine, mi viene da dire: qual è la funzione
di queste società partecipate? Forse, in questo momento di crisi,
come si diceva anche prima con altre interpellanze, dato che ci
sono tanti impiegati regionali che...con la mancanza di soldi che
ci troviamo adesso, in Amministrazione...forse la gestione di certe
partecipate potrebbe rientrare in Amministrazione, forse verrebbe
fatto un po' meglio.
Comunque, dopo tutto quello che abbiamo visto con l'indagine che
abbiamo fatto per questo fabbricato, ci riserviamo di trasmettere
la documentazione in nostro possesso all'autorità competente,
perché secondo noi quello che è successo nella gestione di questo
fabbricato è molto grave. Grazie.
Président
- Point 14 à l'ordre du jour.
