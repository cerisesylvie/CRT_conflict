Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.


Resoconto integrale del dibattito dell'aula
Oggetto del Consiglio n. 1602 del 15 novembre 2000 - Resoconto
OGGETTO N. 1602/XI Criteri seguiti in occasione delle nomine
a completamento della Direzione dell'azienda sanitaria della Valle
d'Aosta. (Interpellanza)
Interpellanza Premesso che dagli atti del Consiglio regionale
(seduta pomeridiana del 19 ottobre 1995, nella seduta del 22
novembre 1995, nonché in precedenti e successive sedute) risulta
come il Dr. Alberto Morelli rassegnò le dimissioni
dall’incarico di Direttore Generale
dell’USL;
Preso atto che il Direttore Generale dell’USL
aveva patteggiato una pena di 4 mesi e 28 giorni in relazione al
procedimento penale intentato a suo carico (e nei confronti di
altri) con l’accusa di abuso
d’ufficio a scopo patrimoniale per aver deviato il
regolare svolgimento di un concorso pubblico per la copertura di
posti di aiuto-primario presso l’ospedale regionale
di Aosta;
Constatato che il procedimento penale era stato avviato anche
nei confronti di altri che a loro volta patteggiarono la pena nei
termini e nella stessa entità del Direttore Generale;
Ritenendo il patteggiamento una palese ammissione di
responsabilità per i fatti attribuiti e che la sentenza equivale
giuridicamente ad una pronuncia di condanna;
Visto che da parte dell’USL non sono mai stati
presi provvedimenti disciplinari nei confronti di quanti hanno
riportato condanne giudiziarie;
il sottoscritto Consigliere regionale
Interpella
la Giunta regionale e l’Assessore competente per
conoscere:
1) se ritiene opportuno verificare se da parte
dell’attuale direzione generale
dell’USL sia stato tenuto conto delle sentenze
giudiziarie (rese pubbliche a suo tempo dagli stessi organi
d’informazione), in occasione delle nomine avvenute
ultimamente a completamento della Direzione
dell’azienda sanitaria valdostana;
2) se e come intende intervenire nei confronti
dell’USL affinché siano revocate le nomine per
avvenuta violazione di leggi e di principi di buon andamento e di
imparzialità nell’Amministrazione.
F.to: Beneforti
Président
Le Conseil établit de procéder en séance secrète
l'examen du point n° 51 à l'ordre du jour.
Si dà atto che i lavori del Consiglio si svolgono in seduta
segreta dalle ore 10,54 alle ore 11,22.
