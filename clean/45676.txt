Classificazione
TRASPORTI E VIABILITÀ
Impianti a fune



Oggetto del Consiglio n. 2331 del 19 aprile 2023 - Resoconto
OGGETTO N. 2331/XVI - Interrogazione: "Stato della
manutenzione degli impianti funiviari di Youla e dell'Arp".
Bertin (Presidente) -
Punto n. 22. Risponde l'assessore
Bertschy.
Bertschy (AV-VdA Unie) -
La domanda è: "quale sia lo
stato delle manutenzioni e/o evoluzioni di tali impianti alla luce
del dibattito avvenuto ormai circa un anno fa", ci si riferisce
appunto al confronto sulle iniziative di Youla e dell'Arp. Rispetto
ad alcuni dati che leggo, tratti anche dalla risposta della
società: "riguardo alle azioni sugli impianti esistenti, nel 2021
la società ha ottenuto per la funivia di Youla la proroga di
quattro anni della vita tecnica, ai sensi delle norme in vigore
potrà essere richiesto un anno ulteriore per spostare la vita
tecnica al 2026. Quest'anno la medesima richiesta sarà inoltrata
per la funivia Arp, il procedimento per l'ottenimento della
concessione è stato avviato il 9 marzo 2023. La SIF nel frattempo
ha avviato l'interlocuzione per il prolungamento della vita
tecnica, ovvero il mantenimento degli impianti con sostituzione di
una parte dei componenti, tra i quali vetture, sospensioni,
carrelli, argani,
app
elettriche, finalizzati ad andare
oltre il 2026, con la scadenza di Arp e 2029 di Youla. La visione è
una visione prospettiva, il piano strategico approvato dal CDA lo
scorso anno prevede il prolungamento della vita tecnica dei due
impianti da effettuarsi nelle more dell'entrata in esercizio del
nuovo impianto. La realizzazione dell'opera non è ancora stata
definita nel dettaglio ed è programmata per l'estate 2025, apertura
nel 2028.
Seconda domanda: "se sul tema vi siano state interlocuzioni con
l'attuale Amministrazione comunale di Courmayeur", su questo
immagino che società e Amministrazione, dopo il cambio di
amministrazione, abbiano iniziato a confrontarsi, lo spero, un
minimo di confronto c'è stato anche da parte nostra. Il confronto
ci sarà soprattutto con l'approvazione del piano strategico, che
verrà presentato entro la fine del mese di aprile, che dovrebbe
riallineare anche un po' gli obiettivi visto che la nuova
amministrazione inizialmente aveva posto qualche dubbio. Credo che
sarà importante vederci per dare una programmazione, continuità e
priorità di intervento agli investimenti, che dovranno essere posti
in essere per continuare a sviluppare Courmayeur, che è un
importante comprensorio e che deve dare una risposta di livello a
livello qualitativo ma anche organizzativo e di gestione. Nella
rivisitazione infatti dei due impianti, di Youla e dell'Arp, e nel
progetto di investimento che dovrebbe riguardare il nuovo impianto
ci si pone l'obiettivo, che è quello che un po' chiediamo a tutte
le società, di razionalizzare, di tenere alta la quota, di
migliorare la qualità dei servizi e anche i costi gestionali. Da
quello che ci è dato sapere, la società vorrebbe portare avanti una
pianificazione degli interventi nel prossimo quinquennio che
riguarda innanzitutto la realizzazione di una seggiovia denominata
"Maison Vieille", che potrebbe migliorare l'accesso alle scuole di
sci e nel piano strategico viene indicato come uno dei primi
obiettivi da raggiungere, ma ovviamente ci si pone l'obiettivo nel
quinquennio di andare a realizzare l'investimento più importante
che è quello di cui abbiamo parlato.
Ripeto: la cosa che vorremmo fare, una volta definito il piano
strategico che, come ben sa, è anche coordinato all'interno
dell'azione che Finaosta fa ed esercita sulle società come da legge
20...  è necessario comprendere se questa è la pianificazione
definitiva e questa pianificazione trova anche il consenso
dell'Amministrazione, e non solo, anche del comprensorio in
generale, perché è vero che Courmayeur è comune luogo di
riferimento per la stazione, ma il comprensorio ha una ricaduta
anche sui comuni limitrofi, di modo da poter organizzare le
attività sia di progettazione autorizzative, sia attività di
programmazione finanziaria, perché è vero che, da un lato,
giustamente ci mettiamo in condizioni di lavorare per garantire che
l'Amministrazione regionale abbia le risorse necessarie per
sviluppare questi progetti, dall'altra parte anche per le società,
visto che i contributi non sono al 100 percento ma sono a
percentuale, debbono organizzare la propria programmazione
finanziaria per poter sostenere nei prossimi anni la parte che
dovranno sostenere per realizzare questi investimenti.
Senza andare troppo nel dettaglio, direi che la cosa più
importante ad oggi, visto che il progetto è al VIA, la società ha
ultimato la progettazione, ottenuto la verifica positiva di impatto
ambientale con prescrizione, ultimato la validazione al progetto
definitivo... si tratta ora di mettere in ordine le priorità,
ovviamente garantire un impegno politico per organizzare la
programmazione finanziaria per quello che ci compete, ma allo
stesso tempo capire come la società può fare la propria parte per
sostenere il progetto strategico che andrà di qui a poco presentato
ma che pare lavorare seguendo queste priorità. Nella logica
complessiva che ci deve vedere impegnati su tutti i comprensori per
garantire la strategia complessiva e gli investimenti strategici
che possano permettere alle società di continuare a crescere
Courmayeur quindi sicuramente riveste un obiettivo importante e
qualificato della nostra azione politica.
Presidente -
Per la replica, ha chiesto la parola il
consigliere Aggravi, ne ha facoltà.
Aggravi (LEGA VDA) -
Sicuramente quando si parla,
soprattutto ultimamente con la vicenda del collegamento di Cime
Bianche o anche della Pila, di grandi progetti, l'attenzione è
maggiore e spesso ci si dimentica anche un po' che poi in realtà...
e mi sono appuntato tre passaggi che ha fatto lei, Assessore, sugli
obiettivi, la razionalizzazione, tenere alta la quota e la qualità
delle strutture o comunque del comprensorio... ci si dimentica che
poi noi dei comprensori ce li abbiamo, che hanno dei costi di
manutenzione, che hanno un'età, perché sappiamo che alcuni
impianti... lei citava la Maison Vieille, che conosco abbastanza
bene perché da bambino ad oggi è cambiata davvero poco, quindi è un
impianto che ha delle necessità, come anche in altri comprensori
bisogna tener conto e contemperare le due necessità: da un lato, il
grande sviluppo, perché la concorrenza è sempre più forte e,
dall'altro, però il mantenimento anche del comprensorio, perché
altrimenti abbiamo dei comprensori che funzionano a metà, perché
poi tutto insieme... magari anche razionalizzandolo, perché
sappiamo che, laddove sono stati tracciati degli impianti una
volta, non è detto che poi oggi si debbano... perché la tecnologia
ci permette anche di fare delle scelte diverse rispetto al mondo
delle seggiovie e delle funicolari, che cambia e sta cambiando
notevolmente, quindi è giusto tenerne conto.
Gli impianti di Youla e dell'Arp sono sicuramente degli impianti
che hanno la loro età, quindi ben venga il prolungamento della vita
utile, sul nuovo progetto dell'Arp e soprattutto sulla prima
domanda che mi rendo conto è rimasta fosse un po' criptica ma lei
ha interpretato quello che volevo dire... era il fatto che, al di
là di quello che si sceglie e al di là delle simpatie che uno può
avere rispetto al singolo impianto, duplice impianto o tutta una
serie di cose, io penso che, in realtà, il
focus
deve essere
legato appunto a quei tre obiettivi che ho risintetizzato rispetto
a quello che lei diceva, quindi la razionalizzazione, tenere alta
la quota e la qualità della struttura, che ovviamente devono poi
essere declinati mantenendo comunque un minimo comune denominatore:
quello della sostenibilità nel breve, medio e lungo periodo, perché
sappiamo benissimo che queste cose costano e, al di là di tutto,
bisogna pensare che i contributi, che lei diceva sono in
percentuale, io dico in maniera più libera non essendo, Assessore,
che sono corti, ma è anche bene che siano corti perché permettono
alle stesse società di fare dei ragionamenti che tengano
effettivamente conto di quello che è poi il ritorno di
quell'investimento, perché quando il contributo è al 100 percento,
io che lo ricevo ho già gli strumenti per andare oltre il fiume e
camminare da solo, in realtà devo capire effettivamente la
sostenibilità.
Io penso che i ragionamenti soprattutto in quell'area debbano
anche essere fatti, in particolare penso al discorso dell'Arp, su
un possibile sviluppo ulteriore del comprensorio senza neanche
snaturarlo, perché poi alla fine non bisogna pensare a grandissimi
progetti, perché la resa comunque e i numeri, lei citava il piano
industriale ma che si consideri quello, il bilancio, comunque i
numeri ci sono, io penso che anche un indicatore che deve essere
utilizzato nel complesso, non soltanto parlando di Courmayeur è
anche capire qual è la sostenibilità che esprimono le società, non
solo poi in termini di risultati, ma anche in termini di
reperimento delle risorse, perché se una società riesce a reperire
risorse sul mercato con la propria forza, io penso che debba essere
valorizzata rispetto a chi invece ha sempre il fiato corto, non
perché deve essere penalizzata, ma in quel caso va aiutata a
evitare di continuare ad avere il fiato corto. Questa è
un'iniziativa sicuramente territoriale ma che ha un respiro molto
più ampio, si parla di Courmayeur, della Thuile, di Champorcher,
del Breuil o quant'altro e credo che deve avere un comune
denominatore, che può essere anche e deve essere il punto di
partenza per ragionare sul futuro dei nostri impianti a fune e
soprattutto di un'economia, che, come lei ricordava, non riguarda
soltanto il territorio direttamente interessato dagli impianti,
bensì un sistema complessivo. Speriamo che anche a Roma lo
capiscano perché spesso non si capisce che l'indotto va oltre il
confine del Comune.
Presidente -
A questo punto sospendiamo brevemente per
arieggiare i locali, riprenderemo con i punti lasciati indietro,
vale a dire il punto n. 2 e seguenti. La pausa sarà veramente
breve, riprendiamo appena dopo le ore 11:30.
La seduta è sospesa dalle ore 11:23 alle ore 11:36.
