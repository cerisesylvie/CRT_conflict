Classificazione
NOMINE E INCARICHI DI CONSULENZA E SPECIALI
Nomine



Oggetto del Consiglio n. 150 del 4 ottobre 2018 - Resoconto
OGGETTO N. 150/XV - Nomina della Commissione regionale per i
procedimenti referendari di iniziativa popolare.
Fosson (Presidente) -
Alla presenza di 31 Consiglieri,
iniziamo la seduta pomeridiana.
Punto 32.01 all'ordine del giorno. L'articolo 40 della legge
regionale 25 giugno 2003, n. 19 ("Disciplina dell'iniziativa
popolare del referendum propositivo, abrogativo e consultivo"), ai
sensi dell'articolo 15, secondo comma, dello Statuto speciale,
prevede che il Consiglio nomini entro quattro mesi dalla data del
suo insediamento la Commissione regionale per i procedimenti
referendari e di iniziativa popolare composta di tre membri
compresi effettivi e dei rispettivi supplenti, esperti in
discipline giuridiche e pubblicistiche, indicati dal Presidente
della Corte d'Appello di Torino.
Il Presidente della Corte d'Appello di Torino, con nota dell'11
settembre scorso, ha comunicato i seguenti nominativi per la nomina
quali componenti effettivi e rispettivi supplenti: componenti
effettivi il professor Mario Dogliani, professoressa Elisabetta
Palici, professor Ernesto Dassano; componenti supplenti avvocato
Giuseppe Gallenga, avvocato Antonella Lauria, professor Eugenio
Dalmotto.
Propongo pertanto al Consiglio di procedere alla nomina dei tre
componenti.
Se non ci sono interventi, distribuiamo le schede. Come detto,
bisogna indicare tre componenti effettivi e tre componenti
supplenti. La votazione è aperta.
La votazione è chiusa. Nomino scrutatori i Consiglieri Manfrin,
Cognetta e Farcoz.
Comunico l'esito della votazione:
Presenti: 33
Votanti           
: 33
Schede valide: 33
Schede bianche: 2
Sono stati nominati membri effettivi:
Mario Dogliani: 31
Elisabetta Palici: 31
Francesco Dassano: 31
Sono stati nominati membri supplenti:
Giuseppe Gallenca: 31
Antonella Lauria: 31
Eugenio Dalmotto: 31
