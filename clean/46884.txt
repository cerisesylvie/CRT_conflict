Classificazione
SPORT E TEMPO LIBERO
TURISMO E INDUSTRIA ALBERGHIERA



Oggetto del Consiglio n. 3232 del 7 febbraio 2024 - Resoconto
OGGETTO N. 3232/XVI - Interpellanza: "Intendimenti rispetto
al mercato del turismo ciclabile in Valle d'Aosta".
Bertin (Presidente) -
Punto n. 45. Consigliere Restano
per l'illustrazione dell'interpellanza, a lei la parola.
Restano (GM) -
Le sujet que nous allons aborder
maintenant avec cette interpellation est celui du cyclotourisme. Au
cours de l'année 2022, en Italie, nous avons assisté à l'essor des
vacances en vélo ; la présence des vacanciers utilisant ce véhicule
a été de 33 millions, le marché résultant du phénomène est estimé à
plus de 4 milliards d'euros.
A ce point, on peut bien dire que le cyclotourisme est devenu
une nouvelle opportunité de business pour le monde hôtelier et pas
seulement. Le cyclotourisme est en constante augmentation chez les
Italiens et chez les étrangers, qui choisissent, de plus en plus,
de consacrer leurs vacances au plaisir d'explorer de nouveaux
territoires avec le vélo.
La véritable nouveauté de ces dernières années est l'essor du
cyclotourisme électrique alimenté par la diffusion toujours
croissante des vélos électriques dans notre pays. Selon les
dernières données de l'Associazione Nazionale Ciclo, Motociclo,
Accessori, 337.000 vélos électriques ont été vendus en 2022,
enregistrant une augmentation de 14% par rapport à l'année
précédente et même de 72% par rapport au 2019.
Les vélos électriques représentent une réponse aux besoins des
cyclotouristes modernes qui souhaitent de pouvoir vivre le plaisir
de découvrir de nouveaux lieux avec l'attention à l'environnement
et au bien-être physique. Comme j'ai déjà eu l'occasion de
souligner, le cyclotourisme, les voyageurs et le business qui en
résulte sont en constante croissance: 33 millions de visiteurs en
2022 pour 4 milliards de chiffre d'affaires, c'est ce qui ressort
du rapport "Voyager avec le vélo 2023" réalisé par ISNART,
l'Observatoire de l'Economie Touristique des Chambres de Commerce ;
un chiffre d'affaires en croissance de 38% des entreprises qui
opèrent exclusivement dans le secteur de l'offre liée au
cyclotourisme a enregistré des revenus en croissance au cours des
dernières années.
Parmi les tour-operators italiens spécialisés, 90% s'attend une
augmentation de son chiffre d'affaires, ce sont ces mêmes
operateurs qui, en moyenne, ont vu leur chiffre d'affaires croître
jusqu'à presque tripler au cours des trois dernières années.
Ayant appris que les Régions du Veneto, du Trentino et de la
Toscana représentent elles seules près de la moitié du marché, et
en rappelant que, au cours de l'année 2021, le Conseil a discuté de
la question de l'utilisation des routes agricoles et des sentiers
de montagne avec le vélo, on demande au Gouvernement Régional de
savoir quelle est l'importance en chiffre d'affaires du marché du
cyclotourisme dans la Vallée d'Aoste ; si elle est considérée comme
potentiellement susceptible de croissance ; quelles sont les
adresses futures concernant ce secteur; ce qui a été fait et, si
vous voulez, quels sont les projets, si vous pouvez annoncer les
projets futurs.
Presidente -
Risponde l'assessore Grosjacques.
Grosjacques (UV) -
Con riferimento alle domande che ha
fatto il collega Restano, citando tutta una serie di dati che sono
assolutamente confermati e che dimostrano qual è la crescita del
cicloturismo in Italia e anche in Valle d'Aosta, le comunico che
non avrò dati da fornirle, se non delle indicazioni molto precise
sulla crescita di questa forma di turismo nella nostra regione.
Come lei ha ben sottolineato, l'importanza per la Valle d'Aosta
del turismo legato alla bicicletta e le prospettive di crescita di
tale mercato sono ben note ed erano già state registrate dal primo
piano di marketing strategico della Valle d'Aosta, che collocava la
bicicletta di montagna tra i prodotti star dell'offerta turistica
regionale, ossia tra gli attrattori turistici tali da poter essere
proposti anche a mercati molto lontani in virtù della specifica
rarità dell'offerta turistica.
Pochi anni dopo, l'aggiornamento al piano evidenziava che la
bicicletta era uno dei prodotti star su cui si era lavorato più
intensamente e registrava la nascita di un'aggregazione d'imprese
dedicata, in rafforzamento dei servizi per il trasporto bici e per
l'attuazione di azioni di marketing mirate.
Devo contraddirla, collega Restano, rispetto a quello che lei
oggi ha detto in replica all'interrogazione al punto 21: adesso non
avevo segnato la sua risposta puntuale, ma lei aveva posto
l'accento sullo scarso
appeal
della nostra regione rispetto
a questo tipo di turismo - poi se ho dato un'interpretazione non
corretta lei mi correggerà - però la risposta degli operatori
turistici e del settore ricettivo regionale è stata rilevante, così
come per le azioni messe in piedi e che ho precedentemente citato,
al punto che nel 2022 lo studio di banca Ifis, "Ecosistema della
bicicletta", posizionava la Valle d'Aosta al secondo posto, dopo il
Trentino Alto Adige, nella classifica delle regioni migliori
nell'accoglienza dei cicloturisti. Il parametro era in funzione
della frequenza, ogni 100 km, di percorsi ciclabili di alberghi, la
cui offerta include servizi legati alla bicicletta; Banca Ifis,
rapporto 2022.
Pur in assenza di dati che consentano di stimare numericamente
in modo attendibile il mercato del turismo ciclabile in Valle
d'Aosta, si può affermare che nella nostra Regione il prodotto
biciclette sia forte, ben posizionato e molto apprezzato, in
particolare dai mercati di lingua tedesca e fiamminga, quindi
Svizzera, Germania, Belgio e Olanda.
Per quel che riguarda la seconda domanda, "Quali siano gli
intendimenti futuri rispetto a tale settore, cosa si è fatto e
quali sono i progetti futuri", a integrazione delle attività che le
ho già ricordato, per promuovere il prodotto bicicletta, già fin
dal 2008, l'Assessorato ha realizzato il progetto grafico
"Ciclotour", consistente in un cofanetto a schede con all'interno
24 schede d'itinerari da percorrere in bicicletta su strada
asfaltata, ripercorrendo parte delle tappe sia del Giro d'Italia,
sia del Tour de France, argomento che tratteremo nuovamente quando
parleremo del Next Gen.
Nel 2009 lo stesso cofanetto è stato implementato con ulteriori
12 schede con un pieghevole riassuntivo e da allora a oggi
quest'opuscolo viene ristampato periodicamente con l'inserimento
degli aggiornamenti.
Dal 2023 sono in corso colloqui con l'operatore Komoot per una
possibile collaborazione al fine di creare, sulla sua piattaforma
on-line, una sezione dedicata alla Valle d'Aosta da cui ricavare
poi un opuscolo promozionale da realizzarsi nel 2024.
È in corso un censimento dell'intera offerta regionale e una
verifica delle implicazioni legali sulla pratica della mountain
bike, sia sui sentieri che sulle piste forestali, sulle strade
consortili e su quelle che costeggiano i rû.
Questa ricognizione, della quale è capofila l'Assessorato
all'agricoltura, ha dato origine a un tavolo tecnico al quale hanno
partecipato, tra gli altri, anche le strutture dell'Assessorato
turismo, sport e commercio, e che si tradurrà nel 2024 in un
disegno di legge che consenta la pratica della mountain bike su
percorsi mappati e segnalati con diversi gradi di difficoltà,
inseriti nella rete escursionistica della Valle d'Aosta di prossima
istituzione.
La bozza del disegno di legge in questione - così come
dettagliatamente illustrata nei suoi principi fondamentali dal
collega Carrel nel corso dell'ultima seduta del Consiglio regionale
in risposta ad un'iniziativa ispettiva sullo stesso tema presentata
da lei, collega Restano - è attualmente in fase di esame da parte
dei vari portatori d'interesse.
Per quel che riguarda l'attività promozionale, l'offerta
turistica legata alla bicicletta è regolarmente proposta e promossa
in Italia e all'estero tramite tutti gli strumenti di comunicazione
attivati dall'Assessorato: eventi fieristici, workshop,
comunicazione on-line, comunicazione pubblicitaria, attività di
ufficio stampa e pubbliche relazioni, organizzazione di viaggi
conoscitivi specifici in Valle d'Aosta.
Sono presenti sezioni dedicate alla bike sia sul sito turistico
lovevda.it, sia sul sito satellite per il mercato inglese.
Sul sito lovevda, in particolare, si pubblicano notizie sui
principali eventi sportivi riguardanti il ciclismo: le schede di
associazioni e di liberi professionisti con i contatti dei maestri
di mountain bike; schede di noleggi (circa una sessantina); schede
su bike park, percorsi di enduro e freeride e percorsi in mountain
bike, creati con la collaborazione di maestri di mountain bike che
hanno raccolto tutte le informazioni necessarie, compresi i
tracciati KML e GPX, e gli itinerari su strada, tra cui due tratte
di ciclopedonale lungo la Dora Baltea.
Nel 2023 l'Assessorato ha aderito a una collaborazione con
L'agenzia italiana per il turismo, ENI, per la promozione del
cicloturismo in Germania.
Grazie a questa collaborazione, interamente pagata da ENI, sulla
piattaforma on-line Komoot.de sono stati inseriti nove dei nostri
itinerari in mountain bike.
Per quanto riguarda il prodotto bike sul mercato Italia, negli
ultimi anni sono state fatte sia campagne su testate di settore,
cartacee e digital, sia su testate più generaliste o comunque
destinate a utenti interessati al prodotto outdoor.
Il prodotto bike è stato inoltre inserito negli spot televisivi
estivi nelle cartelle stampa predisposte per i giornalisti nella
rivista "Go sport Valle d'Aosta" ed è stata promossa in occasione
di Educational Tour organizzati per giornalisti e influencer che
hanno consentito la pubblicazione di numerosi articoli su testate
cartacee e on-line.
Presidente -
Consigliere Restano vuole replicare o va
bene così? Per la replica, a lei la parola.
Restano (GM) -
Vista l'ora, non volevo replicare ma mi
vedo costretto, perché i dati in mio possesso contrastano con
quelli che ha riportato l'Assessore.
Innanzitutto mi compiaccio per l'iniziativa su Komoot, perché
era stata da me sollecitata anche questa, quindi mi fa veramente
piacere che abbia seguito quelle richieste, ancorché tutta
quest'attività non sia prevista nel DEFR in maniera specifica e
neanche nel programma di Governo, perché le righe che competono
allo sport e al turismo sono assai limitate, evidentemente per
mancanza di spazio, ma le idee c'erano di sicuro.
Comunque lo studio dell'ISNART e quello dell'Istituto per le
ricerche turistiche, commissionato dalle Camere di Commercio,
dicono cose un poco diverse rispetto a quelle che ha detto lei,
probabilmente c'è un errore nella comunicazione dei dati, perché ci
pongono molto in basso. Convengo con quanto affermato da lei, che
le potenzialità sono enormi, ma rispetto alle regioni che ho citato
nella mia introduzione, noi siamo prossimi allo zero per quanto
riguarda la destinazione dei turisti e dei cicloturisti in
percentuale sul totale. Lo studio è del 2023 ed è da questo che
nasce la mia interpellanza.
Ciò detto, sarebbe interessante sapere se oggi abbiamo parlato
dei ciclisti puri o dei ciclisti con bicicletta, perché i ciclisti
puri, per un'evidente questione morfologica del nostro territorio,
è difficile forse attrarli, a meno che non siano dei grandi
scalatori, si intendono quelli che fanno tutta la vacanza in
bicicletta; invece i turisti con bicicletta potrebbero essere
l'obiettivo su cui puntare; questa distinzione non l'ho recepita
nella sua risposta.
In più a questi, possiamo aggiungere i ciclo-escursionisti che
invece bene potrebbero interpretare la nostra offerta.
Voglio ancora precisare che lo studio dell'ISNART è stato
presentato alla Fiera di Bologna ed è per questo che l'ho distinto
dagli altri nel mio precedente intervento, è comunque pubblico e si
può consultare.
Questa forma di turismo conveniamo evidentemente tutti che ha
delle potenzialità enormi, noi non possediamo dati e quindi, ahimè,
diventa anche difficile poter indirizzare in una maniera o
nell'altra la nostra offerta turistica.
Convengo però con lei che è l'ora di modificare qualcosa, visto
che il primo piano di marketing che lo classificava come prodotto
star è il 2009, nel frattempo si sono perfezionate le mountain
bike, sono nati i maestri di mountain bike, sono nati - anche
grazie alle attività di quest'Amministrazione - gli accompagnatori
di bicicletta, ma noi siamo quasi fermi al palo. La gente viene in
Valle d'Aosta, non possiamo negare questo, noi vediamo tanti in
bicicletta ma non riusciamo a capire come mettere a terra tutto il
nostro potenziale, e questo mi dispiace.
Spero che con l'attività del futuro, si riesca a riempire questo
vuoto.
Presidente -
Con quest'interpellanza, si concludono i
lavori di oggi del Consiglio, che riprenderanno domani con il punto
n. 46 all'ordine del giorno.
---
La seduta termina alle ore 19:54.
