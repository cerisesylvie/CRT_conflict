Classificazione
ASSISTENZA SANITARIA E OSPEDALIERA



Oggetto del Consiglio n. 4014 del 3 ottobre 2024 - Resoconto
OGGETTO N. 4014/XVI - Interpellanza: "Azioni per garantire la
piena operatività del sistema informativo "TrakCare"".
Bertin (Presidente) -
Punto n. 45. Consigliere Baccega, a
lei la parola.
Baccega (FI) -
Cercherò di farla breve, perché su questo
tema siamo andati a parlarne nel luglio scorso, il 25 luglio, e
avevamo evidenziato tutte le criticità che casualmente erano venute
alla nostra attenzione e quindi ci hanno permesso di presentare
quell'interpellanza. Ovviamente da quel momento ad oggi sono state
tante le interlocuzioni con personale dell'Ospedale che hanno
sottolineato la problematica. Lei ci aveva detto che ci sarebbe
stata una collaborazione della società INVA e quindi sappiamo che
c'è questo percorso, che si è avviato questo percorso. Noi eravamo
soprattutto preoccupati perché le aspettative che erano state poste
all'attenzione rispetto all'arricchimento e alle potenzialità del
fascicolo sanitario elettronico erano importanti e in questo caso
sappiamo che nulla si può prevedere in fase di prospettiva rispetto
a questo
software
che è stato acquistato dall'Azienda
USL.
Vogliamo capire quindi quale ruolo è stato affidato a INVA, se è
un ruolo di manutenzione o di rifacimento, quindi se è di
assistenza sul sistema informativo ospedaliero, se si può
considerare che all'entrata dei quattro mesi dell'attività del
nuovo TrakCare che le criticità riscontrate da medici, infermieri e
professionisti della sanità nell'utilizzo del sistema siano state
tutte rimosse; in caso contrario, come si intende procedere per
garantire la piena operatività del sistema "TrakCare", facendo in
modo che siano tutti i professionisti della sanità a poter
intervenire e utilizzarlo al meglio.
Presidente -
Per la risposta, la parola all'assessore
Marzi.
Marzi (SA) -
Domanda numero 1: "quale ruolo è stato
affidato a INVA nella fase di assistenza sul sistema informativo
ospedaliero". Attualmente la società INVA ricopre il ruolo di
supporto operativo del nuovo sistema informativo ospedaliero. Il
ruolo rimane immutato e pertanto prosegue rispetto alla precedente
gestione di TrakCare 2014. Le risorse di INVA pertanto affiancano
il personale dell'Azienda USL per fornire la consulenza finalizzata
alla gestione della fase transitoria di migrazione dei dati da
TrakCare 2014 al nuovo TrakCare. L'Azienda USL, con nota del 16
luglio 2024 e del 13 agosto 2024, ha quindi chiesto ufficialmente a
INVA di presentare una proposta tecnico-economica basata sui
contenuti esposti nella
roadmap
dei servizi 2025-2027 per
una futura gestione del sistema. La proposta di INVA è pervenuta al
28 agosto scorso ed è attualmente in fase di approvazione.
Venendo alle domande n. 2 e n. 3, dall'entrata in vigore del
nuovo TrakCare nello scorso mese di giugno i sistemi informativi
dell'Azienda USL, in collaborazione con l'operatore economico
aggiudicatario dell'appalto Consip, si sono attivati mediante
incontri specifici nell'ambito del comitato guida con i reparti per
intercettare le varie complessità e individuare quindi le relative
soluzioni. Questo processo ha consentito di affrontare le
difficoltà in ambito di configurazione e di formazione degli
operatori sanitari e di risolvere le anomalie del sistema. La
complessità del progetto Consip ha comportato, oltre all'operazione
di aggiornamento di TrakCare 2014, anche le seguenti azioni:
1) l'introduzione di nuovi flussi;
2) la revisione organizzativa finalizzata a rispettare le regole
di visibilità imposte dalla normativa sulla privacy;
3) la necessità di aderire alle linee guida imposte dalla
normativa relativa alla pubblicazione della cartella clinica
elettronica sul fascicolo sanitario elettronico.
Confermiamo l'impegno dei competenti servizi dell'Azienda USL
per rendere il sistema migliore e di supporto all'operatività dei
sanitari. Il continuo dialogo in tal senso intrapreso dalla
struttura complessa Sistema informativo e transizione al digitale
dell'Azienda USL con il fornitore ha altresì l'obiettivo di
individuare le soluzioni più opportune per garantire la piena
funzionalità dei servizi informatici aziendali. L'Azienda, inoltre,
con il supporto
in primis
della propria società
in
house
, quindi INVA, in collaborazione con l'operatore
aggiudicatario del progetto Consip, sta inoltre procedendo con
un'azione di monitoraggio su tutti i reparti, in particolare per la
rilevazione dello stato di avanzamento dei lavori e dei relativi
tempi di risoluzione delle eventuali anomalie al fine di portare in
tempi brevi il sistema a pieno regime.
Presidente -
Per la replica, la parola al consigliere
Baccega.
Baccega (FI) -
Le nostre informazioni quindi, Assessore,
sono concrete, il sistema non è ancora a regime, vi sono oggettive
anomalie che vanno in qualche modo sistemate e quindi c'è questo
impegno a migliorare il percorso, ma non si è pensato magari a
valutare con l'Azienda - non so se contrattualmente era previsto -
una sorta di sanzione rispetto a quello che in questi mesi si sta
rilevando all'interno dell'Ospedale Parini? Io credo che queste
cose in qualche modo contrattualmente debbano essere previste,
perché sappiamo cosa è costato il nuovo sistema operativo, è vero
che c'è l'impegno a migliorare, è vero che ci sarà una
collaborazione tra Consip e INVA, la verità è che le cose non
funzionano ancora al 100%. Io le chiederei una cortesia: se
nell'arco dei prossimi 60 giorni c'è una situazione di stabilità,
ovvero nel senso che le cose sono andate a sistemarsi... un
comunicato stampa che dice: "C'erano una serie di problematiche che
sono state risolte dopo un certo numero di mesi", così evitiamo
un'altra interpellanza.
