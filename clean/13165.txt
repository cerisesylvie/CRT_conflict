Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4121 del 14 gennaio 1993 - Resoconto
OGGETTO N. 4121/IX Presa di posizione del Consiglio regionale
contro una manifestazione di violenza recentemente verificatasi ad
Aosta.
(Iscrizione all'ordine del giorno di nuovo oggetto e
approvazione di risoluzione)
Risoluzione Sabato 2 gennaio 1993 tre giovani che stavano
raccogliendo firme al centro di Aosta, con un banchetto collocato
in Via De Tillier, sono stati aggrediti e picchiati da un gruppo di
persone armate di catene e bastoni;
Il Consiglio regionale della Valle d'Aosta
esprime
preoccupazione per tale episodio, espressione di un
comportamento intollerante e violento e per il fatto che i
responsabili dell'aggressione non sono stati tempestivamente
individuati;
ribadisce
i valori della democrazia, della libertà di espressione e del
confronto di idee che deve caratterizzare una società civile in
grado di bandire il ricorso alla violenza.
F.to: Riccarand, Cristina Monami, Viérin, Milanesio, Martin,
Ricco e Bich.
Presidente
Pongo in votazione l'iscrizione della
risoluzione testé letta.
Esito della votazione:
Presenti, votanti favorevoli: 27
Il Consiglio approva.
Presidente
Ha chiesto la parola il Consigliere
Riccarand.
Riccarand (VA)
Si è verificato sabato 2 gennaio un
episodio di aggressione verso alcuni giovani che stavano
raccogliendo delle firme in Via De Tillier. Al di là delle
motivazioni sulla raccolta delle firme, credo che ogni atto di
violenza vada denunciato e sarebbe opportuno, da parte del
Consiglio regionale, esprimere un segno di attenzione e di
preoccupazione rispetto ad episodi di questo genere, votando questo
tipo di risoluzione.
Presidente
Pongo in votazione la risoluzione
indicata in oggetto.
Esito della votazione:
Presenti, votanti e favorevoli: 23
Il Consiglio approva all'unanimità.
