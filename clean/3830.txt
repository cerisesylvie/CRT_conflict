Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 103 del 26 febbraio 1981 - Resoconto
OGGETTO N. 103/81 - ORDINE DEI LAVORI E RINVIO DELLA TRATTAZIONE
DI OGGETTI.
Presidente
- Colleghi Consiglieri, molti di voi mi hanno
fatto presente la necessità di finire i lavori questa mattina. Vi
sarebbero ancora tre argomenti iscritti all'o.d.g., oltre a quelli
che sono stati rinviati.
La proposta che fa la Presidenza è di esaminare questa mattina
la mozione iscritta all'oggetto n. 24, rimandando tutti gli altri
argomenti, sia quelli già rinviati nella seduta di ieri, sia quelli
ancora discutibili oggi, e cioè il n. 23 e il n. 25, alla seduta
dell'11 e 12 marzo. Anche perché in quella occasione sarà presente
il Presidente della Giunta, che è stato invitato da parte di molti
di voi a rispondere nel corso del dibattito.
Pertanto, se siete d'accordo su questo modo di procedere,
possiamo terminare la seduta di questa mattina con l'oggetto n. 24,
rinviando gli oggetti non discussi o rinviati alla prossima
seduta.
Poiché non vi sono obiezioni, passiamo all'esame dell'oggetto n.
24.
