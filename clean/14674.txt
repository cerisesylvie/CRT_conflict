Classificazione
COOPERAZIONE
EDILIZIA


Resoconto integrale del dibattito dell'aula
Oggetto del Consiglio n. 1092 del 21 dicembre 1994 - Resoconto
SEDUTA ANTIMERIDIANA DEL 21 DICEMBRE 1994
OGGETTO N. 1092/X Approvazione dell'appalto, mediante
licitazione privata, dei lavori di costruzione delle opere edili e
dei relativi impianti del caseificio cooperativistico in Comune di
Valpelline. Impegno di spesa.
Deliberazione Il Consiglio
Richiamata la legge regionale del 6 luglio 1984, n. 30, e
successive modificazioni che prevede all'articolo 20, la
realizzazione di strutture con totale spesa a carico del bilancio
regionale qualora le stesse siano di rilevante importanza ai fini
dell'esercizio dell'agricoltura e di interesse generale;
Preso atto che l'ing. Franco Lunghi e l'arch. Luca Buratti, di
Aosta, tecnici incaricati dalla Giunta regionale con deliberazione
n. 5074 in data 3 giugno 1988, hanno fatto pervenire il progetto
esecutivo relativo all'esecuzione di tutti i lavori necessari alla
realizzazione delle opere edili e relativi impianti nel Caseificio
Cooperativistico, in Comune di Valpelline, che prevede una spesa
complessiva di Lire 4.046.000.000 comprensiva di IVA, (Lire
3.400.000.000 IVA esclusa);
Preso atto, inoltre, che tale progetto è stato verificato dal
competente ufficio tecnico del Servizio, il quale ha ritenuto che
il progetto stesso sia realizzabile secondo gli elaborati
presentati e che i prezzi indicati nell'apposito elenco, consegnato
a corredo della documentazione tecnica, siano congrui;
Tenuto presente che per la realizzazione dell'opera è opportuno
e conveniente per l'Amministrazione regionale appaltare i lavori
con contratto a corpo e mediante licitazione privata al fine di
tutelarsi maggiormente per quanto concerne la scelta delle imprese
da invitare;
Ritenuto di approvare il progetto di cui si tratta e di
appaltare i lavori soprarichiamati con contratto a corpo, come
disciplinato dal II comma dell'articolo 326 della legge 20 marzo
1865, n. 2248 all. F, e mediante licitazione privata, ai sensi
dell'articolo 1, lettera e) e successivo articolo 5 della legge 2
febbraio 1973, n. 14 e successive modificazioni ed integrazioni,
per un importo a base d'asta di Lire 3.400.000.000 e di approvare
ed impegnare la spesa complessiva di lire 4.046.000.000 (IVA
compresa);
Preso atto, infine, che il Comune di Valpelline ha rilasciato
una dichiarazione dalla quale risulta che il progetto è stato
esaminato, con parere favorevole, dalla Commissione Edilizia in
data 18 maggio 1994 e che, al momento, si è in attesa del rilascio,
da parte del C.R.P.T., della deroga relativa al rapporto
volumetrico ed alla superficie coperta;
Visto il parere favorevole rilasciato dal Dirigente dei Servizi
Agrari ed Affari Generali dell'Assessorato dell'Agricoltura,
Forestazione e Risorse Naturali, ai sensi del combinato disposto
dell'articolo 72 della legge regionale n. 3/1956 e successive
modificazioni, e dell'articolo 21 della legge regionale n. 18/1980
e successive modificazioni, in ordine alla legittimità della
presente deliberazione;
Vista la legge regionale 6 luglio 1984, n. 30 e successive
modificazioni ed integrazioni ed in particolare l'articolo 20;
Visto l'articolo 326, II comma della legge 20 marzo 1865, n.
2248,
all. F;
Visto l'articolo 1, lettera e) ed il successivo articolo 5 della
legge 2 febbraio 1973, n. 14 e successive modificazioni ed
integrazioni;
Visto il parere della III Commissione consiliare permanente;
Delibera
1) di approvare il progetto relativo ai lavori di costruzione
delle opere edili e relativi impianti del Caseificio
Cooperativistico in Comune di Valpelline (AO) per un importo
complessivo di Lire 4.046.000.000 (IVA compresa);
2) di approvare l'appalto delle opere in questione con contratto
a corpo, come disciplinato dal II comma dell'articolo 326 della
legge 20 marzo 1865, n. 2248 all. F, e mediante licitazione
privata, ai sensi della legge 2 febbraio 1973, n. 14 e successive
modificazioni ed integrazioni, per un importo a base d'asta di Lire
3.400.000.000, incaricando l'Assessorato Agricoltura, Forestazione
e Risorse Naturali di provvedere agli adempimenti necessari
stabilendo che l'aggiudicazione verrà effettuata nei confronti del
soggetto che avrà presentato migliore offerta ai sensi
dell'articolo 1, lettera e) e successivo articolo 5 della legge
sopra citata, e con riserva di aggiudicazione anche in caso di
presentazione di una sola offerta purché valida;
3) di approvare la spesa complessiva di Lire 4.046.000.000
(quattro-miliardiquarantaseimilioni) IVA compresa, imputando la
stessa per Lire 1.455.000.000
(unmiliardoquattrocentocinquantacinquemilioni) sul cap. 44000
("Spese sui fondi assegnati dallo Stato per interventi diretti nel
settore della cooperazione") e per Lire 470.000.000
(quattro-centosettantamilioni) sul cap. 44020 ("Spese per
interventi diretti alla realizzazione di impianti e strutture
finalizzati allo sviluppo della cooperazione e dell'associazionismo
in agricoltura") del bilancio di previsione della Regione per
l'anno 1994 che presenta la necessaria disponibilità, dando atto
che la rimanente spesa verrà imputata sul corrispondente capitolo
(44020) del bilancio della Regione per l'anno 1995, anno in cui si
perfezioneranno le ulteriori obbligazioni;
4) di stabilire che per l'appalto dei lavori di cui si tratta
valga il capitolato speciale d'appalto redatto dai progettisti per
l'esecuzione delle opere in questione;
5) di stabilire, inoltre, che per l'appalto dei lavori
summenzionati valga l'elenco prezzi allegato al capitolato speciale
d'appalto di cui al punto 4) della presente deliberazione;
6) di demandare a successive deliberazioni della Giunta
regionale ogni ulteriore adempimento per l'esecuzione dell'appalto
in questione;
7) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera f), del Decreto legislativo 22
aprile 1994, n. 320.
Presidente Ha chiesto la parola l'Assessore all'agricoltura,
forestazione e risorse naturali, Vallet.
Vallet (UV) L'exigence de réaliser une nouvelle fromagerie dans
la Commune de Valpelline, est une exigence qui est à l'attention de
l'Administration régionale depuis des années.
Maintenant le lait provenant de la Commune de Valpelline, de
Roisan et de l'hameau de Porossan est travaillé dans une vieille
laiterie de l'hameau Fusinaz de Valpelline, qui présente des
évidents problèmes soit au point de vue logistique soit au point de
vue sanitaire.
L'évaluation que nous avons faite sur l'utilité de bâtir cette
structure dérive du fait que le domaine qui peut porter le lait
dans cette nouvelle structure est à même de produire jusqu'à 9000
kilos de lait par jour. Actuellement la laiterie de Valpelline
travaille 5200 kilos par jour.
Le projet que nous demandons d'approuver est dimensionné, donc
en prévoyant la possibilité de travailler jusqu'au maximum 9000
kilos par jour.
Il est évident que le gap entre la production actuelle et
l'hypothétique production tient compte du fait que dans ce domaine
il existe encore une laiterie dans la Commune de Ollomont, qui
travaille encore 1400 kilos par jour, et toute une partie des
hameaux dans la partie basse de la Commune de Gignod, le cas
échéant pourront choisir de faire travailler leur lait dans cette
nouvelle fromagerie.
Presidente Ha chiesto la parola il Vicepresidente, Viérin
Marco.
Viérin M. (PpVA) Ringrazio l'Assessore perché stavolta
finalmente mi ha dato una risposta chiara; comunque su queste
produzioni il sottoscritto concorda perché non sono più le
produzioni dell'ormai famoso caseificio di Saint-Marcel, quindi
ritengo che questa sia una linea da perseguire.
Mi pare che 9000 litri siano circa 90 forme al giorno; ritengo
che le dimensioni siano abbastanza conformi a quella che deve
essere la nuova impostazione sul territorio di questi punti di
produzione che dobbiamo andare a disseminare in tutto il territorio
valdostano.
Quindi voteremo a favore di questo provvedimento.
Presidente Pongo in votazione la delibera in oggetto.
Presenti, votanti e favorevoli: 27
Il Consiglio approva all'unanimità
