Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1595 del 21 novembre 1990 - Resoconto
OGGETTO N. 1595/IX - CESSIONE IN LOCAZIONE ALL'E.N.E.L. -
COMPARTIMENTO DI TORINO - DISTRETTO DELLA VALLE D'AOSTA - DI UN
VANO SITO AL PIANO TERRENO DELL'EDIFICIO SEDE DELLA SCUOLA MEDIA
SUPERIORE NEL COMUNE DI SAINT-VINCENT.
PRESIDENTE:
Do lettura della proposta di deliberazione
iscritta al punto 30 dell'ordine del giorno.
IL CONSIGLIO
- visto il parere della II Commissione consiliare
permanente;
DELIBERA
1°) di approvare la cessione in locazione all'E.N.E.L -
Compartimento di Torino - Distretto della Valle d'Aosta -, per il
prezzo complessivo di Lire 3.500.000 (tremilionicinquecentomila),
di un vano sito al piano terreno del Complesso Edilizio adibito a
Scuole Medie Superiori in Comune di Saint-Vincent, da adibire a
cabina di trasformazione dell’energia elettrica per
l'allacciamento, tra gli altri, del Complesso Edilizio in parola,
di proprietà della stessa Regione Autonoma Valle d'Aosta, per il
periodo di anni 29 (ventinove), con decorrenza dalla data di
stipula della convenzione;
2°) di introitare la somma di Lire 3.500.000
(tremilionicinquecentomila) al capitolo 08600 della parte entrata
del bilancio preventivo del la Regione per l'anno 1990 ("Canoni di
locazione di terreni e fabbricati");
3°) di onerare il locatario delle spese di stipulazione,
registrazione e trascrizione della convenzione conseguente al
presente provvedimento;
4°) di conferire al Presidente della Giunta od, eventualmente,
in caso di delega, all'Assessore regionale che interverrà alla
stipulazione dell’atto conseguente al presente
provvedimento la facoltà di autorizzare l'inserzione nello stesso
delle precisazioni, rettifiche ed aggiunge che il Notaio riterrà
necessarie per il perfezionamento del rogito;
5°) di approvare in ogni suo punto lo schema di convenzione
allegato alla presente, che ne costituisce parte integrante e
sostanziale.
CONVENZIONE
(...omissis...)
PRESIDENTE:
Se nessuno chiede la parola, pongo in
votazione la proposta di deliberazione testé letta.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
