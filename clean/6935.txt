Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1438 del 3 luglio 1985 - Resoconto
OGGETTO N. 1438/VIII - CAMPAGNA PROMOZIONALE PER CALMIERARE I
PREZZI AL CONSUMO NELLA NOSTRA REGIONE. (Interrogazione)
PRESIDENTE
: Do lettura dell'interrogazione presentata dal
Consigliere Torrione:
INTERROGAZIONE
E' in atto, con un certo successo, nel resto del nostro Paese
un'azione volta a calmierare il costo della vita con la
predisposizione di una sorta di "paniere" comprendente una ventina
di prodotti venduti appunto al pubblico a prezzi
controllati.
Dal momento che la città di Aosta, in particolare, ma anche
il resto della Valle vengono considerate zone dove più alto
è
il costo della vita, il
sotto
scritto Consigliere
regionale
INTERROGA
l'Assessore competente per conoscere:
a)
per quali motivi tale campagna promozionale non
è
stata attuata nell'ambito della nostra Regione
o
nel
caso contrario le ragioni della mancata pubblicizzazione
dell'iniziativa stessa;
b)
se
è
allo studio del competente Assessorato
un piano
atto
a incidere sul settore commerciale della
nostra Regione per evitare una costante lievitazione dei prezzi al
consumo, con la triste conseguenza di fare godere, ad esempio, alla
città di Aosta del non invidiabile primato di città fra le più care
d'Italia.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Forse, più che di campagna promozionale,
è più corretto parlare di autodisciplina che discende da un accordo
stipulato tra il Ministero dell'Industria, Commercio e Artigianato
ed i rappresentanti delle principali categorie commerciali.
L'accordo riguarda un certo numero di prodotti di larghissimo
consumo e si fonda sull'impegno dell'operatore commerciale di dare
la massima pubblicità ai prezzi praticati e di contenere le
eventuali variazioni entro il 7% annuo. Tale accordo è stato reso
noto e pubblicizzato dal Ministero e dall'Unione Italiana delle
Camere di Commercio attraverso manifesti e stampati vari.
Per quanto riguarda la situazione nell'ambito della nostra
Regione, bisogna rilevare che le due principali categorie
commerciali e cioè l'Associazione Regionale del Commercio e del
Turismo e la Confederazione Esercenti hanno aderito all'iniziativa
senza peraltro promuovere in concreto alcunché di valido a sostegno
dell'accordo. Inoltre nessun operatore locale ha dato pubblicità ai
prezzi praticati, oltre ai consueti adempimenti di legge, mediante
l'esposizione di listini stampati a cura dell'Unione Italiana delle
Camere di Commercio. Ciò non vuol dire che per quanto riguarda i
prezzi di listino vi siano da registrare aumenti rispetto ad altre
situazioni, però rimane il fatto che in Valle d'Aosta le
Associazioni degli operatori del settore, malgrado i numerosi
solleciti formulati anche dall'Assessorato, non hanno dato la
opportuna pubblicità a questa campagna di sensibilizzazione.
Gli uffici dell'Assessorato hanno invece intensificato i
controlli sui prezzi amministrati e sorvegliati, e, per i generi di
più largo consumo, hanno attivato rilevazioni mensili dei prezzi al
consumo e all'ingrosso. A questo proposito sottolineo l'intensa
collaborazione tra Regione ed Enti loca li per la sorveglianza dei
prezzi e la sollecitudine nel segnalare ai Comuni i casi di
esercizi commerciali che superi no certi livelli definiti da questa
particolare intesa.
Certamente questo problema esiste e poiché le categorie
economiche, compresa in parte anche quella dei commercianti, hanno
chiesto all'Amministrazione regionale di stipulare, sull'esempio di
quanto è avvenuto con le Organizzazioni Sindacali, un'ipotesi di
protocollo di intesa tra le categorie economiche e
l'Amministrazione regionale, noi intenderemmo, anche a fronte
dell'azione di sostegno che l'Amministrazione regionale fa a vario
titolo (e che potrebbe anche migliorare) nei confronti delle varie
categorie economiche, avere un impegno a contenere i prezzi in modo
che i consumatori ne traggano qualche beneficio.
Concludo quindi ricordando che già esiste un controllo di tipo
burocratico-amministrativo ma è opportuno giungere all'adozione di
un codice di autodisciplina anche in Valle d'Aosta per quanto
riguarda il controllo dei prezzi.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
A mio avviso il problema del commercio
va visto non solo dalla parte degli operatori ma anche da quella
dei consumatori, che sono spesso dimenticati.
Effettivamente bisogna riconoscere che questa campagna sul
contenimento dei prezzi, che in campo nazionale ha raggiunto un sia
pur minimo risultato, in campo regionale è rimasta quasi lettera
morta e non si sono neppure esposti i manifesti o intraprese quelle
iniziative più grossolane di informazione pubblicitaria e
propaganda, che del resto dovrebbero essere pagate dalle Camere di
Commercio.
Io credo che questo atteggiamento sia estremamente criticabile
perché la nostra realtà è particolare e risente dei flussi
turistici specie in determinati mesi dell'anno, con conseguenze che
si riflettono però anche sui consumatori di tutto l'anno e cioè sui
città divi e sui residenti in Valle d'Aosta. Questo paniere, che
contiene anche dei generi di prima necessità, poteva servi re a
calmierare i prezzi specie in un periodo in cui c'è una certa
tendenza alla lievitazione; si ha l'impressione invece che,
nonostante la buona volontà dell'Assessorato, il settore del
Commercio sia un pò dimenticato.
Io credo che l'ipotesi del protocollo d'intesa sia interessante,
però dovrebbe essere complessiva e dovrebbe riguardare anche le
associazioni dei consumatori perché altrimenti, come dicevo
all'inizio del mio intervento, resta sempre escluso l'interlocutore
che invece dovrebbe essere tenuto in debita considerazione. Mi
sembra che sia piuttosto facile rivolgersi a "mamma" Regio ne per
chiedere incentivi vari, e oggi appunto si chiede qualche cosa che
riguarda il commercio, però la Regione chiede in cambio pochissime
contropartite valide. Ben venga questo protocollo d'intesa, può
servire per avere una visione più complessiva del problema e ci può
anche aiutare a comprendere alcuni aspetti piuttosto difficili e
particolari dei problemi legati al settore commerciale, però resta
il fatto che la nostra Regione è una delle zone più care d'Italia.
Ben vengano quindi gli scambi di informazione tra la Regione e gli
Enti locali per quanto riguarda la rilevazione dei prezzi, ma il
discorso dovrebbe essere fatto in modo diverso e oltre alla visione
statistica del problema bisognerebbe trovare i mezzi per incidere
sugli elementi che determinano questa continua lievitazione dei
prezzi e che fanno godere alla nostra Regione il triste primato che
ci porta ad essere penalizzati come cittadini essendo il costo
della vita uno dei più alti d'Italia.
Su questi argomenti bisognerà riflettere ed io chiedo
all'Assessore, anche oltre il fallimento di questa campagna (che
peraltro mi dispiace perché le categorie interessate non hanno
dimostrato la benché minima sensibilità), che questo protocollo
d'intesa venga discusso anche nella competente Commissione
consiliare, come è già stato fatto per il protocollo d'intesa che
riguardava le Organizzazioni sindacali e lo ringrazio comunque
della risposta.
