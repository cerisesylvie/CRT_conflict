Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3787 del 9 maggio 1988 - Resoconto
OGGETTO N. 3787/VIII - DISEGNO DI LEGGE CONCERNENTE:
"DISCIPLINA DELL'ATTIVITÀ DI GUIDA TURISTICA E ACCOMPAGNATORE
TURISTICO".
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Lanièce; ne ha facoltà.
LANIECE (D.C.):
Presento solo un piccolo emendamento per
chiedere che, nella seconda linea dell'articolo 12, siano soppresse
le parole "quando accompagnano visitatori".
PRESIDENTE:
Passiamo all'esame dell'articolato.
Do lettura dell'articolo 1.
Articolo 1
(finalità)
1.
L'esercizio delle professioni di guida turistica e
di accompagnatore turistico è disciplinato dalle disposizioni della
presente legge.
2.
La qualifica di "guida turistica" è attribuita a
chi, per attività professionale, accompagna persone singole o
gruppi di persone nelle visite ad opere d'arte, a musei, a
gallerie, a scavi archeologici, illustrando le attrattive storiche,
artistiche, monumentali, paesaggistiche, naturali, etnografiche e
produttive.
3.
La qualifica di "accompagnatore turistico" è
attribuita a chi, per attività professionale, accompagna persone
singole o gruppi di persone nei viaggi attraverso il territorio
nazionale o all'estero, cura l'attuazione del programma predisposto
dagli enti organizzatori, dà completa assistenza ai singoli o ai
gruppi accompagnati, fornisce elementi significativi o notizie di
interesse turistico sulle zone di transito al di fuori dell'ambito
di competenza delle guide turistiche; la qualifica di
"accompagnatore turistico" sostituisce a ogni effetto quello di
"corriere", di cui all'art. 123 del T.U. delle leggi di P.S.,
approvato con R.D.L. 18 giugno 1931, n. 773, e successive
modificazioni, e all'art. 19, primo comma, punto 2), del decreto
del Presidente della Repubblica 24 luglio 1977, n. 616.
4.
L'esercizio delle professioni di cui ai precedenti
secondo e terzo comma, non è consentito negli ambienti naturali
montani per quanto concerne le attività specificamente demandate
alle guide ed aspiranti guide alpine ed ai maestri di sci dalle
leggi regionali.
PRESIDENTE:
Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 2.
Articolo 2
(Rilascio della licenza di abilitazione per l'esercizio delle
attività di guida turistica e di accompagnatore turistico)
1.
L'esercizio delle professioni di guida turistica e
di accompagnatore turistico è subordinato al possesso di licenza
rilasciata dal Sindaco del Comune di residenza
dell'interessato.
2.
Nella licenza di cui al precedente comma, devono
essere specificati i seguenti dati:
a)
nome, cognome, luogo e data di nascita, nonché
Comune di residenza dell'interessato;
b)
estremi dell'attestato con il quale è stata
riconosciuta l'abilitazione all'esercizio della
professione;
c)
lingue straniere per le quali è stata riconosciuta
l'abilitazione all'esercizio della professione.
3.
La licenza ha validità di un anno e si intende
automaticamente rinnovata di anno in anno mediante il pagamento,
nei termini prescritti, della relativa tassa.
4.
Per le guide turistiche il rinnovo è peraltro
subordinato alla soddisfazione dell'obbligo di aggiornamento, ai
sensi del successivo art. 13.
5.
Sono esonerati dall'obbligo di munirsi della
licenza i corrieri aventi cittadinanza straniera, domiciliati
all'estero e da qui provenienti in accompagnamento di stranieri,
fatte salve le vigenti disposizioni di pubblica sicurezza.
6.
È altresì esentato dall'obbligo di munirsi della
licenza chi svolge non professionalmente l'attività di
accompagnatore turistico esclusivamente a favore di enti senza fine
di lucro che perseguono finalità ricreative, culturali, religiose o
sociali, con riconosciuto carattere turistico promozionale diretto
solo a favorire i propri associati.
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 3.
Articolo 3
(esami per il rilascio della licenza di guida turistica e
accompagnatore turistico)
1.
Fermo restando quanto disposto dagli articolo 11 e
123, secondo comma, del R.D.L. 18 giugno 1931, n. 773, il rilascio
della licenza per l'esercizio della professione di guida turistica
e accompagnatore turistico è subordinato all'esito favorevole di
prove d'esame scritte ed orali, distinte per ciascuna professione,
ai fini dell'accertamento della formazione professionale, della
base culturale e delle capacità tecniche del richiedente, avanti
all'apposita Commissione giudicatrice prevista al successivo art.
4.
2.
Le prove di esame di cui al comma precedente sono
espletate, di norma, in una unica sessione annuale indetta con
decreto dell'Assessore regionale al turismo, urbanistica e beni
culturali da pubblicarsi nel Bollettino ufficiale della
Regione.
3.
Il decreto di cui al precedente comma fissa inoltre
i termini e le modalità di effettuazione delle prove di esame ed
indica la lingua o le lingue straniere oggetto delle prove
stesse.
PRESIDENTE:
Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 4.
Articolo 4
(composizione e funzionamento della Commissione
d'esame)
1. La Commissione giudicatrice degli esami di cui all'art. 3,
primo comma, è composta come segue:
a) l'Assessore regionale al turismo, urbanistica e beni
culturali, o suo delegato, con funzioni di Presidente;
b) il Sovrintendente regionale ai beni culturali e ambientali o
un suo delegato;
c) il direttore dell'ufficio regionale per il turismo, o un suo
delegato;
d) un docente di geografia turistica, designato dal Presidente
della Giunta regionale;
e) un rappresentante nominato d'intesa tra le organizzazioni
sindacali maggiormente rappresentative a livello regionale;
f)
un docente di ciascuna lingua straniera oggetto
d'esame.
2. Le funzioni di segretario della Commissione sono svolte da
un funzionario dell'Ufficio regionale per il turismo.
PRESIDENTE:
Se nessuno chiede la parola, pongo in
votazione l'articolo 4 testé letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 5.
Articolo 5
(requisiti di ammissione all'esame)
1. Ai fini dell'ammissione all'esame, gli aspiranti
all'esercizio della professione di guida turistica e accompagnatore
turistico devono essere in possesso dei seguenti requisiti:
a)
cittadinanza italiana o d'altro Stato membro della
Comunità Europea per gli esami di accompagnatore turistico; agli
esami di guida turistica sono ammessi i cittadini di Stati aderenti
alla Comunità Europea, purché tale facoltà sia riconosciuta da
convenzioni o trattati internazionali con caratteristiche di
reciprocità;
b)
maggiore età;
c)
possesso del diploma di istituto di istruzione
secondaria di secondo grado o di equivalente diploma conseguito
all'estero, oppure del diploma specifico di qualificazione alla
professione che il candidato aspira ad esercitare, rilasciato da
istituto professionale statale o legalmente riconosciuto dallo
Stato o parificato; l'equivalenza del diploma conseguito all'estero
al corrispondente diploma di istituto di istruzione secondaria di
secondo grado italiano dovrà risultare da apposita certificazione
rilasciata da un'autorità scolastica o governativa o diplomatica
italiana apposta in calce o acclusa alla traduzione in lingua
italiana debitamente legalizzata del titolo di studio
prodotto;
d)
godimento dei diritti civili e politici;
e)
idoneità fisica all'esercizio della professione,
certificata dall'ufficiale sanitario del Comune di residenza in
data non anteriore a tre mesi da quella di presentazione della
domanda di ammissione all'esame.
PRESIDENTE:
Se nessuno chiede la parola, pongo in
votazione l'articolo 5 testé letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 6.
Articolo 6
(presentazione delle domande)
1.
La domanda di ammissione all'esame di abilitazione
all'esercizio della professione di guida turistica e accompagnatore
turistico deve essere presentata entro il 31 dicembre di ogni anno
all'Assessorato regionale del turismo, urbanistica e beni
culturali.
2.
Nella domanda il candidato dovrà dichiarare il
possesso dei requisiti di cui al precedente art. 5, nonché le
lingue in cui desidera essere esaminato.
PRESIDENTE:
Se nessuno chiede la parola, pongo in
votazione l'articolo 6 testé letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 7.
Articolo 7
(materie d'esame)
1. Le materie d'esame vertono, per le distinte figure
professionali, sulle seguenti materie:
A) GUIDA TURISTICA
Prova scritta:
caratteri storico-artistici, geografici, paesaggistici ed
economici della Valle d'Aosta.
Prova orale:
a)
materie della prova scritta;
b)
buona conoscenza della lingua francese e della
lingua italiana;
c)
compiti e norme di esercizio dell'attività
professionale, nonché nozioni generali di legislazione
turistica;
d)
colloquio facoltativo in una o più lingue
straniere, a scelta del candidato, purché previste nell'ambito del
decreto di cui all'art. 3, terzo comma.
B) ACCOMPAGNATORE TURISTICO
Prova scritta:
a)
geografia turistica italiana, europea ed
extra-europea;
b)
legislazione in materia di organizzazione
turistica;
c)
tecnica turistica.
Prova orale:
a)
materie della prova scritta;
b)
nozioni di tecnica dei trasporti, valutaria
doganale e turistica;
c)
colloquio in una lingua straniera, indicata dal
candidato, purché prevista nell'ambito del decreto di cui all'art.
3, terzo comma.
2. La valutazione di ciascuna prova è espressa con la
manifestazione di un giudizio di "idoneità" o "non idoneità".
3. I candidati che non abbiano conseguito il giudizio di
idoneità nella prova scritta non sono ammessi a sostenere la prova
orale.
4. Sono abilitati all'esercizio della rispettiva professione i
candidati che abbiano conseguito l'idoneità nelle due prove
d'esame.
5. La Giunta regionale, riconosciuta la regolarità del
procedimento ed accertato l'effettivo possesso dei requisiti
dichiarati dai candidati all'atto della presentazione della
domanda, approva l'elenco degli abilitati all'esercizio della
professione, rispettivamente di guida turistica e accompagnatone
turistico.
6.
Il Presidente della Giunta regionale rilascia
all'interessato l'attestato di abilitazione, valida ai fini della
concessione della licenza d'esercizio della professione da parte
del Comune, con indicazione del tipo specifico di professione per
cui è stato effettuato l'accertamento delle relative capacità
tecniche e delle lingue straniere conosciute.
PRESIDENTE:
Se nessuno chiede la parola, pongo in
votazione l'articolo 7 testé letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 8.
Articolo 8
(elenchi regionali delle guide turistiche e accompagnatori
turistici)
1. Le guide turistiche e gli accompagnatori turistici sono
iscritti in distinti elenchi istituiti presso l'Assessorato
regionale del turismo, urbanistica e beni culturali.
2. I Comuni sono tenuti a trasmettere all'Assessorato tutti i
provvedimenti di rilascio, rinnovo, modifica e revoca delle
licenze, entro trenta giorni dalla loro adozione.
PRESIDENTE:
Se nessuno chiede la parola, pongo in
votazione l'articolo 8 testé letto
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 9.
Articolo 9
(documento di riconoscimento)
1.
Il Sindaco, all'atto del rilascio della licenza,
consegna al richiedente un documento di riconoscimento, su modelli
predisposti dall'Assessorato regionale del turismo, urbanistica e
beni culturali; tale documento è soggetto a vidimazione annuale da
parte del Comune stesso.
2.
In sede di vidimazione si accerta la sussistenza
dei requisiti di cui alle lettere a) e d) del primo comma
dell'articolo 5; la sussistenza del requisito di cui alla lettera
e) del medesimo comma, deve essere comprovata, ai fini della
vidimazione del documento di riconoscimento, da apposito
certificato medico di data non anteriore a cinque anni.
3.
Per ottenere la vidimazione annuale del documento
di riconoscimento le guide turistiche devono aver frequentato i
corsi di aggiornamento obbligatori a norma dell'articolo
13.
PRESIDENTE:
Se nessuno chiede la parola, pongo in
votazione l'articolo 9 testé letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 10.
Articolo 10
(tariffe professionali)
1. Le tariffe da applicare per le prestazioni delle guide
turistiche sono fissate annualmente con decreto dell'Assessore
regionale al turismo, urbanistica e beni culturali, sentite le
organizzazioni di categoria maggiormente rappresentative a livello
regionale.
PRESIDENTE:
Se nessuno chiede la parola, pongo in
votazione l'articolo 10 testé letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 11.
Articolo 11
(divieti)
1.
Le guide turistiche e gli accompagnatori turistici
nell'esercizio delle loro funzioni non possono esercitare attività
estranee alla loro professione e, in particolare, attività di
carattere commerciale.
2.
Il divieto comprende inoltre l'esercizio di ogni
attività in concorrenza con le agenzie di viaggio e
l'accaparramento diretto o indiretto di clienti per conto di
alberghi, agenzie di viaggio, pubblici esercizi e simili.
3.
È fatto divieto ai titolari delle agenzie di
viaggio, degli esercizi alberghieri ed extralberghieri e dei
pubblici esercizi in genere, di avvalersi o proporre, per i servizi
di guida turistica e di accompagnatore turistico, soggetti privi
della rispettiva licenza.
PRESIDENTE:
Se nessuno chiede la parola, pongo in
votazione l'articolo 11, testé letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 12.
Articolo 12
(agevolazioni per le guide turistiche)
1. Negli orari di apertura al pubblico, le guide turistiche,
munite di licenza, quando accompagnano visitatori, sono ammesse
gratuitamente, ai sensi dell'art. 12, R.D.L. 18 gennaio 1937, n.
448, in tutti i musei, le gallerie, i monumenti, i parchi e simili
di proprietà dello Stato, di enti pubblico o di privati, esistenti
sul territorio per il quale hanno conseguito l'abilitazione
all'esercizio della professione.
PRESIDENTE:
Do lettura di un emendamento all'articolo 12,
presentato dall'Assessore al Turismo, Urbanistica e Beni Culturali,
Lanièce.
EMENDAMENTO
Alla seconda e terza riga dell'articolo 12, del disegno di
legge concernente "Disciplina dell'attività di guida turistica e
accompagnatore turistico", sono soppresse le parole "quando
accompagnano visitatori".
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 12 emendato.
Articolo 12
(agevolazioni per le guide turistiche)
1. Negli orari di apertura al pubblico, le guide turistiche,
munite di licenza, sono ammesse gratuitamente, ai sensi dell'art.
12, R.D.L. 18 gennaio 1937, n. 448, in tutti i musei, le gallerie,
i monumenti, i parchi e simili di proprietà dello Stato, di enti
pubblico o di privati, esistenti sul territorio per il quale hanno
conseguito l'abilitazione all'esercizio della professione.
PRESIDENTE:
Se nessuno chiede la parola, pongo in
votazione l'articolo 12, nel testo emendato testé letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 13.
Articolo 13
(obbligo di aggiornamento per le guide turistiche)
1.
La frequenza, con profitto, almeno ogni triennio, a
un corso di aggiornamento e perfezionamento, all'uopo organizzato
dall'Assessorato regionale del turismo, urbanistica e beni
culturali, è obbligatoria per tutte le guide turistiche.
2.
Nel caso di impossibilità di frequenza ad uno dei
corsi entro il termine del triennio, per causa di forza maggiore
riconosciuta dall'Assessore regionale al turismo, urbanistica e
beni culturali, la guida turistica deve frequentare il corso di
aggiornamento immediatamente successivo; in tale ipotesi la
validità della licenza è prorogata sino alla data di conclusione
del corso stesso.
3.
Le modalità di accertamento del profitto per coloro
che frequentano i corsi di aggiornamento e perfezionamento sono
stabilite dall'Assessorato regionale del turismo, urbanistica e
beni culturali.
PRESIDENTE:
Se nessuno chiede la parola, pongo in
votazione l'articolo 13 testé letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 14.
Articolo 14
(sanzioni)
1.
Chiunque eserciti, anche occasionalmente, attività
di guida turistica e di accompagnatore turistico, senza essere in
possesso della relativa licenza, è soggetto alla sanzione
amministrativa pecuniaria da lire 500.000 a lire 2.000.000,
raddoppiabile in caso di recidiva.
2.
La guida turistica che applichi tariffe diverse da
quelle fissate in conformità al precedente articolo 10 o che
incorra nelle violazioni previste al precedente articolo 11, primo
e secondo comma, è soggetto alla sanzione amministrativa pecuniaria
da lire 50.000 a lire 200.000.
3.
Le agenzie di viaggio che si avvalgono della
collaborazione di guide turistiche e accompagnatori turistici
sprovvisti della licenza di cui al precedente articolo 2 o che
applichino tariffe difformi da quanto disposto in applicazione del
precedente 10, sono soggette alla sanzione amministrativa
pecuniaria in caso di recidiva.
4.
Nel caso di reiterate violazioni alle norme della
presente legge, può essere disposta la sospensione della licenza da
un mese ad un anno, ovvero, per casi di particolare gravità, la
revoca della licenza.
5.
La revoca della licenza è altresì disposta qualora
il titolare della stessa abbia perduto taluno dei requisiti per cui
la licenza venne rilasciata.
6.
Ogni altra violazione alle norme della presente
legge è soggetta alla sanzione amministrativa pecuniaria da lire
50.000 a lire 100.000.
PRESIDENTE:
Se nessuno chiede la parola, pongo in
votazione l'articolo 14 testé letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 15.
Articolo 15
(vigilanza e controllo)
1. Fermo restando le competenze delle autorità di pubblica
sicurezza, la vigilanza ed il controllo sull'attività professionale
delle guide turistiche e degli accompagnatori turistici, sono
esercitati dai Comuni.
PRESIDENTE:
Se nessuno chiede la parola, pongo in
votazione l'articolo 15 testé letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 16.
Articolo 16
(norme transitorie)
1.
Le guide turistiche e i corrieri, in possesso delle
licenze di cui all'art. 123 del R.D.L. 18 giugno 1931, n. 773, ed
all'art. 11 del R.D.L. 18 gennaio 1937, n. 448 alla data di entrata
in vigore della presente legge, sono iscritti di diritto negli
elenchi regionali di cui al precedente art. 8.
2.
A tal fine i Comuni, entro trenta giorni dalla data
di entrata in vigore della presente legge, inviano all'Assessorato
regionale del turismo, urbanistica e beni culturali, l'elenco
nominativo dei titolari delle licenze di cui al comma precedente,
con l'indicazione della specifica professione indicata.
3.
I titolari della licenza per l'esercizio della
professione di corriere sono di diritto qualificati come
accompagnatori turistici.
4.
Entro sei mesi dalla data di entrata in vigore
della presente legge la Giunta regionale indice una sessione
straordinaria per esami di accompagnatore turistico. A tale
sessione saranno ammessi i candidati che dimostrino con idonea
documentazione di aver prestato, nel triennio 1985/1987, almeno
centocinquanta giorni effettivi di accompagnamento a favore di enti
operanti nel settore turistico o
di agenzie di
viaggio.
5.
Ai fini dell'ammissione alla sessione straordinaria
di esame gli interessati dovranno presentare apposita domanda entro
trenta giorni dalla data di entrata in vigore della presente legge
all'Assessorato regionale del turismo, urbanistica e beni
culturali.
PRESIDENTE:
Se nessuno chiede la parola, pongo in
votazione l'articolo 16 testé letto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 26
Votanti: 26
Favorevoli: 24
Contrari:2
Il Consiglio approva
PRESIDENTE:
L'oggetto n. 71 è stato rinviato e pertanto
si passa alla trattazione dell'oggetto iscritto al punto n. 72
dell'ordine del giorno.
