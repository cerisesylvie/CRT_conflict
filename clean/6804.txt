Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1307 del 2 maggio 1985 - Resoconto
OGGETTO N. 1307/VIII - COMUNICAZIONI SULLA SITUAZIONE DEGLI
ACCERTAMENTI RELATIVI ALLA GESTIONE DELLA CASA DA GIOCO DI
SAINT-VINCENT. - REIEZIONE DI ORDINE DEL GIORNO.
PRESIDENTE:
Do lettura dell'ordine del giorno presentato
dai Consiglieri Riccarand, Mafrica e Baldassarre:
ORDINE DEL GIORNO
Preso atto
che pressoché la totalità degli azionisti
ufficiali della SAISET S.p.A. è stata colpita da mandati di cattura
del Giudice Istruttore dell'Ufficio Istruzione Penale del
Tribunale
di Torino per furti pluriaggravati commessi nella gestione dei
giochi americani;
Ricordato che la Regione, nella sua qualità di parte lesa, si è
costituita parte civile nel procedimento penale in corso nei
confronti di Masi, Chamonal e Giovannini (detentori del 78% delle
azioni SAISET);
Preso altresì atto che dal processo verbale, redatto in data 22
marzo 1985 dal Nucleo regionale Polizia tributaria del la Guardia
di Finanza di Torino, emerge:
1) che "è stato accertato che la S.p.A. SAISET operava una
sistematica sottrazione degli introiti realizzati attraverso tutti
i settori di gioco omettendone la relativa contabilizzazione".
2) che "La Società ha omesso di contabilizzare l'importo
complessivo di lire 19.334.785.194, riferito al periodo 1°
settembre 1981 - 6 dicembre 1984";
Ricordato che l'art. 15 del Contratto Regione-SITAV del 16
febbraio 1978 prevede la revoca della concessione in caso di
sottrazione o occultazione di incassi per fatto della società;
Ritenendo doveroso sottrarre la gestione dei giochi americani
presso la Casa da Gioco di Saint-Vincent ad una Società che si è
resa responsabile di gravi irregolarità, che ha pressoché tutti gli
azionisti colpiti da mandati di cattura e che ha visto finire
nuovamente in carcere anche il suo ex amministratore unico;
il Consiglio regionale della Valle d'Aosta
delibera
di revocare l'autorizzazione alla SAISET
S.p.A. di gestire i cosiddetti giochi americani presso la Casa da
Gioco di Saint-Vincent
dà mandato
al Presidente della Giunta di notificare tale decisione con
lettera raccomandata agli amministratori della SAISET S.p.A. e
della SITAV S.p.A.
PRESIDENTE:
Come da intesa si prosegue nella discussione
in relazione alla questione del Casinò.
Ha chiesto la parola il Consigliere Beneforti; ne ha
facoltà.
BENEFORTI (D.C.):
Qualcuno ha parlato di relazione, ma le
mie sono soltanto comunicazioni al Consiglio.
Nell'adunanza del 3 aprile, nel richiedere la proroga al 15
maggio del mandato conferito alla Commissione Affari Generali
allargata ai Capi Gruppo, affermai che nella seduta odierna avrei
comunque comunicato al Consiglio gli avvenimenti che si sarebbero
verificati nel frattempo sugli accertamenti in cor so sulla SAISET
che gestisce i giochi americani al Casinò di Saint-Vincent. Oggi
infatti riferisco quanto è stato appurato dalla Commissione e
sull'operato della stessa in questo breve lasso di tempo.
Ritengo anche opportuno confermare a questo Consiglio che la
relazione finale sarà inderogabilmente presentata nella seduta del
22 maggio prossimo venturo, sia per rispettare il mandato ricevuto,
sia perché in tale data saremo tutti in condizioni di prendere le
decisioni definitive su dati certi che fino ad oggi non abbiamo
avuto. Ritengo pertanto che oggi si debbano evitare polemiche e
strumentalizzazioni elettorali. Affrontiamo il problema da
amministratori quali siamo, senza lasciarci trascinare da spirito
di parte, sia di maggioranza, sia di opposizione.
Come è noto, i motivi per i quali era stata avanzata la
richiesta di proroga riguardavano allora l'impossibilità da parte
della Commissione di riunir si regolarmente a seguito degli impegni
inerenti l'attività del Consiglio e dei Consiglieri, e la possibile
comunicazione da parte del Presidente della Giunta degli elementi
relativi agli accertamenti della Polizia Tributaria nei confronti
della SAISET, di cui la Commissione allora non era a conoscenza. Ne
consegue pertanto la mancanza di una risposta da parte della
Commissione alle pro poste che dovrebbe formulare per la gestione
dei giochi americani in caso di revoca della convenzione in
atto.
L'altro aspetto era la mancanza di una risposta alla richiesta
avanzata (dopo l'incontro del sottoscritto con l'Avvocato Lozzi,
legale della Regione costituitasi parte civile) ai magistrati che
seguono l'inchiesta sul Casinò per avere gli atti relativi alle
perizie e agli interrogatori che i magistrati stessi hanno
effettuato. La conoscenza di questi atti avrebbe indubbiamente
facilitato il compito affidato alla Commissione in merito
all'accertamento amministrativo nei confronti della SAISET. Oggi
posso comunicare al Consiglio che i magistrati hanno accolto la
richiesta presentata dal sottoscritto e dal Presidente del
Consiglio, per cui gli atti saranno consegnati alla Presidenza del
Consiglio nella giornata di domani.
In questi giorni riceveremo anche la risposta del Professor Dal
Piaz, inerente il parere richiesto alla Commissione sul processo
verbale di constatazione redatto dalla Polizia Tributaria della
Guardia di Finanza di Torino. La Commissione ha ritenuto opportuno
rivolgersi al Prof. Dal Piaz per sapere se il contenuto del verbale
della Polizia Tributaria è sufficiente e può essere preso a base
dell'accertamento amministrativo da parte della Commissione, anche
perché lui stesso che aveva consigliato, in attesa del
perfezionamento di accertamenti da parte dell'autorità giudiziaria,
di procedere ad un accerta mento amministrativo da parte del
Consiglio regionale.
Tuttavia c'è da tener presente che, da un primo esame del
verbale della Polizia Tributaria a conoscenza dei membri della
Commissione, è risultato evidente che il verbale stesso è stato
redatto in base a dati ed elementi acquisiti dalla Magistratura di
Torino in se de di indagine penale e in questa sede è stato
accertato che la SAISET S.p.A., fra gli altri accorgimenti posti in
essere per occultare gli effettivi risultati di gestione, operava
una sistematica sottrazione degli introiti realizzati attraverso
tutti i settori di gioco.
Il verbale dice ancora che la sottrazione degli introiti viene
imputata alla Società SAISET come tale e non a funzionari o
impiegati della stessa, presi singolarmente. L'importo sottratto
dal 1° settembre 1981 al 6 dicembre
1984 ammonterebbe a circa 19 miliardi, così suddivisi: roulette
americana 1 miliardo 407 milioni; black jack 2 miliardi 75 milioni;
slot machines 7 miliardi 61 milioni e punto banco 8 miliardi 789
milioni. Inoltre, nel verbale si rileva che l'imposta relativa alla
legge sugli spettacoli, non versata nella misura dell'8%, ammonta
oggi ad 1 miliardo 546 milioni. Da una lettura del verbale si può
vedere che molte affermazioni riportate sono le stesse fatte in
Commissione dall'allora Commissario Sanchioli.
Questi sono alcuni aspetti scaturiti da un esame del verbale
della Polizia Tributaria e possono essere considerati come base
definitiva per procedere alla revoca della Convenzione
Regione-SAISET. Credo che anche molti di noi siano di questo
parere, ma oggi
non dividiamoci per questo: non conviene e
non ci guadagna nessuno perché ormai siamo alla fine della
vicenda!
Ho cercato di mettere la Commissione in condizione di giudicare
con documenti, pareri e audizioni; altrettanto ha fatto il
Presidente della Giunta. Nessuno può negare che prima di prendere
ogni decisione non si siano verificate tutte le strade possibili e
non siano stati dati incarichi ad avvocati ed esperti affinché ci
confortassero con il loro parere.
Pertanto, alla luce degli atti che ci fornirà la Magistratura
inquirente, sui quali c'è da tenere presente che grava
indubbiamente il segreto istruttorio, e alla luce del parere
fornito dal Prof. Dal Piaz in merito al verbale del la Polizia
Tributaria, porteremo al prossimo Consiglio regionale la relazione
definitiva e le conseguenti proposte in base al mandato ricevuto.
Su tale relazione e proposte il Consiglio assumerà le decisioni di
competenza e potrà farlo in quanto in possesso di documenti che
potrà esibire in caso di ricorsi della controparte al Tribunale
Amministrativo.
Prima di terminare, permettetemi di richiamare ancora la vostra
attenzione su aspetti che ci riguardano, essendo inerenti al lavoro
della Commissione. Primo aspetto è l'arresto, avvenuto il 22
aprile, da parte della Guardia di Finanza di Torino, del Dottor
Luigi Vegezzi. La Commissione, venuta a conoscenza della notizia
apparsa sugli organi di informazione, ne dovrà valutare attenta
mente la portata, perché, se le notizie saranno confermate,
l'accusa di furto aggravato rivolta al commercialista, ritenuto
anch'egli responsabile dei furti ai tavoli dei giochi americani,
potrebbe avere grande importanza ai fini dell'indagine
amministrativa, in quanto riferita a persona che, al momento dei
fatti contestati, oltre ad essere uno dei principali azionisti
della SAISET, era anche responsabile della Società stessa in
qualità di amministratore delegato.
Il secondo aspetto che voglio ricordare è che la deliberazione
consiliare del 14 gennaio, nel conferire mandato alla Commissione
Affari Generali, ha incaricato la stessa di formulare proposte
qualora si verificassero le condizioni della revoca della
convenzione in atto per la gestione dei giochi americani. L'opera
della Commissione, che in questa fase potrebbe concludersi con
l'accertamento in via amministrativa di un'eventuale violazione
della convenzione, non può certamente considerarsi conclusa perché,
nel momento dell'accertata sussistenza dei presupposti per
l'instaurazione del provvedimento amministrativo di revoca, dovrà
indicare anche la soluzione alternativa per la gestione dei giochi,
avendo cura di assicurare la continuità per non compromettere il
funzionamento di una attività che, seppur sotto certi aspetti
criticabile perché basata sul gioco d'azzardo, comporta al tempo
stesso un non indifferente cespite d'entrata per la Regione e
soprattutto l'esistenza di oltre 150-160 posti di lavoro.
Con i dati di cui verrà in possesso la Commissione nei prossimi
giorni si potrà lavorare, cercando di presentare la relazione
definitiva nel Consiglio regionale del 22 maggio. Grazie.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Confesso la mia soddisfazione per
la relazione conclusiva del Presidente Beneforti, il quale
all'inizio parlava di comunicazione mentre invece si è trattato di
una vera e propria relazione finale. Dopo le affermazioni e le
certezze, che il Presidente della Commissione Beneforti ha
comunicato al Consiglio Regionale, non ha più senso discutere
sull'argomento il 22 maggio.
Debbo dare atto al Presidente Beneforti di aver assunto una
posizione netta e precisa nei confronti della Società SAISET:
infatti, ritenendo che esistano tutti gli elementi idonei per
passare alla revoca della concessione alla SAISET, ha chiesto al
Consiglio di procedere appunto a tale revoca. Il Presidente
Beneforti e la Commissione sono arrivati in ritardo a questa
conclusione, perché gli stessi elementi esisteva no già da circa un
anno e mezzo ed anche le mie dimissioni dalla Commissione erano
state motivate dalla necessità che noi, come componenti della
Commissione, eravamo già in grado di suggerire al Consiglio
regionale la revoca della concessione con la SAISET.
Oggi, finalmente, non il "pentito" ma il "progressista" Valerio
Beneforti ci indica la strada più giusta, dopo che altri
Consiglieri ed anche il sotto scritto da più di un anno e mezzo
presentano ordini del giorno ed esposti alla magistratura per
costringere il Consiglio a revocare la concessione alla SAISET.
Finalmente anche la Democrazia Cristiana, per bocca del
Presidente della Commissione, ha scelto la strada della revoca
della Concessione e di questo prendiamo atto con soddisfazione!
Questo dimostra che la mia battaglia e quella di altri Consiglieri
è stata utile e decisiva, anche se, e lo ripeto con rammarico,
prendiamo oggi una decisione che avremmo potuto prendere già un
anno e mezzo fa.
Gli ammanchi di 19 miliardi, l'arre sto dell'amministratore
Vegezzi e le comunicazioni giudiziarie che circolano in vari
ambienti politici ed amministrativi della società sembra quasi che
non facciano neppure più cronaca, anche se la stampa in genere
cerca di ovattare alcune notizie che invece l'opinione pubblica
dovrebbe conoscere, perché questi ammanchi, oltre a dare
un'immagine negativa della valle d'Aosta per il loro aspetto di
scandalo non solo nazionale ma addirittura internazionale,
rappresentano anche un beneficio sottratto ai cittadini
valdostani.
Forse noi su questo problema avremmo dovuto essere più seri:
abbiamo perso una grande occasione per dimostrare di essere capaci
a fare gli amministratori e di meritare i voti che gli elettori
hanno voluto affidarci con fiducia!
Nel verbale della Guardia di Finanza si dice che "è stato
accertato", e lo ha confermato lo stesso Presidente Beneforti, che
si è trattato di una sistematica sottrazione da parte degli
azionisti della stessa società, mentre io in altre occasioni ho
parlato, e lo ripeto con forza, di una sistematica ruberia operata,
guarda caso, dagli stessi azionisti che oggi sono uno all'estero,
uno in carcere, un altro agli arresti domiciliari. Si tratta degli
stessi personaggi che hanno trasformato la "bisca" del Casinò in
una società mafiosa, fatta di ruberie, che non ha avuto e non ha la
moralità sufficiente per gestire una casa da gioco che dovrebbe
dare un certo senso di prestigio e di chiarezza all'opinione
pubblica.
A che cosa serve, a questo punto, spendere 8 miliardi per delle
manifestazioni utili a rilanciare l'immagine del Casinò, quando
dietro a questa società ci sono persone in continuo contatto con
elementi mafiosi? Nei mandati di cattura emessi la magistratura si
fa esplicito riferimento allo stato mafioso di questi personaggi e
noi, come Consiglieri regionali, abbiamo permesso che questa
situazione si protraesse per oltre un anno e mezzo! Io non sono un
cattolico, ma per un cattolico sarebbe normale ringraziare il Cielo
per averci indicato questa soluzione. Accetto l'invito rivolto dal
Presidente Beneforti a non voler strumentalizzare la situazione e
proprio perché siamo in piena campagna elettorale...
TAMONE
(fuori microfono): Gaetano, e allora tutto il
discorso politico che avete fatto in questa campagna
elettorale??!!
BALDASSARRE (P.S.D.I.):
Non è vero, perché non mi sembra
che questa campagna elettorale si sia basata...
(.... INTERRUZIONE ....)
Sì è giusto, però ogni tanto ci vuole una battuta! Certamente il
22 del prossimo mese ne potremo riparlare senz'altro. Il gruppo
comunista, io ed il Consigliere Riccarand, abbiamo presentato un
ordine del giorno che non leggo io, per un senso di correttezza,
nel quale, dopo l'acquisizione di questi nuovi elementi, chiediamo
al Consiglio Regionale di revocare alla SAISET l'autorizzazione a
gestire i giochi americani. vedremo allora come si comporterà la
Democrazia Cristiana, quando lo stesso Presidente della
Commissione, il Consigliere democristiano Beneforti, ha detto che
esistono tutti gli elementi per la revoca della concessione.
Io prendo atto di questa nuova situazione che si è venuta a
creare e faccio un solo accenno alle comunicazioni del Presidente
della Giunta, sulle quali appunto avevo chiesto la parola. Il
Presidente della Giunta ci ha comunicato che la Commissione ha
stabilito che sulle trattenute delle decadi va applicato un
interesse del 15%. Io non ritengo che su questa decisione la Giunta
regionale o il Consiglio regionale possano trovarsi d'accordo,
altrimenti non avrebbe senso l'articolo inserito nella convenzione
che la soprattassa debba essere dell'1% giornaliero. Questo non
vuol dire però che il Consiglio regionale o la Giunta debbano
accettare l'interesse del 15% stabilito dalla Commissione.
Io esprimo quindi il mio dissenso dalla decisione presa dalla
Commissione e chiedo che il Consiglio regionale si pronunci sulla
richiesta di una soprattassa dell'1% sulle trattenute operate dalla
SITAV. Ho voluto così anticipare il punto di vista del mio Partito
e mio personale su questo provvedimento.
PRESIDENTE:
Prima di dare la parola al Consigliere
Torrione, vorrei dare lettura della lettera che ho inviato ai
Magistrati di Torino:
Il Consiglio regionale con provvedi mento n. 1403/VIII, in data
14 gennaio 1985, ha conferito alla Commissione Affari Generali
allargata ai Capigruppo il mandato di procedere ad una azione di
accertamento in via amministrativa dei fatti che possono integrare,
dal punto di vista oggettivo, quegli estremi di "sottrazione od
occultazione degli incassi" che il terzo comma dell'art. 15 della
Convenzione Regione-SITAV considera come giustificato il motivo di
revoca della convenzione.
Sussistendo un pubblico interesse circa la permanenza
o
meno della concessione alla SAISET s.p.a. di gestire i giochi
americani, in relazione all'eventuale applicazione dell'art. 15
della vigente convenzione Regione-SITAV, richiamato dall'art. 16
della Convenzione Regione-SITAV-SAISET, a seguito ed
a
conferma delle richieste del Presidente della suddetta
Commissione, mi pregio richiedere, ai sensi del disposto dell'art.
165 del Codice di procedura pena le, di ottenere copia degli atti
relativi agli accertamenti delle sottrazioni operate sui ricavi
derivanti dai giochi americani nell'ambito della gestione della
s.p.a. SAISET.
Trattandosi di atti che dovrà consegnare al Presidente della
Commissione consiliare incaricata degli accertamenti amministrativi
sulla gestione della Casa da gioco, chiedo di essere autorizzato in
tal senso e di conoscere eventuali limiti per il successivo esame
in Commissione ed, eventualmente, in assemblea consiliare.
Con l'impegno al pagamento di quanto necessario, anticipatamente
ringrazio e porgo distinti saluti.
- Avv. Gianni Bondaz -
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.)
: Sarò molto telegrafico anche perché
avevo predisposto un intervento piuttosto articolato, ma quanto
volevo dire è stato superato dal la comunicazione del Presidente
della Commissione.
Io credo che le comunicazioni fatte oggi dal Presidente della
Commissione e consegnate ai responsabili della Giunta necessitino
solo di un atto conclusivo o di una firma, perché sono le premesse
della revoca della concessione. Al di là delle sfumature di
comportamento che ogni forza politica può tenere su questa vicenda,
quanto ci ha detto il Presidente della Commissione può essere la
premessa di una deliberazione, di un atto o di una comunicazione
che il Presidente della Giunta deve inevitabilmente firmare.
A questo punto non facciamo altri commenti perché sarebbe
sciocco e inopportuno far perdere tempo al Consiglio: visto e
considerato che le affermazioni del Presidente della Commissione
sono inequivocabili, prego la maggioranza di trarne le dovute
conclusioni.
Si dà atto che dalle ore 11,07 assume la Presidenza il vice
Presidente DE GRANDIS.
PRESIDENTE:
Ha chiesto la parola il Consigliere
Beneforti; ne ha facoltà.
BENEFORTI (D.C.):
Ho detto prima che oc corre non
strumentalizzare, perché siamo in periodo elettorale: nelle mie
comunicazioni non ho tratto e non intendevo trarre alcuna
conclusione! Ricordo ai Consiglieri Baldassarre e Torrione di aver
detto che nel verbale del la Polizia Tributaria vi sono delle
affermazioni e che, nonostante queste affermazioni possano fare
credere a qualcuno che sia tutto pronto per portare alla revoca,
noi abbiamo chiesto al Prof. Dal Piaz un parere per sapere se
quelle affermazioni possono costituire una base sufficiente per
chiudere l'indagine amministrativa della Commissione. Ho anche
affermato che la Commissione aveva richiesto gli atti processuali,
che non sono stati dati alla Commissione ma alla Presidenza del
Consiglio, e che, dopo la lettura degli stessi e del parere del
Prof. Dal Piaz, avremmo certamente tirato le conclusioni, tenendo
conto dell'arresto di Vegezzi e tenendo presente che, se si arriva
a certe conclusioni, bisognerà comunque trovare il modo di gestire
i giochi americani, in quanto la Commissione ha anche questo
mandato.
Pertanto, quando la Commissione avrà gli atti si riunirà,
discuterà e si confronterà per poter poi presentare la relazione il
22 prossimo. Il mandato della Commissione era quello di fare delle
comunicazioni e io ho cercato di adeguarmi anche se ho fatto alcuni
commenti sul verbale della Polizia Tributa ria.
BALDASSARRE
(fuori microfono): Hai fatto marcia
indietro!
BENEFORTI (D.C.):
Io non faccio marcia indietro, caro
Baldassarre! Non sarebbe stato corretto da parte mia trarre delle
conclusioni, dal momento che le conclusioni le deve trarre la
Commissione.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
I due punti su cui discutiamo sono le
informazioni dateci dal Presidente della Giunta sui risultati
dell'arbitrato e le comunicazioni fatte dal Presidente della
Commissione Beneforti sugli ultimi sviluppi della vicenda SAISET.
Parlerò brevemente su entrambi gli argomenti.
Non abbiamo ancora ricevuto il verbale definitivo
dell'arbitrato, tuttavia dalle notizie forniteci dal Presidente
della Giunta risulta comunque che la nostra Regione non ha avuto
ragione su alcuni punti importanti. Noi esprimiamo quindi la nostra
insoddisfazione per i risultati di questo arbitrato, soprattutto
per ciò che concerne il pagamento dell'interesse del 15%, invece
della penale prevista dal contratto per gli 11 miliardi trattenuti
dalla SITAV.
Se siamo insoddisfatti non siamo però troppo sorpresi, perché
l'arbitrato è anche il risultato della scelta degli arbitri: quando
la Giunta regionale ha scelto come arbitro della Regione un le gale
che già in precedenza aveva consigliato la Giunta regionale
prendendo in considerazione le tesi della SITAV, si poteva
prevedere come si sarebbe concluso l'arbitrato, essendoci due
arbitri su tre indirizzati verso l'interpretazione che conosciamo.
Non siamo soddisfatti dei risultati e neanche del comportamento
della Giunta...
TAMONE
(fuori microfono): Te lo auguro di avere
l'immunità parlamentare!!
... io ho espresso la mia opinione e se qualcuno non la ritiene
valida prenderà tutti i provvedimenti del caso: il Presidente Craxi
ha appena dato mandato ai suoi avvocati di querelare le notizie
apparse su "L'Unità", anche se erano le stesse notizie apparse su
"La Repubblica" e altri giornali. Vuol dire che, probabilmente, il
periodo pre-elettorale sollecita anche le querele!
Non sono soddisfatto del comportamento della Giunta,
innanzitutto perché ha finto di consultare la Commissione senza poi
tenere conto di quanto la Commissione aveva suggerito e cioè di
limi tare l'arbitrato soltanto agli interessi sugli 11 miliardi
trattenuti dalla SITAV. Sono stati posti invece in discussione
altri due punti che la Commissione non riteneva opportuno
considerare. Non ci sono stati poi, nonostante la Commissione li
avesse richiesti, il contatto con l'avvocato della Regione e un
utile scambio di idee con la Commissione.
Non conosco esattamente i termini dell'arbitrato ma mi chiedo
cosa significhi riconoscere che la SITAV debba pagare soltanto il
15%. Probabilmente significa che le lettere inviate da Masi al
Presidente Andrione e alcune affermazioni del Presidente Andrione
sono state riconosciute come atti ufficiali. Mi chiedo che
significato abbia il punto se non di accrescere le responsabilità
del Presidente della Giunta, che avrebbe dato delle autorizzazioni
senza consultare il Consiglio regionale.
Ad alcuni potrà non essere piaciuta la comunicazione del
Presidente della Commissione speciale di indagine sulla Casa da
Gioco, ma io credo che sia una persona che sa quello che fa e che
presenta al Consiglio elementi di giudizio nel momento più
opportuno. La vicenda dei giochi americani ci ha lasciati per
plessi dal giugno dell'81, quando ci eravamo astenuti perché i
termini della convenzione non erano chiari e il tutto era avvenuto
troppo rapidamente, e tutto ciò anche considerando l'opportunità di
aumentare i posti di lavoro in valle. Ora siamo alla stretta finale
e noi crediamo che la Commissione abbia lavorato positivamente e
che con gli ultimi elementi, il parere dell'Avvocato Dal Piaz e i
verbali degli interrogatori, sia in grado di adempire, anche
formalmente, al mandato del Consiglio regionale.
Come gruppo noi non abbiamo dubbi, avendo preso conoscenza del
verbale redatto della Guardia di Finanza che non usa il
condizionale ma sempre l'indicativo: per noi l'accertamento delle
somme occultate per responsabilità della Società emerge dal verbale
e i verbali degli interrogatori potranno essere una conferma. A
questo punto l'indagine amministrativa deve considerarsi chiusa, a
meno che qualcuno non sostenga che bisogna aspettare la sentenza
definitiva, quella del terzo livello di procedimento giudiziario.
Crediamo quindi che non si debba procrastinare oltre la decisione
inevitabile.
Oggi abbiamo sottoscritto un ordine del giorno per la revoca,
perché riteniamo che l'opinione pubblica debba sapere chi giudica
in un determinato modo le notizie e ne prende atto e chi invece ha
ancora dei dubbi in proposito. Siamo anche d'accordo che la revoca
venga decisa tenendo conto della realtà e della necessità che la
Casa da Gioco continui a funzionare. Noi avevamo già presentato una
proposta di legge in tal senso, nei mesi scorsi, ma non sappiamo se
la maggioranza regionale vorrà tener conto di quella proposta.
Comunque, contestualmente alla revoca, il Consiglio regionale
deve dare mandato all'esecutivo perché trovi una soluzione
transitoria per il personale. In attesa di una soluzione definitiva
si potrebbe nominare un commissario straordinario e fare in modo
che il per sonale della Casa da Gioco abbia un incarico temporaneo
in attesa di una soluzione più opportuna per l'intera questione del
Casinò. Non crediamo tuttavia che tutto possa limitarsi alla sola
revoca della convenzione con la SAISET: abbiamo elementi che ci
inducono a pensare che ci sia in ballo l'intera gestione della Casa
da Gioco. Ricordo, per esempio, che nel verbale si fa cenno ai
compiti di vigilanza che aveva la SITAV sui procedimenti messi in
atto dalla SAISET. Ricordo ancora che alcuni azionisti della SAISET
sono contemporaneamente azionisti della SITAV. Anche la questione
dell'indennità fuori busta concessa ai controllori comporta, a
nostro giudizio, delle responsabilità da parte della SITAV.
Noi siamo dell'idea che la situazione sia ormai assolutamente
chiara e che sia inevitabile la revoca della Convenzione, con tutti
gli accorgimenti necessari perché non ci siano problemi per la
continuità dei giochi e per il personale che lavora nella Casa da
Gioco. Crediamo anche che debba essere presa in considerazione la
possibilità di arrivare ad un'unica società a maggioranza pubblica
per la gestione di entrambi i giochi.
Siamo comunque disponibili a discutere altre soluzioni.
PRESIDENTE:
Ha chiesto la parola il Consigliere
Riccarand; ne ha facoltà.
RICCARAND (N.S.):
Prima di entrare nel merito delle
questioni del Casinò di Saint-Vincent, vorrei fare un brevissimo
riferimento alla precedente discussione sul Parco Nazionale del
Gran Paradiso che spero non si sia conclusa in quel modo. Ho
presentato un ordine del giorno e spero di conoscere quanto prima
se verrà messo in discussione o meno, e comunque in che modo il
Consiglio regionale si esprimerà ufficialmente su una grave vicenda
con una sua presa di posizione.
Sono ormai trascorsi quasi quattro anni da quando il Consiglio
regionale autorizzò la SAISET a gestire i giochi americani presso
il Casinò di Saint-Vincent. Credo che in questi quattro anni la
situazione e le posizioni, nonché l'immagine che si ha di questa
società, siano completamente cambiate. Quattro anni fa, sulla base
delle relazioni svolte dall'allora Presidente della Giunta Mario
Andrione, dall'Assessore alle Finanze Ramera e dall'Assessore al
Turismo Pollicini, questo Consiglio, a maggioranza, con il voto
contrario di Nuova Sinistra e l'astensione di alcuni Consiglieri,
diede parere favorevole affinché questa società gestisse i giochi
americani al Casinò di Saint-Vincent.
Si disse che era una Società proveniente dalle Antille e che
doveva fare concorrenza alla SITAV. L'allora Presidente Andrione
scrisse di suo pugno che l'amministratore unico della Società,
Luigi vegezzi, ora in carcere per furto pluriaggravato, era persona
di indiscutibile preparazione e moralità. Questa era la SAISET
quattro anni fa. In questo ultimo anno si è scoperto invece che la
SAISET è una associazione a delinquere e a questa conclusione
portano tutte le indagini della Magistratura e i documenti che noi
abbiamo finora esaminato.
Il problema, in discussione ormai da un anno a questa parte, è
se si vogliono lasciare in gestione i giochi americani presso il
Casinò di Saint-Vincent ad una associazione a delinquere, quale è
la SAISET, oppure se si vuole cambiare strada. La risposta mi
sembra banale e le discussioni che continuiamo a fare in Consiglio
sono ripetitive. Non c'è più da chiedersi quando, come e perché
arrivare alla revoca, ma come mai ci sono ancora in questo
Consiglio delle forze che si oppongono, al di là di ogni logica e
motivazione, alla revoca, e non accettano il fatto che ormai la
SAISET non esiste più come società e deve lasciare il posto ad
altre soluzioni, che possono anche essere diverse a seconda dei
punti di vista. Si tratta ormai di una società che è composta,
nella sua quasi totalità, da persone colpite da mandati di cattura
per reati gravissimi come associazione a delinque re di stampo
mafioso, truffa e furto pluriaggravato.
Ripeto per l'ennesima volta, perché certe affermazioni vengono
dimenticate o si finge di dimenticarle per non trarre conclusioni,
che in questa società gli azionisti ufficiali (perché quelli
ufficiosi non li conosciamo) sono Masi, Chamonal e Giovannini che
detengono il 78% e sappiamo quali sono le imputazioni a loro carico
e la loro situazione attuale; mentre vegezzi e la moglie che
detengono il 14%, Mascarzini che detiene l'8% e altre persone di
Bosses sembrerebbero l'unica parte pulita della società. In realtà
sappiamo che l'8% è stato venduto a Mascarzini dalla Società
SOPANI, la quale era controllata da
Giorgio Sacco, revisore dei conti di una società di Campione,
arrestato nel dicembre del 1983 per reati connessi alla gestione
del Casinò di Campione. Tutto il pacchetto azionario di controllo
della SAISET è costituito da persone colpite da mandati di cattura
e inquisite dalla Magistratura per reati di estrema gravità: questa
è la SAISET e noi stiamo ancora a domandarci che cosa bisogna
fare!
Vorrei rileggere un parere dell'avv. Dal Piaz che risale al 25
giugno del 1984: "Penso che la risoluzione del rapporto,
relativamente alla gestione dei giochi americani, sia senz'altro
possibile". Questo, ripeto, è stato scritto il 25 giugno 1984, dopo
che era no emersi gli intrecci azionari tra SITAV e SAISET e
divenne nota la composizione azionaria vera e propria della SAISET.
Da quella data sono successi numerosi altri episodi estremamente
gravi, come le lettere dell'ex commissario regionale Sanchioli al
Presidente della Giunta, in cui si rendevano note le pesanti
perplessità sulle manomissioni alle slot-machines, i nuovi mandati
di cattura nei confronti di Masi, Chamonal e Giovannini per i furti
nella gestione dei giochi americani e, infine, il processo verbale
della Guardia di Finanza di Torino.
In numerosi punti di quest'ultimo documento si dice: "E' stato
accertato che la Società per azioni SAISET operava una sistematica
sottrazione degli introiti realizzati attraverso tutti i settori di
gioco", e questa affermazione è accompagnata da una serie di
descrizioni delle avvenute sottrazioni e della loro entità. A noi
non interessa comunque la cifra (19 miliardi, come ha affermato la
Guardia di Finanza che ha fatto un calcolo estremamente
prudenziale), a noi interessa appurare se c'è stata sottrazione od
occultazione da parte della Società. Abbiamo una serie di dati
estremamente precisi: gli elementi su cui si basa il verbale della
Guardia di Finanza, le dichiarazioni confessorie degli imputati, le
somme in contanti spontaneamente consegnate dagli imputati e le
somme sequestrate nel le loro abitazioni.
Di fronte a tutti questi elementi si dice che bisogna ancora
aspettare la nuova documentazione e altri pareri, che sicuramente
possono servire, ma, se non c'è la volontà politica, non porteranno
mai ad una conclusione. Gli elementi che abbiamo oggi non saranno
diversi da quelli che riceveremo ancora, anche se suffragati da
ulteriori dati che però non aggiungeranno nulla a quel lo che già
abbiamo e cioè al verbale della Guardia di Finanza e alle
comunicazioni giudiziarie dei giudici istruttori relative agli
azionisti della SAI-SET, che ci permettono fin d'ora di affermare
che non c'è più nessun motivo razionale perché quella società
continui a esistere a Saint-Vincent, se non il fatto di non avere
un minimo di fantasia per sostituirla con qualche altra società,
oppure si deve supporre che esistono altri interessi o ricatti
all'interno di questo Consiglio.
Con l'adesione del Gruppo comunista e del Consigliere
Baldassarre, presento un ordine del giorno, nel quale si ribadisce
un giudizio estremamente critico sulla situazione determinatasi e
si chiede l'immediata revoca, perché non c'è nessun motivo che
impedisca di intervenire immediatamente. Do lettura dell'ordine del
giorno:
ORDINE DEL GIORNO
Preso atto che pressoché la totalità degli azionisti ufficiali
della SAISET S.p.A. è stata colpita da mandati di cattura del
Giudice Istruttore dell'Ufficio Istruzione Penale del Tribunale di
Torino per furti pluriaggravati commessi nella gestione dei giochi
americani;
Ricordato che la Regione, nella sua qualità di parte lesa, si è
costituita parte civile nel procedimento penale in corso nei
confronti di Mai, Chamonal e Giovannini (detentori del 78% delle
azioni SAISET);
Preso altresì atto che dal processo verbale, redatto in data 22
marzo 1985 dal Nucleo regionale Polizia tributaria del la Guardia
di Finanza di Torino, emerge:
1)
che è stato accertato che la S.p.A. SAISET operava
una sistematica sottrazione degli introiti realizzati attraverso
tutti i settori di gioco omettendone la relativa
contabilizzazione".
2)
che "La Società ha omesso di contabilizzare
l'importo complessivo di lire 19.334.785.194, riferito al periodo
1° settembre 1981 - 6 dicembre 1984";
Ricordato che l'art. 15 del Contratto Regione-SITAV del 16
febbraio 1978 prevede la revoca della concessione in caso di
sottrazione o occultazione di incassi per fatto della società;
Ritenendo doveroso sottrarre la gestione dei giochi americani
presso la Casa da Gioco di Saint-Vincent ad una Società che si è
resa responsabile di gravi irregolarità, che ha pressoché tutti gli
azionisti colpiti da mandati di cattura e che ha visto finire
nuovamente in carcere anche il suo ex amministratore unico;
il Consiglio regionale della Valle d'Aosta
delibera
di revocare l'autorizzazione alla SAISET S.p.A. di gestire i
cosiddetti giochi americani presso la Casa da Gioco di
Saint-Vincent
dà mandato
al Presidente della Giunta di notificare tale decisione con
lettera raccomandata agli amministratori della SAISET S.p.A. e
della SITAV S.p.A..
Se con gli elementi che abbiamo in mano oggi si decide
un'ulteriore dilazione, la stessa logica verrà nuovamente imposta
al Consiglio il 22 maggio, data del la prossima riunione, perché
gli elementi su cui ci si baserà saranno gli stessi, la sostanza
non cambierà: gli atti che perverranno dai Giudici di Torino
saranno gli stessi sui quali si è basata la Guardia di Finanza per
redigere il processo verbale.
Non ci sono quindi elementi nuovi per i quali valga la pena
di aspettare, a meno che, come diceva il Consigliere Mafrica, la
scelta non sia quella di aspettare la sentenza definitiva e cioè la
conclusione della fase istruttoria, il rinvio a giudizio, il
processo di 1° grado, l'appello, e la Corte di Cassazione. A quel
punto però la convenzione sarà già scaduta automaticamente per
decorrenza dei termini.
vorrei fare alcune osservazioni anche per quanto riguarda la
questione dell'arbitrato. Anzitutto, ritengo estremamente grave il
fatto che i membri della Commissione di indagine del Casinò non
abbiano ancora ricevuto copia del documento con cui gli arbitri
hanno tratto le loro conclusioni, dopo parecchi giorni dalla sua
consegna. Noi siamo venuti a conoscenza di tale documento
attraverso un comunicato della SITAV. Come è possibile non riuscire
a fare 10 fotocopie di un documento in una settimana? Anche in
questo modo si esprime un rapporto inaccettabile fra la Giunta
regionale, il suo Presidente e la Commissione di indagine.
In tutta la vicenda dell'arbitrato c'è stato un qualcosa di
inaccettabile, che mirava, evidentemente, a portare al le
conclusioni alle quali si è giunti. In un primo tempo, infatti, la
decisione dell'arbitrato è stata assunta dalla Giunta senza
consultare il Consiglio o la Commissione, e su questa scelta, sin
dall'inizio, ho sempre espresso un giudizio negativo, perché non
bisognava designare un tecnico al di sopra delle parti, ma
bisognava designare una persona che desse garanzie di sostenere le
posizioni della Regione e questo non è stato fatto. E' stato poi
chiesto alla Commissione di indagine su quale punto del problema si
doveva esercitare l'arbitrato, come se ciò non fosse già stato
deciso sin dall'inizio. Così la Commissione decise una linea
d'azione, ma la Giunta si comportò in maniera del tutto diversa. La
Commissione chiede di avere perlomeno un incontro con l'arbitro
designato dalla Regione, per conoscere la sua tesi, ma non si è mai
potuto fare questo incontro.
Oggi non sappiamo che cosa è stato scritto dal Collegio
arbitrale e ci troviamo nella condizione di dover magari anche
accogliere il suo suggerimento, però il nostro giudizio su come è
stata impostata fin dall'inizio tutta la vicenda è estremamente
negativo. Noi abbiamo addirittura il vago sospetto che essa sia
stata condotta in modo da arrivare a determinate conclusioni che
potessero in qualche modo servire nell'ambito del procedimento
penale più generale ad alleviare ben precise responsabilità. Questo
è il sospetto pesantissimo che noi abbiamo sulla conduzione di
tutta questa vicenda! Io chiedo quindi che, innanzitutto, il
Presidente della Giunta, in giornata, faccia avere copia di questo
verbale o di questa sentenza redatta dal Collegio arbitrale, perché
i membri della Commissione di indagine sappiano quantomeno sulla
base di quale ragionamento o di quale deduzione gli arbitri sono
giunti a determinate conclusioni, che io ritengo estremamente
dannose per la Regione.
PRESIDENTE:
Consigliere Riccarand, la prego di rimanere
un attimo al suo posto per chiarire la questione degli ordini del
giorno.
La Presidenza le ha già comunicato che non si possono presentare
ordini del giorno sulle comunicazioni del Presidente e durante la
discussione delle interpellanze. Però lei ha facoltà, come gli
altri Consiglieri, di presentare ordini del giorno anche su
argomenti estranei alla discussione, ai sensi del secondo comma
dell'articolo 50, quando però si tratti di argomenti rilevanti ed
urgenti. Siccome in questo Consiglio ci sono altri ordini del
giorno che sono già stati preannunciati, le suggerirei di attendere
di sapere quali altri ordini del giorno intendono presentare gli
altri Consiglieri, che probabilmente possono riguardare lo stesso
argomento, dopodiché potrà essere sottoposta al Consiglio la scelta
o meno di iscrivere questi argomenti all'ordine del giorno
attuale.
Ricordo che, per l'iscrizione all'ordine del giorno, occorre la
maggioranza dei due terzi.
PRESIDENTE:
Ha chiesto la parola il Consigliere
Riccarand; ne ha facoltà.
RICCARAND (N.S.):
D'accordo per quanto riguarda l'ordine
del giorno sulla questione del Parco; per quest'altro invece c'è
già un oggetto inserito nell'ordine del giorno dei lavori del
Consiglio e quindi credo che sia del tutto normale presentare un
nuovo ordine del giorno.
PRESIDENTE:
Sarebbe opportuno che al rientro del
Presidente del Consiglio si faccia una riunione dei Capi gruppo, su
questi argomenti, per decidere un eventuale ordine del giorno di
comune accordo, anche perché il suo ordine del giorno, sul quale,
per carità, io non voglio entrare nel merito, mi pare che fuoriesca
dai limiti previsti dal regolamento. Si tratta infatti di una
precisa richiesta di un atto amministrativo che non so se sia
ammissibile a termini di regolamento.
A questo proposito penso che nel pomeriggio potremmo fare una
sospensione della seduta, con una riunione dei Capi gruppo, per
dirimere la questione, che mi pare di notevole rilevanza.
PRESIDENTE:
Ha chiesto la parola il Consigliere
Riccarand; ne ha facoltà.
RICCARAND (N.S.):
Anche a nome dei Consiglieri Mafrica e
Baldassarre, io chiedo di poter consegnare, comunque, questo ordine
del giorno alla Presidenza, la quale deciderà le modalità ed il
momento per metterlo in votazione.
PRESIDENTE:
Lei mi faccia la richiesta ai sensi del
secondo comma dell'articolo 50 e mi giustifichi rapidamente
l'urgenza e la rilevanza della richiesta, dopodiché io, in qualità
di Presidente, l'accetterà con riserva per le motivazioni che le ho
esposto in precedenza. Il Consigliere Riccarand ha qualche
perplessità?
Ha chiesto la parola il Consigliere Riccarand; ne ha
facoltà.
RICCARAND (N.S.):
C'è già un oggetto al l'ordine del
giorno dei lavori del Consiglio ed è il 14 ter "Comunicazioni sulla
Commissione di indagine". Io credo che nell'ambito della
discussione di questo oggetto noi possiamo presentare un ordine del
giorno. Mi sembra che que sta sia una prassi del tutto normale.
PRESIDENTE:
Sì, Consigliere Riccarand, io le ho già detto
che accetto con riserva l'ordine del giorno, visto che c'è un
argomento specifico iscritto nei lavori odierni, ma le faccio
rilevare che ci sono fondate perplessità per quanto riguarda il
contenuto, perché si tratta della richiesta di un atto
amministrativo rilevante. Questo è il punto. Quindi lei lo
consegni, ai sensi del secondo comma dell'articolo 50 (e questo lo
dico io perché non lo vuole dire lei) e poi ci riserviamo una
decisione.
Ha chiesto la parola il Consigliere Segretario Tamone; ne ha
facoltà.
TAMONE (U.V.):
Esprimo solo alcune considerazioni.
Innanzitutto noi non ci siamo mai rifiutati di discutere su
questo argomento, come qualcuno vuol far sembrare o credere in
questo Consiglio. Quando la competenza della Commissione Affari
Generali allargata ai Capi-gruppo fu estesa alla questione
dell'indagine amministrativa, tutta la maggioranza votò compatta
l'ordine del giorno e tutti ci impegnammo in Commissione perché la
questione fosse portata avanti nei termini e nei tempi che si
potevano ritenere sufficientemente validi.
Nella penultima riunione della Commissione, quando il Presidente
del Governo regionale consegnò al Presidente della Commissione,
Consigliere Beneforti, l'atto della Guardia di Finanza, si discusse
a lungo su cosa fare di quel documento: se consegnarlo o meno ai
Commissari e quali altre determinazioni potevano essere prese per
poter procedere nei lavori. Tutti i Commissari si dichiararono
d'accordo sul fatto che, prima di esprimere pareri, bisognava
ottenere il giudizio da parte di un esperto. L'esperto fu
individuato nella persona del prof. Dal Piaz e il Presidente della
Commissione fu incaricato di portare quel documento al prof. Dal
Piaz, mentre nel frattempo la Commissione decise di attendere,
prima di tornare in quest'aula ad esprimere dei giudizi in merito
all'argomento. Questo era l'accordo che avevamo stabilito in
Commissione.
Molti, oggi, in quest'aula, presentando ordini del giorno o
facendo dichiarazioni, che poi ritirano perché si accorgono di
essere usciti dal seminato, perché purtroppo questa è la verità e
nessun Commissario lo può negare, perché eravamo rimasti d'accordo
che avremmo deciso quando avremmo avuto .....
MILLET
(fuori microfono): Alludi?
TAMONE (U.V.):
Io non alludo mai, affermo! Non solo, ma
eravamo anche rimasti d'accordo che avremmo discusso e portato
tutti insieme delle conclusioni quando avremmo avuto anche gli atti
della magistratura, richiesti dal Presidente della Commissione,
come è già stato ricordato, ma poi rifiutati dai giudici. Allora
tutti assieme decidemmo di farli richiedere dal Presidente del
Consiglio e quegli atti dovrebbero arrivare oggi. Però sino a
questo momento la Commissione non ha ancora visto la perizia del
prof. Dal Piaz e gli atti dei giudici.
Io rimango sempre più stupito dal comportamento del Partito
Comunista. Il Consigliere Baldassarre è dimissionario, il
Consigliere Riccarand, che pure non è dimissionario, come ho già
detto altre volte è un "pifferaio".... ma io mi meraviglio e mi
stupisco per il comportamento del Consigliere Mafrica, il quale
giustamente afferma che la Commissione ha lavorato perfettamente,
però presenta ordini del giorno dai quali risulta che tutto sembra
ormai deciso. Noi chiediamo se questo comportamento è corretto e
logico! Il Consigliere Mafrica è piuttosto sbrigativo ed ha già
tutto pronto, anche per l'avvenire!
Anche noi siamo convinti che si debba arrivare e che certamente
si arriverà ad una conclusione il più possibile unitaria, perché,
almeno per noi, e lo ripeto, l'argomento è di estrema delicatezza e
comporta anche delle connessioni rilevanti per quanto concerne il
per sonale della società (del resto conosciamo quale potrebbero
essere i risvolti occupazionali nell'ambito della nostra
valle).
Con questo suggerisco di aspettare la perizia del prof. Dal Piaz
e gli atti della Magistratura che dovrebbero arrivare. Dopo ci
potremo riunire per discuterli e poi, dopo averli sufficientemente
meditati, cercheremo di prendere insieme la decisione più
idonea.
Oggi, secondo noi, non si deve prendere nessuna decisione e non
è neppure opportuno, come ha detto due minuti fa il Presidente del
Consiglio, presentare altri ordini del giorno, perché quello che ha
proposto il Consigliere Riccarand non è un ordine del giorno, ma un
"diktat". Il Presidente della Giunta ci chiarirà le ragioni che
sono a fondamento dell'arbitrato, che io non ho visto e penso che
non abbiano visto neppure gli altri Consiglieri.
Io però dico che tutti noi ci aspettavamo dall'arbitrato un
certo risultato. Forse alcuni avevano già anticipato quel giudizio,
perché di giudizio si tratta. Forse adesso, non essendo quel
giudizio in linea con quanto avevamo immaginato, si ha quasi il
coraggio di dire che gli arbitri sono "cattivi". Ma qui stiamo
diventando tutti matti! L'arbitrato era previsto dal contratto che
noi abbiamo applicato nominando degli arbitri e adesso dobbiamo
accettare quello che ci dicono gli arbitri! Se noi non siamo mai
contenti di niente...
(.... INTERRUZIONE ....)
TAMONE (U.V.):
Come non li abbiamo nomi nati noi? Li
abbiamo nominati noi secondo le regole di un contratto che è stato
votato da questo Consiglio! Se quel contratto non andava bene
doveva essere contestato il criterio di scelta dei giudici, deciso
allorquando abbiamo votato il contratto con la SITAV. E' troppo
facile contestare tutto dopo! Era allora che bisognava decidere che
sarebbe stato il Consiglio regionale a votare gli arbitri, qualora
se ne fosse presentata la necessità.
BALDASSARRE
(fuori microfono): Ma noi non siamo d'accordo
adesso!
TAMONE (U.V.):
Che tu non sia d'accordo adesso è un'altra
questione, perché gli arbitri adesso hanno già espresso un loro
giudizio, preciso e perentorio, e che, come diceva il Consigliere
Riccarand, va rispettato. Che questo giudizio ci piaccia o meno,
poco importa. Però noi riteniamo che debba essere accettato, perché
se rimettiamo sempre tutto in discussione questa vicenda non avrà
mai fine!
Io però non volevo entrare nel merito dell'arbitrato, ma volevo
dire che spesso e volentieri noi, forse perché siamo poco
competenti, abbiamo l'abitudine di esprimere dei giudizi troppo
precipitosi su vicende piuttosto complesse e solo dopo ci
accorgiamo che i giudizi di persone più competenti ed esperte sono
un poco diversi dai nostri. voglio quindi invitare tutti a
riflettere con calma su questo argomento. Noi concordiamo su alcune
osservazioni fatte dal Presidente della Commissione, Consigliere
Beneforti, che invitava ad andare avanti sino ad avere a
disposizione, nei tempi previsti, le conclusioni dei lavori della
Commissione e vogliamo che sulla questione della SAISET sia fatta
tutta la chiarezza necessaria.
Io mi rivolgo a coloro che hanno presentato un ordine del giorno
per invitarli a ritirarlo, visto che ormai stiamo per arrivare ad
una conclusione. Noi siamo convinti che in Commissione si dovrà pur
trovare una conclusione, che noi speriamo sia la più unitaria
possibile e ci auguriamo che il buon senso ci aiuti ancora una
volta. Leggeremo quello che ci ha scritto il prof. Dal Piaz; se
sarà possibile leggeremo anche i documenti che i giudici ci
manderanno e tutti insieme, anche sulla base di quello che ha
scritto la Guardia di Finanza (che non sempre deve essere accettato
come fosse vangelo perché si tratta di semplici accertamenti)
riusciremo a trovare un modo per uscire da questa vicenda che
salvaguardi, prima di tutto, gli interessi della Regione e, sulla
stessa linea, tenga anche conto di quelli che operano in questo
momento presso la SAISET, senza fare colpi di testa.
E' il Consigliere Riccarand che vuole fare dei colpi di testa,
ma noi dobbiamo assolutamente evitarli!
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Poichè il dibattito ha fatto emergere
alcune posizioni che si potevano anche dare per acquisite a seconda
che fossero state espressione della maggioranza o dell'opposizione,
faccio anch'io due considerazioni.
Ribadisco un nostro atteggiamento, sempre mantenuto in questo
Consiglio, e che consiste nel non voler mai confondere le vicende
penali con quelle di carattere amministrativo. Abbiamo sempre
ragionato con questa impostazione e credo che lo abbiamo fatto in
termini estremamente corretti, anche perché ci siamo sempre resi
conto che, al di là del fatto penale che può avere o meno una sua
rilevanza, esiste ed esisteva il fatto occupazionale che, come
amministratori, ci turbava.
Noi abbiamo sempre ribadito la nostra ferma decisione di evitare
qualsiasi sconvolgimento societario che potesse, per qualche verso,
minare le possibilità ocupazionali della Casa da gioco. Conoscendo
questo nostro atteggiamento, le opposizioni non ci hanno neanche
chiesto di firmare quell'ordine del giorno, che in effetti non
abbiamo sottoscritto.
Però, non si può non prendere atto che questa mattina le due
vicende si so no intersecate, perché la "relazione" del Presidente
Beneforti (e non le "conclusioni" del Presidente Beneforti) ha
fatto conoscere al Consiglio nuovi elementi prima sconosciuti, o
meglio conosciuti dai Consiglieri Commissari, ma gli altri
Consiglieri e l'opinione pubblica non erano certamente molto
informati sull'argomento.
Ha ragione quindi il Consigliere Tamone quando dice che la
Commissione ave va assunto l'impegno di attendere la perizia del
prof. Dal Piaz e gli atti giudiziari, almeno per quanto potevano
essere portati a conoscenza dei Commissari.
Non possiamo però neanche nascondere l'imbarazzo dei Commissari
nell'ascoltare alcune affermazioni fatte stamattina dal Presidente
della Commissione d'inchiesta. I membri della Commissione sanno che
io a volte ho fatto una decisa autocritica nei riguardi di me
stesso, signor Presidente della Giunta, nel senso che evitavo di
trarre decisioni affrettate, perché certe relazioni che noi, come
Commissione d'inchiesta, avevamo fatto, sulla base di affermazioni
di persone ascoltate dalla Commissione, sono state poi confutate
dalle affermazioni di altre persone ascoltate dopo.
Stamattina, invece, il Presidente della Commissione ha
riconfermato la validità delle affermazioni di Sanchioli,
collegandole direttamente con le affermazioni della Guardia di
Finanza. A questo punto la conclusione non l'ho tratta io, che non
la volevo assolutamente trarre, ma l'ha tratta chi ha fatto quella
relazione. Se la relazione fosse stata una asettica fotografia del
la vicenda della SAISET, alla luce degli ultimi documenti di cui
eravamo venuti in possesso, si poteva anche ragionare. Invece si è
andati un pochino più in là e ciò non può esimere questo Consiglio
dal prendere una sua decisione, perché i fatti che sono stati
portati a nostra conoscenza, tra l'altro con una precisa
valutazione del Presidente della Commissione, ci caricano della
responsabilità di esprimere un giudizio in questa sede.
Riconosco al Presidente Beneforti, e gliene ho sempre dato atto,
di aver condotto i lavori della Commissione con estrema
correttezza, però devo dire che stamattina è andato un pochino
oltre il mandato avuto dagli stessi Commissari, esprimendo un
parere forse solo a titolo personale. In ogni caso si tratta di un
dato di fatto sul quale, come Consiglieri, dobbiamo esprimere
qualche considerazione anche se, al di là delle valutazioni che si
possono dare sulla SAISET, rimane aperta tutta l'ampia problematica
sul dopo SAISET e forse anche sul dopo SITAV, che è un altro degli
argomenti che noi abbiamo sempre sollecitato.
L'accertamento è stato lungo e difficile; ha richiesto inoltre
una serie di audizioni che hanno rallentato i lavori della
Commissione. Fra i mandati della Commissione c'era anche quello di
proporre al Consiglio delle soluzioni operative nell'eventualità
che si fosse arrivati alla rescissione della convenzione in atto.
Alla luce del fatto che il Presidente della Commissione, a nostro
avviso, ha emesso una sua sentenza che ha già prefigurato il "dopo"
dicendo che, se la SITAV e la SAISET ricorreranno agli organi
amministrativi, noi avremo tutti i documenti probanti per il
controricorso, saremo conseguenti con questo atteggiamento. Se non
si voleva arrivare a questo punto sarebbe stato meglio fare altre
considerazioni sui lavori della Commissione.
Ormai siamo obbligati a prendere una posizione, a meno che, e su
questo noi siamo d'accordo, non si voglia sospendere la seduta per
vedere con i Capigruppo se è possibile trovare una mediazione tra
le due posizioni. Grazie.
Si dà atto che dalle ore 11,49 riassume la Presidenza il
Presidente BONDAZ.
PRESIDENTE:
Ha chiesto la parola il Consigliere
Beneforti; ne ha facoltà.
BENEFORTI (D.C.):
Nel mio precedente intervento ho fatto
una relazione introduttiva che ritengo sia stata strumentalizzata e
di cui qualcuno ha capito solo le parti che gli interessavano.
Chiedo che si ritiri l'ordine del giorno presentato, perché la
Commissione si era impegnata a fare oggi in Consiglio delle
comunicazioni sui nuovi fatti accaduti e di rinviare al
22
maggio la relazione definitiva.
Ho già detto che dobbiamo aspettare il parere del Prof. Dal
Piaz, dopo aver letto il verbale della Polizia Tributaria. Ognuno
può "stiracchiare" la relazione, della quale ho richiamato alcuni
aspetti, come vuole: non è nostra intenzione nasconderci dietro un
dito!
Nel verbale della Polizia Tributaria ci sono le stesse
affermazioni fatte da Sanchioli. Io non ho inventato niente: ho
detto come stavano le cose e ho seguito le indicazioni che mi ha
dato la Commissione.
In Commissione si era deciso di aspettare la relazione del Prof.
Dal Piaz ed i verbali processuali, dopodiché si sarebbe proceduto
alla relazione. Chiedo quindi che si ritiri l'ordine del giorno; se
non verrà ritirato, noi formuleremo voto contrario, perché l'ordine
del giorno è in contrasto con la linea che la Commissione si è
data.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
En effet, moi aussi je suis un peu
étonné. Ce qui devait être une simple communication a été
interprétée comme une relation finale, relation qui devait être de
la Commission dans son ensemble. J'avais entendu le Conseiller
Beneforti dire qu'il devrait s'agir aujourd'hui de simples
communications sur les travaux et non pas d'une relation, autrement
l'ensemble de la discussion aurait dû changer.
Pour les autres aspects je dois dire que les provocations du
Conseiller Riccarand à propos des rapports entre la Présidence de
la Junte et la Commission ne me préoccupent absolument pas, car
j'ai déjà envoyé une lettre. Je crois que la Présidence du Conseil
recevra soit l'ensemble des relations et celle finale sur le
jugement arbitral, soit une relation intégrative de la Guardia di
Finanza, là où, par exemple, change une partie de ce qui avait été
transmis précédemment par les experts. Mais je ne croyais
absolument pas qu'aujourd'hui il fallait arriver à un point final
sur l'ensemble.
A ce sujet il y a un point que nous avons toujours signalé et
c'est le fait qu'il y a une différence substantielle entre les
propriétaires de la SAISET et la gestion SAISET. Nous avons aussi
sou tenu, par exemple, que pendant cette période, nous avions des
assurances suffisantes sur la façon de gérer les jeux américains
alors qu'il avait été dit précédemment que les vols à l'intérieur
du Casino avaient continué jusqu'à la fin de cette année et même
pendant la nouvelle gestion SAISET. Dès que la gestion, a été
donnée aux trois commissaires, nommés avec l'avis favorables des
juges, les choses ont changé: mais c'est un élément qui doit être
examiné par la Commission! Il ne s'agit pas de dire qu'on est
finalement arrivé à des conclusions, je crois que personne ne peut
dire ça, on peut se permettre de donner un avis, et j'ai entendu de
cette façon celui du Prof. Dal Piaz.
Nous, par exemple, nous avons envoyé l'ensemble des documents à
notre expert, pour avoir un avis qu'on envoie ra à la Commission
afin qu'il puisse être examiné comme l'autre fois nous avions fait.
C'est une ligne de conduite assez simple et qui devrait porter
l'assemblée régionale à décider, mais avec des faits et non pas
avec des sensations et suivant "la ligne Riccarand", qui dit qu'il
faut arrêter les jeux à Saint-vincent! Ca c'est absurde et nous
sommes contraires! Nous voulons que, et je veux le répéter, les
jeux américains et l'activité à l'intérieur de la Maison de Jeu
puissent continuer. Sans doute on peut apprécier le fait qu'il y
ait une gestion correcte de la part des administrateurs de la
Société, mais à présent qu'il y ait une société ou une autre ce
n'est pas l'important. A part le fait que les revenus puissent être
de la société, et là je n'entre pas dans les détails, la
préoccupation principale c'est que la gestion soit correcte.
On a déplacé la discussion sur un ensemble de problèmes qui
n'ont rien à voir. Dans le futur, sans doute, on discutera encore
aussi sur les conclusions, mais c'est tout à fait normal. Je crois
que chaque fois qu'on parle du Casino il y a quelqu'un qui veut
être un peu plus avancé que les autres pour dire: "Ah, je l'avais
dit moi!". Je crois que ce n'est pas là l'attitude à prendre,
vis-à-vis du Casino. Comme nous l'avons déjà dit autrefois, ce
serait absurde de confondre les conseillers pour les problèmes du
Casino. Il existe d'autres problèmes qui, parfois, ne sont pas
discutés autant que celui du Casino (comme, par exemple, le
problème de l'emploi) pour lesquels il faudrait avoir l'engagement
de tous les Conseillers, au lieu que chacun cherche à pouvoir dire:
"Ah, je l'avais dit moi que là à l'intérieur il y avait quelque
chose qui ne marchait pas!", ou se substituer aux juges et
prononcer des jugements tranchants sur certaines personnes, sans
attendre d'avoir un résultat final. On dit n'importe quoi, ce qui
passe par la tête et ça c'est affreux du point de vue humain. Sur
les faits, je dis que chacun peut dire ce qu'il veut mais sur les
personnes il faudrait au moins avoir le sens de responsabilité
d'attendre une sentence. Ca c'est le minimum du respect humain.
Pour le restant après chacun pourra dire ce qu'il veut, et là je
crois que de plus en plus, si d'un côté on condamne certaines
actions, d'un autre on fait la même chose. C'est une provocation
continuelle, comme c'est absurde que chaque fois qu'on parle du
Casino quelqu'un veut reprendre l'histoire dans son ensemble, comme
si les conseillers qui sont ici ne la connaissaient pas. C'est une
attitude que chacun peut avoir, mais je crois que ce serait absurde
aujourd'hui de dire qu'on peut tirer des conclusions.
Je crois alors, au moins je l'espère, qu'on a mal entendu
quelles étaient les intentions du Président de la Commission,
autrement il faut en déduire qu'on s'en fiche pas mal soit des
résultats de l'expertise soit des documents qui doivent être encore
envoyés et qui, comme le Président du Conseil a dit, seront soumis
à l'attention du Conseil mais, pour le moment, sont encore secrets.
Ce ne sont pas de documents qui peuvent être donnés à la presse ou
à quiconque, sans avoir la possibilité de le faire, car il y a le
secret d'instruction. Mais si on oublie ça, alors je crois que ou
tous les conseillers veulent devenir des juges, ou bien qu'on
change métier.
C'est une attitude absurde la provocation continuelle de
Monsieur Riccarand: il faut au moins avoir un minimum de dignité
humaine, il faut comprendre qu'on ne peut pas dire certaines choses
sans avoir des éléments. Je croyais qu'il y avait un minimum de
possibilité d'avoir la dignité de respecter ce qui est une décision
de la Commission: on n'a pas encore achevé le travail, et alors
qu'on attende la conclusions des travaux! Je ne vois pas pourquoi
chaque fois il faut arriver aux conclusions avant les autres! Je
répète qu'on ne votera pas cet ordre du jour, s'il sera accepté et
c'est ce que j'attends de la part de la Présidence du Conseil, pour
les raisons que je viens de dire. Je voudrais qu'il soit clair que
ce n'est pas pour être pour ou contre; c'est qu'à présent on n'a
pas les éléments suffisants pour le faire et je crois que là c'est
l'attitude de la plupart des commissaires de cette Commission.
PRESIDENTE:
L'ordine del giorno presentato dai
Consiglieri Riccarand, Mafrica e Baldassarre contrasta con l'art.
61 del regolamento, il quale testualmente dice: "Durante la
discussione generale, o prima del suo inizio, possono essere
presentati da ciascun consigliere ordini del giorno concernenti il
contenuto del le disposizioni del disegno di legge o del
provvedimento amministrativo in esame che ne determinino o ne
modifichino il concetto ed osservino di norma le Commissioni
consiliari competenti". In questo caso non stiamo trattando né un
disegno di legge né un provvedimento amministrativo. Semmai è
quest'ordine del giorno che deve essere inteso come un
provvedimento amministrativo e non come ordine del giorno.
Se i Consiglieri proponenti intendono far sì che questo
provvedimento amministrativo venga posto in votazione nella
giornata di oggi devono fare la richiesta al Consiglio, ai sensi
del 2° comma dell'art. 50, per l'accettazione o meno
dell'iscrizione all'ordine del giorno.
Per quanto attiene viceversa l'ordine del giorno presentato dal
Consigliere Riccarand, inerente la questione del Parco, essendoci
all'ordine del giorno altri punti che riguardano il Parco, chiedo
al Consigliere se ritiene di far ne oggetto di un'unica
discussione.
Ha chiesto la parola il Consigliere Riccarand; ne ha
facoltà.
RICCARAND (N.S.):
Ai sensi dell'art. 50 del regolamento,
chiedo l'iscrizione dell'oggetto presentato all'esame del Consiglio
congiuntamente ai Consiglieri Mafrica e Baldassarre, affinché venga
votato.
Ritengo abbastanza ingiustificato e mi lascia perplesso il nuovo
atteggiamento della Presidenza del Consiglio, che frappone tutta
una serie di difficoltà procedurali per la presentazione degli
ordini del giorno, quando invece in altri casi analoghi gli ordini
del giorno sono stati accettati con tranquillità.
Per quanto riguarda le osservazioni fatte dal Presidente della
Giunta, devo dire che ci troviamo su posizioni diametralmente
opposte. Io ritengo, infatti, che sia assurdo continuare a
dilazionare le decisioni, mentre al contrario il Presidente della
Giunta vuole continuare a differire una scelta sempre più
irrevocabile per non decidere in modo definitivo.
PRESIDENTE:
Il Consigliere Riccarand ha chiesto di porre
in votazione l'ordine del giorno, che io ritengo più che altro un
atto amministrativo perché è di notevole rilevanza per quanto
riguarda la vita amministrativa della Regione e non può essere
quindi inteso come semplice ordine del giorno come è stato fatto in
altri casi; d'altra parte l'articolo 61 è abbastanza chiaro al
riguardo.
Non mi soffermo sulle valutazioni del Consigliere Riccarand
riguardo al comportamento assunto dalla Presidenza in altre
occasioni.
Ha chiesto la parola il Consigliere Baldassarre; ne ha
facoltà.
BALDASSARRE (P.S.D.I.):
Ribadisco la mia perplessità
sull'interpretazione che il Presidente del Consiglio ha voluto dare
alla presentazione dell'ordine del giorno.
Credo che si debba essere corretti fino in fondo, Signor
Presidente, perché in un precedente Consiglio regionale è stato
presentato un ordine del giorno sullo stesso argomento chiedendo la
revoca della concessione della SITAV e, in quel momento, il
Consiglio ha votato solo l'ordine del giorno. Nessuno ha chiesto
l'applicazione dell'articolo 61. Qui si vuole essere sfuggenti o si
vuole salvare una situazione creatasi questa mattina all'interno
della maggioranza, probabilmente senza un accordo preventivo. Non
per questo, però, noi Consiglieri dobbiamo sottostare a certe
decisioni.
Tutti vogliono chiarimenti, ma quando è il momento di decidere e
di porre finalmente fine a certe situazioni, come la revoca della
convenzione, ci si nasconde dietro ad un dito, perché si ha paura
di andare avanti, impedendo di presentare un ordine del giorno come
il nostro. Bisogna essere coerenti fino in fondo, perché, se
l'articolo 61 si applica oggi, si doveva applicare anche ieri. Mi
sembra un comportamento non corretto e mi dispiace che succedano
cose di questo genere all'interno del Consiglio. Se avessimo usato
altri metodi, forse, il nostro ordine del giorno sarebbe passato.
Allora ci volete costringere a fare qualcosa che non è nel nostro
costume. Chiedo ufficialmente al Presidente del Consiglio di
passare alla votazione dell'ordine del giorno e non
all'applicazione dell'art. 61.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Noi abbiamo sempre mantenuto e crediamo
di poter continuare a mantenere un atteggiamento corretto sulle
vicende della Casa da Gioco.
Riconfermiamo la nostra adesione al l'ordine del giorno per un
motivo politico: a noi sembra che dopo aver letto il verbale e dopo
la relazione del Presidente della Commissione, non si possa far
finta di niente. Per noi, quindi, il voto all'ordine del giorno ha
il sen so di un giudizio ricavato dagli atti finora in nostro
possesso.
Chiediamo quindi di procedere alla votazione per l'iscrizione
all'ordine del giorno, come ha suggerito il Presidente del
Consiglio.
PRESIDENTE:
Volevo ricordare al Consigliere Baldassarre
che l'ordine del giorno al quale egli aveva prima accennato si
riferiva alla discussione sulla decisione della Commissione finale,
mentre qui ci troviamo di fronte a delle comunicazioni della
Commissione. La situazione è quindi diversa.
Pongo in votazione l'iscrizione all'ordine del giorno dell'atto
amministrativo, così come è stato presentato dai Consiglieri
Riccarand, Baldassarre e Mafrica.
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
IL CONSIGLIO
- ai sensi del secondo comma dell'art. 50 del Regolamento
interno;
DELIBERA
di procedere immediatamente alla discussione e alla decisione
sull'ordine del giorno, presentato dai Consiglieri Riccarand,
Mafrica e Baldassarre, concernente: "Revoca dell'autorizzazione
alla SAISET S.p.A. di gestire i cosiddetti giochi americani presso
la Casa da
Gioco
di Saint-Vincent".
PRESIDENTE:
Propongo quindi la trattazione dell'ordine
del giorno.
Ha chiesto la parola per dichiarazione di voto il Consigliere
Riccarand; ne ha facoltà.
RICCARAND (N.S.):
Il nostro voto sarà naturalmente
favorevole.
Colgo anche l'occasione per far notare le tante provocazioni
usate dal Presidente della Giunta nel suo intervento, una delle
quali è particolarmente rilevante perché invita a non tornare al
passato per scoprire eventuali responsabilità. Può darsi che tutto
il Consiglio sappia come si è giunti all'approvazione della
Convenzione, ma ci sono delle responsabilità in questo Consiglio in
funzione delle quali una società come la SAISET ha potuto inserirsi
nel Casinò di Saint-Vincent: qualcuno ha commesso gravi errori e
noi non possiamo fare finta di niente. Alcune forze politiche e
alcuni membri di questo Consiglio hanno gravi responsabilità ed è
quindi compito nostro ricordarlo, perché le stesse forze politiche
e le stesse persone potrebbero in seguito commettere gli stessi
errori e assumersi le stesse responsabilità.
PRESIDENTE:
Ha chiesto la parola per dichiarazioni di
voto il Consigliere Mafrica; ne ha facoltà.
MAFRICA (P.C.I.):
C'è un motto evangelico che dice che
l'uomo non vive di solo pane: io dico, invece, che il nostro gruppo
non vive di solo Casinò.
In riferimento ad alcune affermazioni del Presidente della
Giunta abbia mo presentato l'altro ieri una proposta di legge,
"Provvedimenti straordinari e urgenti per l'occupazione", che
prende in considerazione questioni di cui la Giunta sta discutendo
da tempo. Questa però è una proposta di legge e la Giunta ha votato
un orientamento preliminare, senza consultare il Consiglio. Se
l'ordine del giorno sarà approvato, si potrà dargli corso dopo che
la Commissione avrà terminato i lavori.
Noi riteniamo che la sostanza sia quella di dimostrare
all'opinione pubblica che quando il Consiglio regionale è a
conoscenza di fatti gravi e rilevanti è capace di dare su di essi
un giudizio politico.
PRESIDENTE:
Ha chiesto la parola per dichiarazioni di
voto il Consigliere Torrione; ne ha facoltà.
TORRIONE (P.S.I.):
Noi eravamo disponibili ad una
sospensione per cercare una mediazione, perché la discussione di
questa mattina ha preso una piega imprevedibile e noi abbiamo dato
un significato preciso alle parole del Presidente della
Commissione. Credevamo di ascolta re anche in Consiglio quello che
avevamo già sentito in Commissione, invece è stato quasi emesso un
giudizio.
Abbiamo sempre dimostrato, e lo dico a voce alta, di non voler
sollevare il minimo scandalo su una vicenda che ha delle
implicazioni anche di ordine penale e il nostro atteggiamento è
rima sto sempre lo stesso, ma non possiamo non considerare che il
Presidente della Commissione, con tutta l'autorevolezza che gli
deriva dalla carica, ha tratto delle conclusioni sulla vicenda.
Noi, comunque, voteremo a favore dell'ordine del giorno.
PRESIDENTE:
Se nessuno chiede la parola, pongo in
votazione l'atto amministrativo proposto dai Consiglieri
Baldassarre, Mafrica e Riccarand, di cui il Consigliere Riccarand
ha già dato lettura stamani, nel corso del suo primo
intervento.
ESITO DELLA VOTAZIONE
Presenti: 30
votanti: 11
Favorevoli: 11
Astenuti: 19 (Aloisi, Beneforti, Bondaz, Borbey, De Grandis,
Faval, Fosson, Lanièce, Lanivi, Marcoz, Martin, Perrin, Pollicini,
Ricco, Rolando, Rollandin, Stévenin, Tamone e Voyat)
Il Consiglio non approva.
PRESIDENTE:
Il Consiglio riprenderà i lavori alle ore
16.
La seduta è tolta.
La seduta termina alle ore 12,21.
