Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 331 del 23 novembre 1967 - Resoconto
OGGETTO N. 331/67 - Legge regionale recante: "Norme
sull'ordinamento e sul funzionamento dei Servizi forestali
regionali, nonché sullo stato giuridico ed economico del personale
forestale della Regione".
Maquignaz
(D.C.)
- Non mi pare che ci sia molto da
aggiungere all'ampia relazione che ogni consigliere ha trovato in
allegato a questo oggetto. L'elaborazione di questo disegno di
legge è stato alquanto lungo e laborioso, perché si è voluto
studiare delle norme che dessero all'Amministrazione regionale la
garanzia del buon funzionamento dei servizi stessi, e che tenessero
conto delle giuste esigenze del personale forestale, il tutto
contemperando pure con le esigenze del personale regionale e del
personale statale comandato nella Regione.
Ai lavori hanno partecipato, oltre al capo dei servizi forestali
ed un funzionario dell'Ufficio del personale anche il Presidente
della Commissione interna e i rappresentanti del Personale
forestale, sia regionale che statale.
Dopo la bozza è stata esaminata dall'apposita Commissione
nominata dalla Giunta, dopo di che sono stati sentiti nuovamente la
Commissione interna e le organizzazioni sindacali che ne avevano
fatto richiesta.
Come caratteristiche principali di questa legge sullo stato
giuridico del personale forestale ausiliario, si possono
riassumere, penso, in questi tre punti: 1°) il trattamento
economico e la progressione di carriera a ruolo aperto sono stati
stabiliti tenendo conto dell'anticipato collocamento a riposo e
cioè al 55esimo anno di età previsto dall'art. 177 dell'organico
per tutto il personale della Regione.
2°) non essendo stato possibile stendere al personale forestale
il beneficio della settimana corta, si è cercato di venire incontro
prolungando i giorni del congedo ordinario e con altre indennità
proprie del servizio.
3°) un terzo punto invece con le disposizioni transitorie si è
cercato di porre fine all'annosa questione tra la diversità di
trattamento tra il personale regionale e statale e ciò a vantaggio
del servizio stesso.
Posso aggiungere che in tutto questo lavoro si può dire che è
stato impostato tenendo conto dei criteri informatori adottati per
il regolamento di tutto il personale della Regione, si è derogato
solo in alcuni casi, ove per le particolarità di questo servizio
effettivamente non era possibile attenersi alla legge
regionale.
Io mi auguro che il Consiglio abbia da approvare questa legge in
modo che il personale forestale possa fruire di questi
miglioramenti che sono previsti a partire dal 1° gennaio del
'67.
Montesano (P.S.D.I.)
- Si apre la discussione generale
sull'oggetto, la parola al Consigliere Fosson.
Fosson
(U.V.)
- Io non entro per il momento nel
merito del provvedimento perché la questione di questo regolamento
era attesa, quindi è logico che si arrivi a questo regolamento,
però vorrei dire due cose: approfitto prima di tutto per dire che
non ho preso la parola prima per non prolungare la discussione
sull'altro argomento, ma per rispondere adesso all'obiezione fatta
dal Consigliere Dujany che praticamente il regolamento organico era
stato portato da noi all'approvazione del Consiglio prima della
crisi, quindi se non si è votato allora il regolamento organico,
non si venga oggi a dire che non si era preparato il regolamento
organico, perché il regolamento organico è stato portato in
seguito, portando delle modifiche che hanno peggiorato la
situazione. È peggiorato in certi punti, li abbiamo già discussi in
altra occasione, quindi non entro adesso in merito.
Chiedo invece, su questo punto all'Assessore all'Agricoltura il
motivo per cui non è stato accettato dalla Giunta che un
rappresentante del nostro movimento fosse nelle Commissione, anche
dopo che questa richiesta è stata fatta in Commissione stessa da
altri membri della Commissione, perché qui in questo momento le
Commissioni si fanno solamente di parte ed è una cosa che noi non
possiamo ammettere, non possiamo ammettere, noi non siamo entrati
nelle Commissioni permanenti per le ragioni che abbiamo spiegato a
suo tempo, perché volevate sopraffarci con numero, però, in queste
che erano Commissioni nominate specificatamente e dove non
entravano in ballo le Commissioni permanenti e dove si sono presi
dei rappresentanti dei vari gruppi, doveva essere rappresentato
anche il nostro gruppo.
Germano (P.C.I.)
- Io confermo quanto ha detto il
Consigliere Fosson, io ho richiesto due volte che questo avvenisse,
e credo che la Giunta abbia fatto male a non accettare questo.
Volevo chiedere all'Assessore solo una spiegazione sul fatto che
a un certo momento si era richiesto di ridurre di due i marescialli
e di aumentare di due i brigadieri, si sono ridotti di due i
marescialli, non si sono aumentati i brigadieri, se il servizio in
questo modo corrisponde lo stesso, va bene lo stesso o se dobbiamo
arrivare alla modifica.
Maquignaz
(D.C.)
- Dunque per quanto riguarda la
richiesta fatta dal Consigliere Fosson è vero, in seno alla
Commissione ci è stato richiesto di inserire un elemento, un membro
dell'Union Valdôtaine a far parte di questa Commissione, io vorrei
fare presente questo che quando si è nominato questa Commissione,
effettivamente si era messo un membro dell'Union Valdôtaine, quando
si è nominata la Commissione, dopo sono sopravvenuti dei fatti per
cui quando è stata fatta la richiesta evidentemente noi ne abbiamo
parlato in Giunta e si è ritenuto di non aderire a questa
richiesta, perché? Perché il regolamento del personale forestale
era già stato più o meno esaminato, si era già quasi completato, si
è pertanto aderito per l'esame dell'altro regolamento per la
maternità.
Quindi il motivo è solo quello, che lo studio, diciamo di questa
bozza, era già stato più o meno completato.
Al Consigliere Germano, invece direi che effettivamente no è
stato aumentato il numero dei brigadieri, perché ci sono adesso, in
questo momento due marescialli e sono previsti otto posti, allora
sei passeranno a maresciallo, perciò rimarranno altri sei posti
disponibili per i brigadieri.
Quindi, diciamo, come necessità del servizio con il numero di
tredici è senz'altro assicurato e anche per quanto riguarda la
progressione della carriera.
Fosson
(U.V.)
- Un chiarimento, perché dico la
verità, non ho capito quello che ha detto l'Assessore Maquignaz,
perché dice: "
Noi avevamo accettato che ci fosse il
rappresentante dell'Union Valdôtaine nella Commissione, e l'abbiamo
portato in Giunta e poi non abbiamo più accettato e abbiamo
accettato solo per un altro regolamento perché questo era già, la
bozza era già più o meno pronta.
"
Non ho capito bene, perché o si accetta, o era accettato o non
era accettato il rappresentante dell'Union Valdôtaine nella cosa,
no?
Maquignaz
(D.C.)
- La nomina della Commissione era
stata fatta al mese di febbraio e c'era il rappresentante, il Geom.
Chamonin, quindi c'era il rappresentante dell'Union Valdôtaine, in
quel momento, quando noi abbiamo nominato la Commissione, quando il
Consigliere Germano ha fatto la richiesta, noi ci siamo resi conto
che era fondata, però, siccome questo regolamento era già quasi
ultimato, non si è pensato di inserire un nuovo membro per l'esame
di questo regolamento.
Fosson
(U.V.)
- Dica la verità Assessore Maquignaz
che voi in Commissione avevate accettato e solo la Giunta non ha
voluto per una questione di puntiglio, quando sapeva benissimo in
quel momento che il Consigliere Chamonin non faceva più parte
dell'Union Valdôtaine, mi sembra che era chiaro questo affare
qui.
Montesano (P.S.D.I.)
- Io vorrei prima di passare alla
votazione articolo per articolo, esprimere ai Sigg. Consiglieri una
procedura da seguire in questa votazione, dato il numero grosso di
articoli, cioè quelli, dal 58 e allora in base all'art. 69, mi
pare, pag. 693, c'è una proposta con progetto di provvedimento
composto di più articoli, di più disposizioni, singoli articoli e
singole disposizioni fanno oggetto di separate votazioni.
Tuttavia se un articolo ha un provvedimento in discussione, non
solleva alcuna obiezione, il Presidente può dichiararlo approvato;
quindi io eviterei, nel caso che non ci siano osservazioni, la
chiamata del favorevole, contrario, d'accordo?
(
voce
) ...se c'è un'osservazione io la metto in
votazione, se non ci sono osservazioni s'intende approvato.
Vallino (U.V.)
- ... è soltanto all'Assessore, siccome
non ho avuto il tempo di mettere, se gli agenti della Forestale,
possono avere il permesso di caccia e il permesso di pesca o no.
Perché credo che non si possa fare il sorvegliante e il
sorvegliato.
Maquignaz
(D.C.)
- Eh, non possono farlo nella
loro giurisdizione, cioè lo possono prendere per fuori, ma non
nell'ambito della loro giurisdizione dove prestano servizio
(
voce:
... in Valle) ...no in Valle ma fuori della loro
giurisdizione.
Vallino (U.V.)
- Non serve niente, non serve niente, io
cito un fatto... (
Maquignaz
:
...lo vedremo
nell'articolo perché è previsto...) ...vi cito un fatto: in un lago
della Valle d'Aosta, un guardia-caccia, un guardia-pesca in
servizio abbinato, avevano sorpreso un pescatore a pescare con una
canna più delle lenti, il quale è proibito, un guardia forestale
presente al quale si era stato chiesto aiuto, ha risposto: io in
queste giornate sono a riposo e non è un servizio che devo fare,
perciò io dico che anche in altre zone, i guardia-forestale non
possono pescare né cacciare anche se fossero... non si può fare il
sorvegliato ed il sorvegliante.
Montesano (P.S.D.I.)
- Altre osservazioni geniali, allora
si passa all'esame articolo per articolo.
Maquignaz
(D.C.)
- Io vorrei fare presente che qui
il titolo della legge è scritto: legge regionale, norme sul
funzionamento dei servizi forestali, bisognerebbe rettificare,
invece: norme sull'ordinamento dei servizi forestali, è solo per la
forma, sull'ordinamento dei servizi forestali.
Montesano (P.S.D.I.)
- Allora si passa all'esame degli
articoli.
Fosson
(U.V.)
- Uno, allora in base alla rettifica
che ha detto il Geom. Maquignaz, io proporrei che si dica che sono
approvate le seguenti norme sull'ordinamento e sul funzionamento,
perché, siccome ci sono norme che sono di ordinamento e anche di
funzionamento in questa parte, art. 1, bisogna anche lasciare la
questione funzionamento, eh?
Maquignaz
(D.C.)
- ...correzione e lo volevo
proporre, quindi esatto, bisogna modificarlo.
Montesano (P.S.D.I.)
- Altre osservazioni, chi è
favorevole alzi la mano... (
Voce
) ...no, dicevo che quando
ci sono delle osservazioni, io le metto in votazione, eh, se no se
il Consiglio è d'accordo, quando ci sono delle osservazioni di
rettifica, io lo do per approvato.
Allora il Consiglio approva, sono approvate le seguenti norme
sull'ordinamento e sul finanziamento dei servizi forestali,
giusto?
- Titolo 1° - Art. 2 - Osservazioni, corpo forestale valdostano,
il capo primo, Art. 2.
Maquignaz
(D.C.)
- Art. 2 al comma c),
bisognerebbe rettificare, è scritto: "Incoraggiamenti alla
selvicoltura e all'apicoltura", è da rettificare all'apicoltura,
solo quello.
Montesano (P.S.D.I.)
- Altre osservazioni? Il Consiglio
approva.
Art. 3 - Osservazioni? Il Consiglio approva.
Art. 4 - "Capo dei servizi forestali" - Osservazioni? Il
Consiglio approva.
Art. 5 - "Compito delle stazioni forestali" - Osservazioni?
Andrione
(U.V.)
- Si potesse andare un po' più
lentamente, non molto, ma insomma...
Montesano (P.S.D.I.)
- Il Consiglio approva.
Art. 6 - "Qualifica del personale del corpo forestale
valdostano"  - Osservazioni? Il Consiglio approva.
Art. 7 - "Qualifica di Ufficiali e di Agenti di Polizia
Giudiziaria" - Osservazioni? Il Consiglio approva.
Capo secondo: "Stato giuridico ed economico del personale del
corpo forestale valdostano" - Art. 8 - Pianta organica -
Osservazioni? Il Consiglio approva.
Art. 9 - "Requisiti generali"
Maquignaz
(D.C.)
- Articolo 9, comma i): essere in
possesso del titolo di studio di proscioglimento dell'obbligo
scolastico, si potrebbe di aggiungere: "Essere in possesso del
titolo di studio di licenza elementare o di proscioglimento
dell'obbligo scolastico", perché in questo momento ci sono ancora
delle persone che non hanno il proscioglimento dall'obbligo
scolastico per cui verrebbero esclusi in questi concorsi...
(
Montesano: ...
.quelli già in servizio) ...Sì, di aggiungere
"
di licenza elementare o di proscioglimento dall'obbligo
scolastico
".
Andrione
(U.V.)
- Non è forse meglio mettere una
norma a tempo nelle norme transitorie, cioè per i primi cinque anni
d'applicazione sarà ammesso, perché non rimane fissato, mi sembra
che tecnicamente sia più corretto, perché se no di qui a dieci anni
sarà ancora valida la licenza di scuola elementare.
Montesano (P.S.D.I.)
- Io sarei d'accordo con quello che
propone il Consigliere Andrione, proprio per non dare un dettato
stabile di questo genere, cioè è soltanto per sanare
transitoriamente una situazione di dipendenti che sono in quelle
condizioni, eh?
Non so se tutto il Consiglio è d'accordo, perché è giusta questa
osservazione.
Andrione
(U.V.)
- Per ancora cinque anni rimane
valida la licenza di scuola elementare, perché se non più tardi,
verrebbe in un certo senso fatto un favore eccessivo a quelli che
non hanno adempiuto all'obbligo scolastico, no, perché da qui a
dieci-quindici anni, se è sempre valida quella regola, si sarebbe,
come norma transitoria.
Maquignaz
(D.C.)
- Quello che ci siamo preoccupati
noi, è in questo momento ci sono di quelli che non hanno fatto le
medie e perciò non bisogna impedire con questo...
(
Andrione
:
...cinque anni...)
...cinque anni, metterlo come norma transitoria...
(Andrione: ...
come norma transitoria e la osservazione è
giusta, però limitiamo nel tempo a cinque anni)
...Va bene sarei anche d'accordo.
Montesano (P.S.D.I.)
- Ci ricordiamo poi di aggiungere
semmai un articolo.
Allora il Consiglio approva l'art. 9.
Art. 10 "Modalità per l'applicazione della carriera a ruolo
aperto". - Osservazioni? Il Consiglio approva.
Art. 11 "Aumenti periodici biennali di stipendio o salario".
Osservazioni? Il Consiglio approva.
Art. 12 " Nomina e modalità". Osservazioni? Il Consiglio
approva.
Art. 13 "Promozione Commissione consultiva". Osservazioni?
Maquignaz
(D.C.)
- Al comma e) dell'art. 13 si
propone di mettere da due dipendenti di Amministrazione regionale,
provinciali o comunali, appartenenti a un gruppo di carriera non
inferiore a quella dell'interessato, cioè era previsto solo un
dipendente, si propone di aggiungere, di mettere due dipendenti per
questo motivo.
Siccome qui la votazione è segreta e le persone come era stata
composta questa Commissione sono sei, perciò ci può essere la
parità di voto, quindi bisogna mettere un elemento in più per dare
la possibilità e la certezza di avere una maggioranza e si è
pensato di aggiungere un dipendente in quanto è proprio la
categoria che è interessata.
Montesano (P.S.D.I.)
- Altre osservazioni? Il Consiglio
approva.
Art. 14 "Corso di specializzazione". Osservazioni? Il Consiglio
approva.
Art. 15 "Supplenze e reggenze". Osservazioni? Il Consiglio
approva.
Art. 16 "Rinvio alle norme generali per il personale regionale".
Osservazioni? Il Consiglio approva.
Art. 17 "Passaggio ad altri ruoli". Osservazioni? Il Consiglio
approva.
Art. 18 "Note di encomio". Osservazioni?
Andrione
(U.V.)
- Geom. Maquignaz, in che maniera
viene tenuto conto, perché non è specificato, quale titolo di
merito in occasione dei concorsi interni e di scrutini per
l'avanzamento rispettivamente ai vari Brigadieri e Maresciallo, in
che maniera viene tenuto conto, con l'attribuzione di un
punteggio...
(
Maquignaz
:
...su quale articolo?) ...il 18, il 2°
comma e a parità di punteggio la nota di encomio costituisce titolo
che attribuisce in quanto nota di encomio un punteggio.
Maquignaz
(D.C.)
- ...no, no a parità di alto
prezzo un titolo preferenziale.
Andrione
(U.V.)
- Ah solo come titolo
preferenziale.
(Maquignaz
: Sì, Sì).
Montesano (P.S.D.I.)
- Il Consiglio approva.
Articolo, capo terzo; "Sanzioni disciplinari", Art. 19
"Disciplina". Osservazioni?
Maquignaz
(D.C.)
- All'art. 19, si proporrebbe di
aggiungere alla penultima riga, alla fine, cioè della legge
regionale 28 luglio 1956 e di successive modificazioni, in quanto
ci sono state le modificazioni alla precedente legge.
Poi, bisogna modificare, qui è segnato dagli articoli, dal 17 al
21, invece adesso è dl 20 al 24, c'era stata una prima bozza in cui
vi erano l'art. 24 invece adesso è 20-24, e poi di aggiungere:
"nonché delle norme particolari in vigore per gli agenti di polizia
giudiziaria", siccome ci sono delle norme particolari a cui devono
sottostare.
Montesano (P.S.D.I.)
- Altre osservazioni? Il Consiglio
approva.
Art. 20 "Censura". Osservazioni? Il Consiglio approva.
Art. 21 "Riduzione temporanea dello stipendio, salario".
Osservazioni?
Andrione
(U.V.)
- Io capisco che si tratta di un
corpo che è militarizzato, ma la lettera c) non è po'..., anche
nelle... moderne è superato, quella di doversi presentare al
superiore contro cui si reclama per fare il reclamo, eh? Non
so.
Maquignaz
(D.C.)
- Beh, bisogna tenere presente
anche questo che al comma g) si dice: "per abituale inesattezza ed
ingiustificato ritardo nel riferire ai superiori le mancanze
predette".
Quindi questo colpisce anche il capo della stazione che anche
lui deve avere la stessa disciplina che è prevista al suo
subalterno, quindi lo si fa per tutti.
(Voce)
...no, ma dicevo per analogia, se per esempio, lui
deve riferire subito al Comandante della Stazione, anche il
Comandante della Stazione è tenuto a seguire una certa via.
Andrione
(U.V.)
- Sì ma è il c), ecco dato che,
per esempio, io adesso mi ricordo, questi sono i ricordi del mio
servizio militare, ai militari è permesso in qualsiasi tempo di
scrivere al Ministro della difesa, so per esperienza di altri che
l'hanno fatto che non hanno mai ricevuto risposta, no ma potrebbe
essere permesso a questi di scrivere direttamente all'Assessore
all'Agricoltura e al Presidente della Giunta.
Perché qui dice: l'invio di reclami o domande senza l'osservanza
della via gerarchica, se uno si deve lamentare del proprio
Brigadiere deve presentarsi al Brigadiere e dire: lei deve, no
l'altro deve firmare e fare le sue osservazioni in fondo, in base
al regolamento militare, con le norme di polizia a cui alludeva
prima l'Assessore Maquignaz, il superiore deve prendere visione del
reclamo fatto contro se stesso, fare le osservazioni in fondo e
firmarlo, poi ha il dovere di trasmetterlo, però, sono quei sistemi
che insomma non sono, eh...
Beh, io non insisto, ho fatto l'osservazione.
Maquignaz
(D.C.)
- Io facevo presente che questo
era previsto non solo per le guardie, per i brigadieri, per i
sottufficiali, per tutti era una via che si era seguita però non ho
mica nulla in contrario se questo viene tolto.
(
Voce)
Montesano (P.S.D.I.)
- Di togliere il comma c),
d'accordo? Il Consiglio approva.
Art. 22 "Sospensione temporanea del grado e dalle funzioni con
privazione dello stipendio, salario".
Vallino (U.V.)
- Mentre negli altri rami: carabinieri,
finanze, esercito i sottufficiali possono avere il porto d'armi,
mentre non possono averlo i militari, li mette tutti assieme, poi
nella questione di giurisdizione, noi cosa abbiamo? Prendiamo un
esempio, la forestale che fa servizio a Châtillon o a Verrès quando
arriva a Challand, lui è già fuori giurisdizione, fa quattro
chilometri è fuori giurisdizione, perlomeno mettiamo dentro il
mandamento della giurisdizione, nel mandamento, almeno nel
mandamento, chi fa servizio a Châtillon, quando arriva su a
Covalou, gli altri sono a Antey praticamente, l'altra stazione, è
fuori giurisdizione. Sì il mandamento comunale, mettiamo almeno
"nel mandamento comunale".
Montesano (P.S.D.I.)
- Il Consigliere Vallino, non
capisco questo concetto che la guardia forestale, come il
carabiniere, la guardia di finanza non possa usare il suo tempo
libero, così come lo usano gli altri, andando a caccia, non trovo
nessuna contraddizione fra il suo servizio di guardia forestale e
l'uso del tempo libero andando a caccia.
Vallino (U.V.)
- Lei lo sa che con tutti i cacciatori e
tutti... incominciano a dire come mai anche lui, lui che deve
sorvegliare noi, lui può cacciare, io non voglio pensare nell'...
del guardiacaccia, perché guai, se fosse lui a mancare.
Montesano (P.S.D.I.)
- Questo è gravissimo, perché non
vedo perché si debba temere che lui manchi più gravemente degli
altri, non possa esercitare quel diritto che è di tutti i cittadini
di chiedere un porto d'armi per andare a caccia.
Vallino (U.V.)
- Sarebbe lo stesso come se noi dicessimo
ai guardia caccia di andare a caccia.
Lustrissy
(D.C.)
- Voglio solo ribadire quei
concetti che lei ha ribadito molto bene, non si può limitare la
libertà del cittadino, usufruire del suo tempo libero, ma limitando
l'esclusione alla giurisdizione, la giurisdizione non è comunale,
appunto è un comprensorio di Comuni, nel quale lui non può
esercitare questa attività.
Germano (P.C.I.)
- Questo che dicono il Presidente del
Consiglio e il Consigliere Lustrissy, bisogna togliere la lettera
D).
Montesano (P.S.D.I.)
- Io lo vedo così come libertà
individuale.
Germano (P.C.I.)
- ...però, secondo me, esiste il
problema, quando lui è nella sua giurisdizione, però non è come
dite voi, sennò bisognerebbe toglierlo, lui il giorno libero che ha
dovrebbe poter cacciare e pescare anche nella sua
giurisdizione.
Montesano (P.S.D.I.)
- È naturale, quello intendo io...
(
Voce: ...
no, no) ... io la intendo così la libertà, la
massima libertà.
Vallino (U.V.)
- Ma se noi lasciamo che lui nella sua
giurisdizione non può cacciare, vale tanto che lo lasciamo anche
lì, allora.
Maquignaz
(D.C.)
- Io dico solo che mi pare che
nell'ambito della sua giurisdizione, non è bene che questo debba
controllare e debba essere controllato, fuori invece non ha più
l'obbligo di controllare, quindi non c'è quella...
Fosson
(U.V.)
- Sì, nella questione della propria
giurisdizione, bisogna che sia tassativamente impedito alla guardia
forestale di cacciare e di pescare, nell'ambito della sua
giurisdizione, anche per certi precedenti che si sono già
verificati.
Era in forse, una volta quando guardavamo questa cosa, se
estendere questo divieto alle prestazioni confinanti per evitare
quello che aveva detto un momento fa' il Consigliere Vallino che la
Stazione di Châtillon che ha una giurisdizione fino a Covalou,
perché nella zona del Marmore, perché poi passa a quella di Antey,
a un certo momento è così elastica la questione di essere sulla
propria giurisdizione o sull'altro che viene un po' difficile
domani in una contestazione che adito anche non tanto agli abusi da
parte della guardia forestale che eventualmente va a pescare, ma dà
la possibilità ai pescatori che sono sempre lì a controllare gli
uni e gli altri di pensare che questo peschi ancora nella sua
giurisdizione, è questo; quindi quando si era visto questo, in un
altro schema precedente, non si era deciso bene se mettere solo
nella propria giurisdizione o allargare alla giurisdizione delle
stazioni confinanti per evitare questo fatto, quindi mantenendo
però quella possibilità anche alle guardie forestali di pescare o
cacciare durante il tempo libero, ma effettivamente allontanandoli
un po' di più dalla propria giurisdizione. Quindi, siccome sono
abbastanza ravvicinate anche tutte le stazioni, si potrebbe anche
vedere se non si vuole mettere questo concetto che è un po' più
limitativo di questo, ma che però lascia un po' la facoltà proprio
di spostarsi completamente e si diceva: "che vada in un'altra valle
dove è meno conosciuto, dove non possono supporre..." ecco!
Perché il caso tipico che ha fatto il Consigliere Vallino
effettivamente può esistere, perché il pescatore che sa che la
guardia forestale va a pescare appena sopra il confine della
giurisdizione, appena sopra Covalou, è indotto a dire: ma chi va a
controllare, che non venga anche a 50-100 metri più giù nel
torrente, queste cose qui, se si possono evitare tassativamente
queste cose, è preferibile anche per il servizio.
Montesano (P.S.D.I.)
- Allora le proposte quali sono?
Maquignaz
(D.C.)
- Io penso che non sia il caso di
modificare, perché sarebbe anche difficile mettere un'attuazione se
si pensa di limitare anche per tutti le circoscrizioni confinanti,
non sarebbe molto semplice, quindi io penso che questo potrà avere
degli inconvenienti, ma non so, non devono preoccupare però.
Nella giurisdizione mi pare che non si debba togliere. Almeno
secondo me qui bisogna lasciarlo.
Montesano (P.S.D.I.)
- Sono d'accordo per quello che mi
riguarda, se ci sono altre osservazioni. Il Consiglio approva.
Art. 23 "Revoca dell'impiego licenziamento". Osservazioni? Il
Consiglio approva.
Art. 24 "Destituzione". Osservazioni? Il Consiglio approva.
Art. 25 Titolo 4° "Congedi collocamento a riposo", Art. 25
"Congedi ordinari". Osservazioni? Il Consiglio approva.
Art. 26 "Congedi straordinari". Osservazioni? Il Consiglio
approva.
Art. 27 "Collocamento a riposo". Osservazioni? Il Consiglio
approva.
Capo quinto "trasferimenti" - Art. 28 "trasferimento di
sede".
Andrione
(U.V.)
- Il trasferimento è previsto in
via ordinaria? Cioè, passato un certo numero di anni si procede a
trasferire o è semplicemente una facoltà dell'Amministrazione?
Maguignaz
(D.C.)
- Il personale viene spostato per
le esigenze di servizio e per fare in modo che una persona non
rimanga per troppo tempo nella stessa stazione.
Comunque non c'è una regola. Questo viene fatto dal capo dei
servizi forestali che lo propone alla Giunta.
Andrione
(U.V.)
- Le faccio una domanda: lei
ritiene più opportuno che sia così senza regola, per esempio, lo
Stato che poi non osserva le stesse leggi prescriverebbe che i
procuratori del posto non possono stare più di 12 anni, mi sembra,
nella stessa sede. Non è applicata. Lei ritiene che sia meglio
lasciare questa elasticità o non stabilire che dopo un certo
periodo il trasferimento è obbligatorio?
Maquignaz
(D.C.)
- Io penso che non ci sia questo
timore, perché il capo stesso dei servizi forestali che è il
responsabile dei servizi e che deve rispondere all'Amministrazione
regionale, lui quando è passato un certo periodo di tempo, deve per
forza, spostare, trasferire quella persona.
Andrione
(U.V.)
- In pratica viene così. Va
bene.
Montesano (P.S.D.I.)
- Io rinnovo la preghiera,
Consigliere Casetta, senta questa preghiera, perché qui le
segreterie mi fanno presente che non ce la fanno più a controllare
chi esce chi entra, quindi il numero esatto, eh? Allora lei rimanga
un po' fuori.
Art. 28. Osservazioni? Il Consiglio approva.
Art. 29 "Spese di trasferimento". Osservazioni? Il Consiglio
approva.
Art. 30 "Rimborso spese di trasferimento". Osservazioni? Il
Consiglio approva.
Titolo 2° - Capo 1° "Compiti e funzioni"
Art. 31 "Servizio di Istituto". Osservazioni? Il Consiglio
approva.
Art. 32 "Servizio complementare". Osservazioni? Il Consiglio
approva.
Art. 33 "Continuità di servizio". Osservazioni? Il Consiglio
approva.
Art. 34 "Comando delle stazioni". Osservazioni? Il Consiglio
approva.
Art. 35 "Pianta organica delle stazioni". Osservazioni? Il
Consiglio approva.
Art. 36 "Firma della corrispondenza". Il Consiglio approva.
Art. 37 "Perlustrazioni giornaliere". Il Consiglio approva.
Art. 38 "Itinerario di servizio". Il Consiglio approva.
Art. 39 "Riposo settimanale". Il Consiglio approva.
Art. 40 "Comunicazioni". Il Consiglio approva.
Art. 41 "Tenuta dei registri. Il Consiglio approva.
Art. 42 "Visite periodiche d'ispezioni". Il Consiglio
approva.
Capo 2° "Dotazioni in armi, uniformi, strumenti e oggetti"
Art. 43 "Uniformi". Il Consiglio approva.
Art. 44 "Armi". Il Consiglio approva.
Art. 45 "Strumenti ed oggetti". Il Consiglio approva.
Art. 46 "Uso in servizio di veicoli a motore di proprietà degli
agenti forestali". Agenti forestali.
Montesano (P.S.D.I.)
- Io vorrei domandare all'Assessore
se in questo uso di veicoli a motore di proprietà personale, non
c'è stato mai qualche episodio di responsabilità in cui la Regione
ha dovuto essere chiamata.
Maquignaz
(D.C.)
- Non mi risulta che ci sia
stato, almeno da quando io sono qui all'Assessorato, però qui
adesso è prevista l'assicurazione, è prevista l'assicurazione...
(
Voce:
... l'uso del mezzo proprio senza...)
Montesano (P.S.D.I.)
- ...la guardia forestale può dire
"io andavo in servizio, quindi ero destinato alla funzione in cui
nel regolamento è scritto che devo portare il mio mezzo", quindi i
danni civili ci possono essere e io mi rivalgo
sull'Amministrazione, non so se questo mio concetto...
Fosson
(U.V.)
- C'è stato un incidente, ma senza
rivalsa sull'Amministrazione, e la questione dell'assicurazione è
sempre stata richiesta, perché non si dà l'autorizzazione dell'uso
del mezzo, non si è mai data l'autorizzazione dell'uso del mezzo in
servizio se non c'era l'assicurazione...
(
Montesano:
...è una pratica d'ufficio che viene fatto
quel controllo lì...)
...sì, sì, deve essere chiesta l'autorizzazione, penso che non
hanno cambiato niente, no, da quello che era stato fatto prima,
viene chiesta l'autorizzazione e viene data l'autorizzazione, solo
quando è presentata tutta la documentazione dell'assicurazione e
via dicendo.
Dirò che adesso i motomezzi sono quasi spariti, perché sono
tutti dotati di macchina, hanno tutti la macchina personale, in
genere e adoperano...
Andrione
(U.V.)
- Vorrei fare presente al Geom.
Maquignaz se non trova che l'espressione "il personale forestale
deve tuttavia tenere presente", non sia troppo blanda, dato che di
strade ne sono state costruite tante e io preferirei una forma come
"comunque è fatto obbligo al personale forestale di usare i piedi",
in parole povere, perché effettivamente sia per quanto riguarda la
foresta che per quanto riguarda la fauna e per altre cose, è
indispensabile che il personale forestale abbia una conoscenza
precisissima, si direbbe addirittura pianta per pianta e zona, con
questo tener presente c'è una latitudine, è molto grande, insomma,
in certe zone, praticamente si vuole addirittura fare tutto il
servizio stando in macchina, mentre è indispensabile che ci sia una
certa...
Caveri
(U.V.)
- Vorrei rivolgere una domanda, che
ho già rivolto una volta all'Assessore all'agricoltura, qui siamo
forse un po' fuori tema, comunque, è una domanda rapidissima: il
gruppo forestale è stato poi dotato di campagnole e di stazioni
radiotrasmittenti e riceventi o no?
Maquignaz
(D.C.)
- Abbiamo già i preventivi e
abbiamo già deciso sul tipo da acquistare, però l'acquisto non è
perfezionato ma siamo già d'accordo, c'è già perfino l'impegno di
spesa, però non si è ancora fatto l'acquisto.
Caveri
(U.V.)
- Si parla molto di rischiosità,
oggi, tutti quelli che si occupano delle più diverse discipline
parlano di rischiosità c'è anche la rischiosità a volte negli
ingranaggi delle Amministrazioni. Io mi ero tanto battuto in queste
cose quando ero Presidente della Giunta e ancora adesso, qualche
mese fa, avevo fatto questa raccomandazione all'Assessore Maquignaz
che gentilmente, come al solito, si era impegnato in questo
senso.
Adesso apprendo con compiacimento che sono stati compiuti dei
passi, speriamo che un passo dopo l'altro si arriverà ad adottare
il corpo forestale di questi mezzi, di queste campagnole che sono
necessarie, per il corpo forestale e anche delle stazioni
trasmittenti e riceventi, a me quest'idea era venuta in occasione
di quegli incendi di due o tre anni fa, incendi gravi e purtroppo
avevo dovuto constatare che i corpi militari, militarizzati, dello
Stato, erano tutti attrezzati molto meglio del nostro corpo
forestale, perché sia i carabinieri, sia gli agenti di pubblica
sicurezza, sia i vigili del fuoco, tutti avevano mezzi, automezzi
del genere delle campagnole e avevano le stazioni trasmittenti e
riceventi e dotati di questi mezzi naturalmente potevano rispettare
il servizio in modo più rapido e più soddisfacente, invece i nostri
poveri forestali sembravano proprio dei forestali dell'epoca di
Renato di Challand, quindi insomma andavano molto più piano, per
cui quando dovevano poi comunicare il sottuficiale o l'ufficiale,
doveva comunicare degli ordini al tizio che se ne stava su a due
mila metri doveva mandargli su un'altra guardia forestale, il che
era molto assurdo, ad ogni modo speriamo che lento pede, un passo
dopo l'altro arriviamo finalmente in porto di questa materia!
Maquignaz
(D.C.)
- Vi posso assicurare che appena
finito il Consiglio, noi abbiamo solo più da fare l'ordinazione,
c'è già l'impegno di spesa, al Consigliere Andrione, io dico che
non avrei nessuna difficoltà a modificare quella frase; qui si
dice: "il personale forestale deve tuttavia tenere presente" a
mettere invece "il personale forestale dovrà tenere presente", sì,
sì.
Montesano (P.S.D.I.)
- Allora eliminate "tuttavia".
Vallino (U.V.)
- Qua dice "al personale forestale che per
motivi di servizio faccia uso del proprio mezzo e che sia in regola
con l'assicurazione personale verso terzi". L'Assicurazione la paga
la Regione o loro direttamente?
Maquignaz
(D.C.)
- Pagano loro direttamente.
Vallino (U.V.)
- Ma io direi che dato che adoperano anche
mezzi della Regione, non sarebbe meglio che la Regione, non sarebbe
meglio che la Regione la pagasse l'assicurazione sulla patente,
perché qua uno potrebbe fare un'assicurazione solo di cinque
milioni, come di quindici potrebbe capitare un incidente nel quale
la sua assicurazione non lo copre, non sarebbe più utile che la
Regione lo paghi direttamente e gli assicuri la patente, così è
assicurato tanto sul mezzo proprio come sul mezzo delle
Regione.
Maquignaz
(D.C.)
- La persona stessa è costretta
nel farlo e deve fare una assicurazione che lo copra dei rischi,
perciò è la stessa persona che è interessata a fare una polizza
che, per quanto riguarda i massimali che lo copra dei rischi,
quindi non vedo questo pericolo, per le vecchie polizze d'incendio,
effettivamente avevamo delle polizze che non erano adeguate, ma per
gli automezzi, no.
Vallino (U.V.)
- ...quando è successo un incidente a un
nostro autista l'assicurazione che pagava la Regione non
copriva.
Montesano (P.S.D.I.)
- Altre osservazioni? Il Consiglio
approva.
Art. 47 " Indennità di missione". Osservazioni? Il Consiglio
approva.
Art. 48 "Obbligo di residenza del personale". Il Consiglio
approva.
Art. 49 "Personale trasferito di sede". Il Consiglio
approva.
Art. 50 "Assegnazione di sedi". Il Consiglio approva.
Art. 51 "Tesserino di riconoscimento". Il Consiglio approva.
Titolo 3° capo 1° "Disposizioni finali transitorie".
Art. 52 "Assegnazione del personale ai posti della nuova pianta
organica"
Art. 53 "Assorbimento ed inquadramento di personale del corpo
forestale dello Stato comandato in servizio presso la Regione"
Art. 54 "Premio di anzianità e di indennità per cessazione dal
servizio". Il Consiglio approva.
Art. 55 "Riserva di posto di brigadiere per il personale
regionale già in servizio". Il Consiglio approva.
Andrione
(U.V.)
- Proporrei di inserire qui un
articolo 55 bis, così concepito in sede di prima
applicazione...
(
Montesano: ...
Allora il 55 approvato)
... sì, sì e per la durata di 5 anni ...
(
Montesano:
Non possiamo fare 56, poi 57, 58, 56,
allora?)
...dall'approvazione della presente legge, la licenza elementare
sarà considerata sufficiente per la nomina a guardia forestale in
deroga all'art. 9 lettera i).
Montesano (P.S.D.I.)
- Allora osservazioni su questo
articolo 56? Il Consiglio approva.
Art. 57 "Collocamento a riposo". Il Consiglio approva.
Maquignaz
(D.C.)
- Adesso art. 57. Qui è segnato
all'ultima linea a riposo al compimento del cinquantesimo anni di
età, invece è al sessantesimo anno di età.
Montesano (P.S.D.I.)
- Il Consiglio approva.
Art. 58 del Capo secondo senza titolo. Il Consiglio approva.
Art. 59: Il Consiglio approva.
Allegato A) Il Consiglio approva.
Allegato B) Il Consiglio approva.
Si passa alla votazione a scrutinio segreto. All'unanimità il
Consiglio approva.
