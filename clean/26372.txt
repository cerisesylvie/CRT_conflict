Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 68 del 27 febbraio 1973 - Resoconto
OGGETTO N. 68/73 - Collegamenti funiviari con le frazioni
alte di Gressan e Charvensod. (Interpellanza)
Montesano (P.S.D.I.)
- Prima di dare la parola al
Consigliere Chabod, un avvertimento, cioè Lei ha a disposizione
dieci minuti per l'illustrazione dell'interpellanza, e ne ha a
disposizione altri dieci - un momento Consigliere Mappelli, non
intervenga, perché io sto dicendo qualche cosa che è del nostro
Regolamento, quindi ha due interventi da fare, ecco così per
richiamarci a questa mattina. La parola al Consigliere Chabod.
Chabod (D.C.)
- Dunque, ho visto questo autunno che la
funivia Aosta-Pila ha chiuso gli impianti per due mesi e mezzo, li
ha chiusi perché non aveva del lavoro, senz'altro perché doveva
fare delle manutenzioni, però non è giusto che questa popolazione
delle frazioni alte, cioè tutte le frazioni altre di Gressan e
Charvensod rimanga per due mesi e mezzo o tre mesi d'autunno e due
mesi in primavera senza nessun collegamento con Aosta. Tanta gente
ha delle macchine e può viaggiare, ma tanta altra gente non può
viaggiare e deve trovare mezzi di fortuna o addirittura andare giù
con il taxi, allora io pensavo proprio di chiedere all'Assessore
Milanesio cosa pensava di fare.
Milanesio (P.S.I.)
- Io adesso, Chabod è stato più chiaro
perché ha spiegato che questo si è verificato recentemente, se no
io dall'interpellanza non ero riuscito a capire bene il significato
della richiesta, certo io ritengo che con lo sviluppo della zona di
Pila e con i problemi viabili, diciamo di collegamento che ci sono,
sia opportuno che i collegamenti funiviaria permangono tutto
l'anno; del resto mi pare che questa era l'intenzione iniziale dei
costruttori di questa funivia e creso che sarà l'intenzione che
dovrà permanere.
Penso che questa carenza di trasporto sia da imputarsi
esclusivamente a lavori di manutenzione straordinaria, a lavori
diciamo, così, di ripristino dell'impianto, di potenziamento; non
credo che siano dovuti ad un fermo stagionale, non penso.
Comunque se sono dovuti ad un fermo stagionale sarà nostro
interesse, sarà nostra cura insistere presso le Società affinché
questo non debba più verificarsi nell'avvenire, perché noi
riteniamo che questi collegamenti funiviari siano utili quanto, se
non di più, di quelli automobilistici.
Montesano (P.S.D.I.)
- Prego, Consigliere Chabod.
Chabod (D.C.)
- Come al solito, l'Assessore Milanesio mi
accontenta con delle parole. Io avrei preferito che l'Assessore
Milanesio fosse arrivato qui e mi avesse detto: era così ed era
così, invece non si è interessato del problema, si fa una
interpellanza e io mi aspettavo che mi avesse detto è stato chiuso
perché han dovuto fare dei lavori e non si verificherà più, questi
lavori si faranno di nuovo nella stagione, e invece purtroppo come
prima, le interpellanze finiscono un po' così.
Ma qui non risolviamo mica il problema, perché qui è un problema
da risolvere non con delle parole ma con dei fatti. Io direi no
anche a questa interpellanza con una mozione perché non è giusto,
d'autunno loro diranno di nuovo che hanno delle manutenzioni da
fare per due o tre mesi e chi può andare a dire no? Loro diranno
che sono delle manutenzioni straordinarie, ordinarie, che devono
fare per forza, e quella gente lassù rimane com'è. Io penso che
questa non sia una cosa normale e tutti hanno diritto di viaggiare,
specialmente gente che vive lassù in montagna in posti molto
disagiati e qui si farà una mozione.
Montesano (P.S.D.I.)
- No, no, Consigliere Milanesio,
l'avvertimento vale anche per i Signori Assessori, chiudiamo,
perché stamattina è successo, io ho richiamato il Consigliere
Chabod perché interveniva due o tre volte, quindi perciò io ho il
dovere di richiamare anche l'Assessore a contenersi nella sua, vuol
dire che è annunciata la mozione e se ne parlerà poi a mozione
presentata.
Oggetto n. 15.
