Classificazione
TRASPORTI E VIABILITÀ
Trasporti



Oggetto del Consiglio n. 3586 del 8 maggio 2024 - Resoconto
OGGETTO N. 3586/XVI - Interrogazione: "Utilizzo di un autobus
elettrico nel servizio regionale di trasporto pubblico".
Marguerettaz (Presidente) -
Punto n. 16 all'ordine del
giorno. Per la risposta, la parola all'assessore Bertschy.
Bertschy (AV-VdA Unie) -
Abbiamo avuto modo di fare una
prova che è stata direi voluta per iniziare a misurare le
prestazioni anche dei mezzi elettrici su un territorio diverso come
il nostro nella visione che accompagnerà il lavoro che, come
Dipartimento dei trasporti, verrà realizzato nei prossimi mesi in
funzione anche delle scelte da compiere nei prossimi due anni per
la preparazione dell'appalto del nuovo trasporto pubblico locale.
Nel 2027 credo sappiamo ormai tutti che scadrà l'attuale appalto e
la fase di preparazione sarà di fondamentale importanza anche a
livello di conoscenza di tutte le evoluzioni a livello tecnologico,
ma non solo, anche la riorganizzazione della programmazione dei
servizi, ci sarà comunque un grande coinvolgimento e un grande
lavoro da fare.
In questo senso, proprio perché, tra l'altro, avremo modo di
parlarne in Commissione, ci siamo impegnati a venire a relazionare
e quanto meno a confrontarci sul tema idrogeno-autobus elettrici,
in questo senso abbiamo avuto questa possibilità fornita in questo
caso dalla ditta Iveco, che, in accordo con la società Vita, ha
messo a disposizione per una giornata un modello di autobus
elettrico, un modello personalizzabile come numero di batterie,
lunghezza, tipo di ricarica. Nel caso nostro questo modello era un
autobus da 9 metri e mezzo con una serie di caratteristiche che se
vuole, poi le posso lasciare, è inutile che stiamo a elencarle in
questo caso. La prova è stata fatta in salita per la Val d'Ayas e
poi l'autobus ha proseguito verso Aosta e ha fatto poi ritorno. La
prestazione è stata fatta ovviamente senza carico, quindi senza
passeggeri, salvo i presenti, e in una situazione di temperatura
mite. Abbiamo riscontrato una situazione comunque positiva, nel
senso che nella salita l'autobus ha consumato il 25% di energia, ne
ha ricaricata per una parte nella discesa. È chiaro che era una
situazione, come dicevo, molto particolare perché poi le stesse
prove andranno fatte con i carichi a bordo in una certa situazione.
Questo autobus non è esattamente l'autobus ideale per le vallate
perché ha un problema anche di catenabilità, nel senso che
nell'inverno quel tipo di tipologia di mezzo non la possibilità di
essere catenato, ma ce ne sono altri che invece possono essere
catenati.
"Se l'autobus è autorizzato per la prova attualmente impiegata
nel servizio regionale di trasporto": no. Come diceva, è un
unicum
, anche nella prossima settimana faremo delle prove,
questa volta in accordo con la società Arriva su altri percorsi,
perché, come ci siamo detti, da parte nostra non c'è preclusione
all'analisi e neanche allo studio e sarà uno studio che per ora è
legato a delle prove così estemporanee, ma vorremmo affidarlo
proprio per organizzare al meglio la preparazione dell'appalto a
dei professionisti che ci possono mettere in condizioni di fare
tutte le valutazioni del caso, partendo ovviamente dalla nostra
idea che l'idrogeno può essere la soluzione migliore per certi
percorsi e l'elettrico magari essere integrabile per altri. In ogni
caso lo faremo studiare e ce lo faremo dire dalle competenze che
possono essere messe a disposizione anche rispetto all'esperienza
di altri territori.
Quello che appare evidente è che tutta questa fase di studio va
fatta perché avrà una ricaduta in senso anche di organizzazioni del
servizio, perché lo possiamo già dichiarare fin da oggi che per
qualsiasi possa essere poi l'energia utilizzata non sarà
sufficiente la flotta attuale. L'utilizzo di energie rinnovabili
andrà sicuramente potenziato, quindi avrà delle ricadute sui costi
di investimento e probabilmente anche sull'organizzazione del
servizio. Abbiamo quindi iniziato questa fase di studio,
continueremo a farla e nessun problema poi a mettere a disposizione
i dati che avremo modo di rilevare.
Presidente -
Per la replica, la parola alla collega
Minelli.
Minelli (PCP) -
Ringrazio l'Assessore per la risposta. Se
poi vorrà fornirmi quella scheda relativa alle caratteristiche
specifiche anche dell'autobus, gliene sarò grata.
Devo dire che è positivo che si sia fatto questo primo test
perché mi sembra che esprima, e poi lei lo ha anche detto, una
volontà di verifica delle potenzialità degli autobus elettrici, una
volontà che finora, a nostro avviso, non si era manifestata
adeguatamente, in particolare - e ne avevamo parlato in quel
momento, nel momento della discussione nel PEAR - non era emerso un
discorso chiaro e anche il nostro emendamento per una progressiva
riduzione, una progressiva riconversione del parco dei 160 autobus
del trasporto pubblico locale dal diesel all'elettrico non era
stato accolto. State portando avanti il progetto di realizzare a
Châtillon un impianto per la produzione di idrogeno il cui prodotto
dovrebbe poi essere impiegato e utilizzato da autobus a idrogeno.
Sappiamo però che le ripetute gare per individuare un fornitore di
autobus a idrogeno non hanno dato degli esiti positivi e si sono
persi dei finanziamenti che, lo speriamo vivamente forse si
riuscirà ora a recuperare ma attraverso un indirizzo verso gli
autobus elettrici. È comunque importante un rapido approfondimento
della riconversione di tutti gli autobus del trasporto pubblico
locale, abbandonando l'utilizzo del diesel e rispettando in questo
modo anche la
Road Map
per la Valle d'Aosta Fossil Fuel Free
al 2040 che abbiamo approvato. Sul tema torneremo più avanti in
questo stesso Consiglio perché abbiamo presentato un'interpellanza
riguardo proprio alla miglior tipologia di autobus per superare il
diesel.
Lei ha dato dei dati parziali su questa prima prova che è stata
effettuata, ci ha detto che c'è stato un consumo del 25% in salita,
recuperato in parte in discesa, non ho capito bene quanto, però
effettivamente è corretto pensare a delle prove fatte in condizioni
diverse, sia con il pieno carico, sia con temperature anche
diverse.
Lei poi ha ricordato, ma lo faccio anch'io, che il Consiglio
regionale lo scorso 22 febbraio ha approvato una mozione per un
approfondimento su tutta la materia idrogeno in Commissione, è un
lavoro che non è ancora stato avviato e che dovremmo fare, per cui
sollecito anche il Presidente della IV Commissione a provvedere;
certo è che condivido che bisogna affidarsi anche all'esperienza di
altri territori dove delle sperimentazioni sono già state fatte e
oggi siamo al corrente del fatto che esistono degli studi molto
precisi e direi assolutamente non partigiani, perché sono fatti da
organismi
super partes
e sono anche validati a livello
scientifico.
Sarà molto importante questa fase, questo momento e crediamo
che, nell'ambito di tutta l'istruttoria che dovrà portare poi al
nuovo bando per l'affido del trasporto pubblico locale del 2027,
esistono i tempi e le condizioni per arrivare a fare un lavoro che
davvero ci veda in linea con quegli obiettivi sfidanti che ci siamo
dati e che potremmo cominciare a perseguire proprio attraverso
questo tipo di attività.
