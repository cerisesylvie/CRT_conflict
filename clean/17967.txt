Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3561 del 14 marzo 1988 - Resoconto
OGGETTO N. 3561/VIII - FUNZIONAMENTO E GESTIONE DELLA CASA DA
GIOCO DI SAINT-VINCENT.
(Interpellanze).
PRESIDENTE:
Do lettura delle interpellanze presentate dai
Consiglieri Mafrica e Tonino e dal Consigliere Sandri, iscritte
rispettivamente ai punti 14 e 15 dell'ordine del giorno:
INTERPELLANZA
RICORDATO che nella seduta consiliare del
22
dicembre
1987, in risposta ad una interrogazione del Gruppo comunista con
cui si chiedeva "se vi sono stati recentemente mutamenti nella
distribuzione dei pacchetti azionari della società di gestione del
Casinò", il Presidente della Giunta rispondeva di non essere a
conoscenza di variazioni nella composizione azionaria;
CONSTATATO che il pacchetto azionario della SFIT stava per
essere venduto ad un prestanome di Franco Chamonal e che
attualmente tale
22
per cento delle azioni
è
stato
posto sotto sequestro da parte della magistratura, portando così al
43 il totale delle azioni SITAV congelate per il coinvolgimento
giudiziario degli azionisti reali o potenziali;
PREOCCUPATI per la scarsa capacità di controllo della Regione
sui mutamenti che avvengono all'interno della società di gestione
della Casa da Gioco;
i sottoscritti Consiglieri regionali del Gruppo
comunista
INTERPELLANO
il Presidente della Giunta per sapere:
1) qual è il giudizio della Giunta sul tentativo di scalata
azionaria messo in atto da uno dei principali imputati della
vicenda Casinò:
2) qual è il grado di affidabilità riconosciuto dalla Giunta
all'attuale concessionaria, dopo l'ulteriore sequestro
azionario;
3) quali sono gli intendimenti della Giunta rispetto agli
strumenti da porre in essere per garantire alla Regione un
controllo più accurato dei complessi movimenti azionari e
dirigenziali all'interno della società di gestione del Casinò di
Saint-Vincent.
F.ti: D. Mafrica - A. Tonino
INTERPELLANZA
PREMESSO che le recenti notizie di stampa sul sequestro di un
ulteriore pacchetto di azioni della SITAV di proprietà della S. F.
I. T. accrescano le inquietudini sul ruolo della Società che
gestisce il Casinò di Saint-Vincent e sugli interessi che dietro di
lei matura;
SOTTOLINEATO che (come hanno scritto i sostituti procuratori
di Milano Dr. Corrado Carnevali e Dr. Marco Maiga nella prima
pagina della loro recente requisitoria sulle connessioni fra i
Casinò di Campione, Sanremo e Saint-Vincent) "L'esercizio
autorizzato del gioco d'azzardo nei pochissimi luoghi in cui il
nostro ordinamento giuridico lo consenta ha rappresentato e tuttora
rappresenta un polo di attrazione irresistibile per le
organizzazioni criminali;
APPRESO CON STUPORE, da un locale organo di stampa, che ci
sarebbero, già pronti dei progetti per ampliare ulteriormente la
Casa da Gioco di Saint-Vincent con una ridistribuzione dei giochi
in nuovi spazi;
SOTTOLINEATO che la sola ipotesi che un ulteriore ampliamento
del Casinò di Saint-Vincent dopo tutto quello che è successo e che
ancora sta succedendo appare veramente sconcertante;
il sottoscritto Consigliere regionale
INTERPELLA
la Giunta regionale per sapere:
1)
quali provvedimenti ha assunto o intenda assumere
per poter esercitare un effettivo controllo sulla composizione
azionaria della Società a cui è affidato il Casinò di
Saint-Vincent;
2)
quali provvedimenti ha assunto o intenda assumere
per impedire l'attività dei prestasoldi all'interno del Casinò di
Saint-Vincent;
3)
se è vero che è stato affidato un incarico per un
progetto di ampliamento della Casa da Gioco di Saint-Vincent e
quali intendimenti abbia la Giunta regionale in tale
proposito.
F.to: G. Sandri
PRESIDENTE:
Ha chiesto di parlare il Consigliere Mafrica,
per illustrare l'interpellanza iscritta al punto n. 14, ne ha
facoltà.
MAFRICA (P.C.I.):
Di questo argomento si è parlato, anche
se sommariamente, in una precedente riunione del Consiglio
regionale. L'interpellanza era già stata presentata e contiene
comunque delle domande che non hanno ancora ricevuto risposta da
parte del Presidente della Giunta.
L'interpellanza partiva da una considerazione, e cioè che
rispetto ad una domanda fatta dal Gruppo comunista nel mese di
dicembre in merito a possibili cambiamenti nel pacchetto azionario
della Sitav, vi era stata una risposta da parte della Giunta di non
conoscenza di variazioni. Invece sono poi comparse notizie di
stampa nel mese di febbraio che parlavano di un sequestro di azioni
Sitav, e che parlavano anche di una scalata da parte di uno degli
azionisti, Franco Chamonal, al pacchetto azionario della SFIT.
Da queste notizie sorgono alcuni problemi; il primo è quello
della capacità di controllo da parte della Giunta sui mutamenti
azionari all'interno della Sitav. Vediamo ancora oggi sul giornale
che compaiono a ripetizione interviste di questi azionisti che
contemporaneamente sono imputati nel processo Casinò per avere,
attraverso la proprietà, distolto somme a loro vantaggio. Ci
chiediamo se la Giunta regionale ritiene di essere indifferente
rispetto a questi tentativi di scalata e che giudizio dà la Giunta
regionale di questo interesse manifestato dagli azionisti, le cui
azioni sono sequestrate, rispetto alla vicenda del Casinò di
Saint-Vincent.
La seconda domanda riguarda la situazione attuale della Sitav;
che giudizio dà la Giunta sull'affidabilità di una società di cui
una percentuale di azioni continua ad essere posta sotto sequestro
da parte dei giudici, per una gestione che avrebbe provocato danni
alla Regione.
La terza domanda è in che modo la Giunta regionale pensa di
adottare degli strumenti che consentano di controllare meglio le
vicende interne all'azionariato, oppure se la Giunta regionale
ritiene di essere indifferente e non interessata a manovre
all'interno della società. A nostro giudizio si tratta di questioni
di un certo rilievo che non possono essere trascurate e che quindi
meritano l'attenzione, lo studio e la verifica da parte della
Giunta regionale.
PRESIDENTE:
Ha chiesto di parlare il Consigliere Sandri,
per illustrare l'interpellanza iscritta al punto n. 15, ne ha
facoltà.
SANDRI (N.S.):
Avevo scritto al Presidente della Giunta
poco prima dello scorso Consiglio, e il Presidente della Giunta,
nelle sue Comunicazioni, aveva già parzialmente risposto su questo
problema.
È importante ritornarci perchè la risposta non è stata
conclusiva e soprattutto ha lasciato nella opposizione il dubbio su
quali siano i reali intendimenti della Giunta per controllare
l'evoluzione societaria della Sitav e della Siser.
In particolare, vogliamo ricordare qui le parole scritte dai
sostituti procuratori di Milano, Corrado Carnevali e Marco Maiga,
nella requisitoria delle connessioni fra Casinò di Campione,
Sanremo e Saint-Vincent, a proposito del ruolo che hanno i Casinò
nella società italiana.
Dicono i dottori Carnevali e Maiga: "l'esercizio autorizzato del
gioco d'azzardo nei pochissimi luoghi in cui il nostro ordinamento
giuridico lo consenta, ha rappresentato e tuttora rappresenta un
polo di attrazione irresistibile per le organizzazioni
criminali!
Questo è un giudizio importante, scritto in una requisitoria
depositata presso il tribunale di Milano, che merita considerazione
e un'attenta valutazione, perchè esprime ancora una volta il
significato preoccupante della presenza di un Casinò nella nostra
Regione. In questo senso è importante che il Presidente della
Giunta risponda alle interpellanze presentate dal Partito Comunista
e da Nuova Sinistra, chiarendo bene quali siano i controlli sulla
composizione azionaria che vengono fatti abitualmente dalla
Presidenza della Giunta e dalla Giunta. In secondo luogo, è
importante capire bene qual è la posizione della Giunta rispetto
all'ingrandimento del Casinò, come è stato evidenziato da un
giornale locale di un partito politico, il quale chiaramente ha
indicato la presenza di un progetto di potenziamento di questo
Casinò nei cassetti "giusti" in cui si deve trovare.
Vogliamo sapere dal Presidente della Giunta se la Giunta intende
continuare sulla strada del potenziamento di questo Casinò o se
intende invece svolgere una azione di controllo e di modificazione
radicale dell'impianto di Saint-Vincent, in modo che l'occupazione
sia tutelata, ma si riduca l'importanza del gioco di azzardo nelle
attività turistiche di questo centro.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
A propos des requêtes de M. Mafrica, je
dois dire encore une fois que j'ai posé à nouveau la question aux
responsables de la Sitav, mais à présent il n'y a pas eu de
changements dans la propriété des actions de la Sitav, même au-delà
du fait que M. Mafrica connaît à propos de la Sfit, c'est-à-dire
qu'ont été saisies les actions de la Sfit et non de la Sitav.
Je veux répéter encore une fois que jusqu'à ce moment il n'y a
eu aucun changement.
Pour ce que est des autres questions, je dois répéter qu'il n'y
a plus de "prestasoldi" à l'intérieur de la maison de jeux et par
conséquent on a déjà déclaré qu'on est de l'avis que les
"prestasoldi" ne soient plus à l'intérieur de la maison même.
Comme M. Mafrica connaît, la convention actuelle ne prévoit pas
qu'il y ait la possibilité de la part de la Junte ni du Conseil de
contrôler les propriétés des actionnaires de la Sitav. Ce sujet est
déjà venu à l'attention du Conseil à maintes reprises; on a posé à
nouveau la question aussi aux avocats de l'Administration
régionale, et justement, si d'un côté ce n'est pas seulement
possible mais nécessaire qu'il y
ait un contrôle sur
l'activité de la maison de jeux, c'est impossible le contrôle sur
les propriétaires des actions de la Sitav. Ce qu'on se souhaite
c'est que dans l'avenir, s'il y aura une autre convention ou un
autre instrument pour la gestion de la maison de jeux, il y ait la
possibilité d'insérer une clause qui puisse prévoir une possibilité
de contrôle aussi sur le changement des actions. Je dois dire qu'il
y aura sans doute des difficultés pour l'insérer.
Pour ce qui est des requêtes de M. Sandri, là où il demande "se
è vero che è stato affidato un incarico per un progetto di
ampliamento della Casa da Gioco", on a jusqu'à présent prévu de
charger des professionnels pour modifier la maison de jeux; tout de
même les responsables de la Sitav ont prévu de charger eux-mêmes
les professionnels, qui travaillent déjà aux dépendances de la
Sitav, d'examiner quelles pourraient être les modifications
nécessaires pour améliorer les jeux à l'intérieur de la maison.
Je crois avoir distingué les rôles jusqu'à présent pour ce qui
est des modifications dans la maison de jeux. Tout de même, je
l'avais déjà dit à l'occasion de la dernière séance, on est, en
tant que majorité, de l'avis qu'il soit nécessaire d'examiner une
série de problèmes qui se posent par rapport aux différentes salles
de la maison de jeux, et justement au moment donné le problème sera
examiné au niveau de Commissions compétentes et de Conseil.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Il Presidente della Giunta ha
sostanzialmente ripetuto argomentazioni già svolte in precedenza;
ribadiamo ancora una volta la nostra preoccupazione perchè ancora
nella dichiarazione rilasciata a "La Stampa Sera" di oggi, in
merito alla unità della cosiddetta triade Masi-Chamonal-Giovannini,
Giovannini afferma che la triade non si è divisa.
Esiste quindi a nostro giudizio un tentativo, da parte di alcuni
azionisti ancora proprietari di un pacchetto rilevante, attraverso
la Valser, di diventare nuovamente egemoni nella gestione del
Casinò di Saint-Vincent. A questi fatti crediamo che si debba
prestare attenzione e, anche se la convenzione non lo prevede,
possono essere previsti mutamenti alla convenzione, oppure patti
parasociali chiarificatori rispetto a quello, per evitare che si
abbiano tentativi che riteniamo pericolosi per la gestione della
Casa da Gioco di Saint-Vincent.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.):
Mi scuserà il Presidente della Giunta, ma
penso che lo debba richiamare per l'atteggiamento un po'
rinunciatario e poco previdente che sta assumendo sul problema del
Casinò. Penso che dire, come ha detto il Presidente della Giunta,
che non essendo questo discorso previsto dalla convenzione, non si
può fare niente, sia una frase di nessun senso, perchè tanto
sappiamo benissimo che, se anche fosse stato previsto, il
Presidente della Giunta non l'avrebbe fatto rispettare, come non ha
fatto rispettare il discorso dei prestasoldi ...
(Interruzione del Presidente della Giunta)
noi avevamo dimostrato, e lo sapeva anche lui, perchè ci ha
portato in questa aula la lettera della SITAV che ammetteva che
alcuni dipendenti della SITAV avevano prestato soldi a dei
prestasoldi perchè potessero girarli ai giocatori, sappiamo
benissimo che questo fatto è espressamente proibito dalla
convenzione, ma il Presidente della Giunta non lo ha fatto
rispettare ....
ROLLANDIN
(fuori microfono)
: ... non dalla
convenzione, dal regolamento del personale .....
SANDRI (N.S.):
.... dal regolamento del personale ... è
evidente però che il Presidente della Giunta non intenda nemmeno
fare rispettare questi accordi. La presenza di questi dipendenti
ancora all'interno del Casinò testimonia la scarsa volontà di
impegno del Presidente della Giunta su questo punto, e questa è
molto grave, perchè significa che non abbiamo nessuna garanzia di
difesa dei diritti della Regione in tema del Casinò, che è "off
limits", e il garante di tutto questo nella realtà diventa il
Presidente della Giunta, se non accetta di fare questi
interventi.
Il primo intervento è quello di conoscere esattamente la
composizione azionaria della SITAV, di darci delle garanzie di
questo pacchetto che si sta muovendo verso lidi sconsiderati e
soprattutto di darci delle garanzie sul fatto che il futuro del
Casinò deve essere sotto controllo regionale. Credo che sia
deleterio venire a dire in Consiglio regionale che è la SITAV che
sta predisponendo i progetti del Casinò, perchè questo fatto
testimonia che viene appaltato alla SITAV il futuro della nostra
Regione.
La maggioranza regionale, non solo non si prende l'impegno di
entrare nel discorso del Casinò, di identificare quali sono i
percorsi di uscita da questa situazione, non solo rinuncia a
svolgere un ruolo trainante su questo punto, ma di fatto diventa
serva della SITAV, perchè questi arriveranno in Consiglio con il
loro progetto e, come ha detto il Presidente della Giunta, ne
prenderemo atto quando ormai i giochi saranno fatti.
ROLLANDIN
(fuori microfono):
Non ho detto
questo!
SANDRI (N.S.):
È evidente che questa è una scelta
politica; noi crediamo che questa scelta politica sia sbagliata,
pertanto chiedo che il Presidente della Giunta ci rifletta e
soprattutto faccia una retromarcia chiara su questo punto. Ci
aspettiamo da lui in tempi brevi che scriva una lettera in cui
richiede ufficialmente alla SITAV di licenziare i dipendenti che si
sono resi colpevoli di prestare i soldi ai prestasoldi.
