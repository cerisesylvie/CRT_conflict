Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 125 del 29 maggio 1972 - Resoconto
OGGETTO N. 125/72 - Legge regionale riguardante la proroga
della garanzia fideiussoria della Regione per la concessione di
fido bancario al Consorzio Agrario Regionale di Aosta - Società
Cooperativa in liquidazione coatta amministrativa.
Maquignaz (D.P.)
- Il 30 dicembre del 1971 il Consiglio
regionale ha approvato la garanzia fideiussoria della Regione
presso gli Istituti bancari per la concessione di un fido bancario
al Consorzio Agrario Regionale, evidentemente dopo si è dovuto fare
gli accordi con le banche per stipulare la famosa lettera
fideiussoria e il Consorzio ha iniziato, ha avuto la disponibilità
da parte delle banche solo il 2 marzo 1972, perciò è evidente che
in due mesi e mezzo il Consorzio non ha potuto dimostrare
all'Amministrazione regionale la validità dell'organismo esistente
per quanto concerne il rispetto delle finalità previste nello
statuto del Consorzio stesso. Abbiamo chiesto una piccola relazione
al Consorzio e ne è derivato che in questa fase iniziale,
soprattutto se teniamo conto del periodo precedente di inattività,
il Consorzio non ha potuto fare un'azione ancora molto notevole,
per cui noi riteniamo che sia indispensabile prorogare di almeno
cinque mesi questo esercizio provvisorio in modo da poter valutare
attentamente questa attività prima di decidere sulla futura
destinazione del Consorzio Agrario. Io non avrei altro da
aggiungere, salvo eventualmente dare alcune precisazioni se
richieste.
Fosson (U.V.)
- Siccome i Consiglieri non hanno avuto il
parere della Commissione, che d'altra parte lo ha dato, ma per
ragioni...
(Montesano: ...
non è stato distribuito)
...non è stato distribuito, ad ogni modo la Commissione ha
dato il suo parere favorevole e posso anche leggerlo direttamente
"La Commissione consiliare permanente per l'Agricoltura nella
riunione in data 26 maggio 1972 presenti il Presidente, i membri
Albaney, Chabod e Maquignaz, preso in esame il disegno di legge
sopracitato, sentiti i chiarimenti forniti dall'Assessore
all'agricoltura in merito all'utilizzo della fideiussione stessa,
preso atto che il finanziamento della fideiussione si è reso
disponibile soltanto il 2 marzo 1972, ad unanimità dei presenti ha
espresso parere favorevole all'approvazione del disegno di legge
stesso nel testo formulato dalla Giunta regionale...", però, mentre
eravamo tutti d'accordo su questo prolungamento della fideiussione,
perché per le ragioni che abbiamo detto il 2 marzo, a suo tempo il
Consiglio aveva fatto la fideiussione per un periodo di circa 5-6
mesi e questo non ha potuto essere usufruito prima. Quindi, è più
che logico di prolungarlo di altrettanto, quindi, mi sembra che le
proposte fatte dalla Giunta siano sino al 30 ottobre.
In questa sede, a parte il parere favorevole per quanto concerne
la fideiussione, io vorrei fare un'altra raccomandazione. Oggi io
chiedo scusa al Presidente della Giunta e alla Giunta, ma si vede
proprio che sono destinato a fare delle raccomandazioni e qual è la
raccomandazione che voglio fare? È che l'ho già fatta così in
Commissione, ma siccome non volevamo metterla su un parere ed era
una questione particolarmente personale non volevo coinvolgere la
Commissione in questo, ma mi sono pervenute delle certe voci che
praticamente dopo il prolungamento della fideiussione, vedendo come
andrà il Consorzio, probabilmente molti dei funzionari attuali del
Consorzio potrebbero o aver avuto assicurazioni, oppure si fanno
delle illusioni di passare poi in un organico regionale completo e,
quindi, il Consorzio Agrario venga un Ente della Regione. Ora
questo non è in discussione oggi certamente, però io voglio
avanzare sin da adesso una raccomandazione alla Giunta che è
meglio. Sarebbe bene fare tutto quello che è necessario per questo
esperimento di una conduzione autonoma del Consorzio rispetto alla
Federconsorzi e su questo siamo d'accordo, però di togliere fin
dall'inizio le illusioni a certi funzionari del Consorzio che a un
certo momento potrebbero pensare di entrare nella grande famiglia
dei funzionari dell'Amministrazione regionale e siccome questo
oramai fa gola un po' a tutti, specialmente di quegli Enti che sono
lì un po'... è meglio a un certo momento, per non ritrovarsi il
problema a una scadenza vicina e dover poi fare tutte le manovre
possibili e immaginabili, forse sarebbe meglio dire subito con
molta chiarezza che l'Amministrazione regionale non ha queste
intenzioni anche se ha intenzione di favorire questo esperimento
del Consorzio Agrario. Questo almeno è quanto voglio dire
personalmente e penso anche a nome del gruppo dell'Union
Valdôtaine.
Maquignaz (D.P.)
- Ne avevamo già parlato in Commissione
e io posso ribadire quanto ho detto in quella sede che la Giunta
non ha mai esaminato il problema di una eventuale regionalizzazione
del Consorzio Agrario, cioè l'intenzione della Giunta, quando ha
proposto la prima volta il problema della fideiussione per
l'esercizio provvisorio, aveva come finalità quello di poter dare
la possibilità al Consorzio di dimostrarci se con la sua
organizzazione era in grado di assolvere a quei compiti di
quell'azione calmieratrice nei confronti degli attrezzi e dei
prodotti agricoli. Quindi, per noi l'importante è di vedere che il
Consorzio cada definitivamente, di sapere se è in grado di svolgere
quella funzione a favore degli agricoltori, se il Consorzio
dimostrerà nel corso di questo esercizio provvisorio dopo, al
termine, alla scadenza cioè del mese di ottobre, noi esamineremo
attentamente il risultato di questa gestione provvisoria e in
quella sede si potrà stabilire e decidere per lo stato definitivo
del Consorzio Agrario. Oggi come oggi, come ripeto, in Giunta non
si è parlato di quel problema.
Montesano (P.S.D.I.)
- Nessun altro chiede la parola?
Allora si passa alla votazione articolo per articolo, se non ci
sono osservazioni dò gli articoli approvati.
Articoli 1, 2, 3, 4, 5, 6 e 8 - Il Consiglio approva.
Si passa alla votazione a scrutinio segreto.
Risultati della votazione: presenti 26, votanti 26, maggioranza
14, favorevoli 21, contrari 5. Il Consiglio approva.
Si passa all'oggetto n. 10
