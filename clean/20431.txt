Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 441 del 25 febbraio 2004 - Resoconto
OGGETTO N. 441/XII - Interinato di funzioni apicali presso
l'Assessorato del Bilancio. (Interpellanza)
Interpellanza
Premesso che
- A tutt'oggi risulta il posto fiduciario di Coordinatore del
Dipartimento Bilancio, Finanze, Programmazione e Partecipazioni
regionali risulta affidato ad interim ad altro
coordinatore;
- Tra i compiti del Coordinatore rientra anche quello di
esprimere il parere di legittimità sugli atti di competenza
adottati dalla Giunta regionale;
- Risulta pure vacante il posto di ragioniere capo;
il sottoscritto Consigliere regionale
Interpella
Il Presidente della Regione e l'Assessore delegato per
sapere:
1) i motivi che a tutt'oggi hanno impedito la nomina sia del
coordinatore del suddetto Dipartimento sia del ragioniere capo ed
inoltre se e quando si prevede la cessazione dell'interim;
2) se le funzioni di coordinatore e ragioniere capo verranno
mantenute unite in un'unica persona come per il passato;
3) se il lungo interim abbia creato gravi problemi gestionali
o se invece abbia rivelato l'inutilità di tali due figure
attualmente vacanti.
F.to: Frassy
Presidente - La parola al Consigliere Frassy.
Frassy (CdL) - Questa interpellanza nasce da una situazione
quanto meno curiosa e la situazione curiosa è quella che sta
vivendo - o "soffrendo" - l'Assessore alle Finanze, perché penso
che fra i tanti "record" che sta mettendo assieme l'Assessore:
molte deleghe su materie impegnative, molti problemi che si stanno
trascinando nel tempo e che non riescono a trovare una soluzione
nelle tempistiche auspicate, c'è anche questo "record" di trovarsi
a quasi 1 anno dall'avvio della legislatura senza essere riuscito a
nominare il coordinatore del Dipartimento bilancio, finanze,
programmazione e partecipazioni regionali, dipartimento importante
perché nodale rispetto agli altri assessorati.
È curioso, perché questo posto, essendo un posto fiduciario,
dovrebbe essere uno di quelli che gli Assessori dovrebbero avere
interesse ad andare a riempire fin da subito, per poter
trasmettere, nella maniera più funzionale, la loro visione politica
alla struttura amministrativa. È vero che quando la Giunta è stata
varata da questa maggioranza ha avuto un po' di difficoltà a far
decollare tutti i coordinatori che dovevano essere rinnovati e
insediati, ma anche quelle "caselle" rimaste in sospeso sono state
poi sistemate in tempi relativamente brevi: mi riferisco, in
particolare, alle Sovrintendenze ai beni culturali ed
all'istruzione.
Ci incuriosisce perciò il fatto che, ad oggi, la nomina del
coordinatore delle finanze sia tuttora assegnata ad un interim e
che questo interim - per evidenti ragioni, che non consentono il
dono dell'ubiquità alle persone - venga poi girato a rotazione su
altri coordinatori; abbiamo visto, di conseguenza, deliberazioni
che riportano come parere di congruità non il parere del
coordinatore ad interim, ma di altri coordinatori che sostituiscono
il coordinatore ad interim! Questa situazione ci ha un po'
incuriosito: da qui, il senso di tale interpellanza, anche perché
potrebbe essere, in effetti, che lei stia anticipando le
conclusioni di quel gruppo di lavoro nominato dalla vostra Giunta
per approfondire il funzionamento della legge n. 45/1995, la
famigerata legge che differenzia le funzioni politiche da quelle
amministrative.
Può darsi che lei, senza dire niente a nessuno, in uno stile
sobrio che contrasta con l'iper-esposizione di altri suoi colleghi
di Giunta, stia sperimentando l'inutilità dei coordinatori!
Probabilmente il gruppo di lavoro sta monitorando l'accadimento di
questa situazione nel suo dipartimento, per arrivare a delle
conclusioni sul fatto che probabilmente i coordinatori sono, tutto
sommato, un'invenzione che non ha dato i frutti sperati! Non lo so,
perché probabilmente, delle due, l'una: lo abbiamo scritto, può
sembrare provocatorio, ma più che provocatorio direi che è un
ragionamento logico, perché se dopo 8 mesi il coordinatore non c'è,
o il coordinatore non serve e perciò in qualche maniera bisogna
trarre delle conclusioni di politica amministrativa o, invece,
serve… allora in quel caso capiamo
quali sono le cause di tutti i problemi, di tutti i ritardi che
sovrintendono alla gestione del dipartimento che lei politicamente
sovrintende. Probabilmente la carenza di questa figura apicale e
fiduciaria ha creato tutta una serie di rallentamenti sulle
questioni a lei e a noi ben note, che vanno dal casinò ai problemi
degli appalti!
In sintesi, è questo il senso che anima tale interpellanza, la
quale, fra il serio e il faceto, comunque pone un problema: quello
di capire cosa le impedisce di dare attuazione a quanto i suoi
colleghi di Giunta hanno già fatto almeno 6 mesi fa!
Presidente - La parola all'Assessore al bilancio, finanze,
programmazione e partecipazioni regionali, Marguerettaz.
Marguerettaz (UV) - En vue de répondre à l'interpellation du
Conseiller Frassy, je souhaite tout d'abord préciser que j'ai
procédé - par lettre du 12 janvier 2004 et après avis favorable du
dirigeant qui assure actuellement les fonctions de coordinateur de
l'Assessorat des finances, M. Lillaz -, à la désignation de M.
Bieler en qualité de coordinateur de mon Assessorat. Par cette même
lettre, j'ai d'ailleurs demandé à la responsable de la Direction du
développement organisationnel du Département du personnel, Mme
Ravagli, de soumettre M. Bieler à l'épreuve de vérification de la
langue française, épreuve que le candidat a subi avec succès le 19
février. Je tiens également à vous informer que la délibération de
nomination du nouveau coordinateur sera discutée par le
Gouvernement lors de sa séance du 1
er
mars prochain et
elle sera opérationnelle à partir du 1
er
juin, compte
tenu du délai de préavis imposé par le contrat de travail de
l'intéressé, car il est un extérieur.
Les fonctions de coordinateur et de directeur de la comptabilité
- demande M. Frassy - sont-elles chapeautées par une seule personne
comme par le passé? Il convient, à mon avis, que les fonctions de
directeur général de la comptabilité de l'Administration régionale
demeurent du ressort du coordinateur, ainsi que le prévoit la
délibération d'attribution des fonctions des dirigeants de
1
er
niveau (délibération du 29 juillet 2003). Le débat
sur l'opportunité que ces 2 fonctions continuent à l'avenir d'être
chapeautées par le même dirigeant devra, le cas échéant, intervenir
dans le cadre d'une réflexion plu large sur la réforme de la loi
régionale n° 45 de 1995.
Quant à la question de savoir si cette situation a engendré de
graves dysfonctionnements du point de vue de la gestion, je tiens à
souligner que cette nouvelle situation a sans doute créé un surplus
de travail que le coordinateur par intérim "in primis", ainsi que
les dirigeants et les services concernés, ont su parfaitement
assumer. C'est pour cela que - et je remercie les Conseillers qui
par leur interpellation m'offrent cette occasion - je tiens à
remercier personnellement, ici, M. Lillaz pour le formidable
travail accompli et toute l'équipe de mon Assessorat, qui a
collaboré d'arrache-pied avec lui: c'est en effet grâce à leur
dévouement et à leur abnégation que l'Administration régionale n'a
pas connu, pendant ces quelques mois d'intérim, le moindre
désagrément.
Presidente - La parola al Consigliere Frassy.
Frassy (CdL) - Per una breve replica. Devo dire che quando il
letargo finisce, poi i tempi corrono, perlomeno fino ad un certo
punto: 12 gennaio; il 19 febbraio ha superato la prova, il 1° marzo
porterete la deliberazione in Giunta, però, fino a giugno, non
succede alcunché! Prendiamo perciò atto che per 1 anno questo
dipartimento è andato avanti senza coordinatore.
Sull'interim, Assessore - lei lo ha detto - l'interim è
sicuramente un'assunzione di responsabilità e, ovviamente, chi
accetta questa responsabilità se la prende "in toto", ma poi molte
volte non concretizza una gestione di tipo sostanziale, anche
perché, se così fosse, non ci spiegheremmo la necessità di avere
tutti i coordinatori che vi sono!
Penso che questa vicenda ci debba portare a fare delle
riflessioni - prima fatte fra il serio e il faceto -, in
particolare riflessioni in seno alla riforma della legge n. 45, da
tutti auspicata, su qual è il ruolo che devono giocare in questa
Amministrazione i coordinatori, perché se un dipartimento
importante come quello del bilancio e finanze, che si occupa anche
di programmazione e partecipazioni, può permettersi il lusso di
stare 1 anno senza un coordinatore a tempo pieno, vuol dire che i
coordinatori - così come sono impostati - hanno un ruolo marginale
alla funzionalità della "macchina regionale", che probabilmente è
centrale rispetto alla trasmissione politica.
Il ruolo del coordinatore rischia di essere un corpo estraneo
rispetto all'apparato amministrativo; anziché essere il livello
apicale dell'apparato amministrativo, è un corpo estraneo a tale
apparato, è sostanzialmente il "segretario tecnico" del livello
politico: rispetto al segretario politico è il segretario tecnico
del livello politico! Prendiamo buona nota delle tempistiche e di
quanto riferitoci dall'Assessore; rileviamo che, ancora una volta,
in questa vicenda la centralità passa per "Brusson", perché ci
sembra di poter dire che, ancora una volta, Brusson abbia messo in
maniera significativa il suo peso!
Nell'augurare agli "uomini di Brusson" di poter servire
l'Amministrazione nella maniera più oggettiva del ruolo che deve
essere svolto da chi opera all'interno dell'Amministrazione,
esprimiamo solo la perplessità che in tutta la Valle d'Aosta
l'Assessore non abbia trovato un coordinatore che potesse avere
ovviamente la sua fiducia, nonché quei requisiti di pronta
reperibilità sul mercato politico e tecnico professionale, dovendo
ricorrere, di conseguenza, alla nomina fiduciaria attesa
dall'Amministrazione regionale per oltre 1 anno! Con questo, auguri
di buon lavoro!
