Classificazione
BENI CULTURALI
Interventi vari



Oggetto del Consiglio n. 526 del 7 aprile 2004 - Resoconto
OGGETTO N. 526/XII - Interventi di riqualificazione della Piazza
Giovanni XXIII nel Comune di Aosta. (Interpellanza)
Interpellanza
Preso atto della volontà politica di riaprire al pubblico e
ai visitatori l'attuale sito archeologico del criptoportico, nella
città di Aosta;
Considerato che con tutta probabilità testimonianze di
monumenti romani si trovano ancora sotto l'attuale piazza Giovanni
XXIII e che lo stesso insieme archeologico del criptoportico
potrebbe arricchirsi di ulteriori preziosi reperti;
Vista la DG n. 3199/2000 con cui veniva deciso di procedere
ad un sondaggio propedeutico alle opere di sistemazione urbanistica
della piazza;
Visto che nel piano per "Aosta capitale" si indica, tra le
opere da realizzare anche "la riqualificazione della piazza
(Giovanni XXIII) anche attraverso forme di arredo urbano e
strutture di socializzazione";
Appreso dagli organi di informazione che parrebbe imminente
l'inizio di tali lavori;
la sottoscritta Consigliera regionale
Interpella
l'Assessore competente per sapere:
1) quando si sono conclusi gli interventi relativi al
sondaggio propedeutico sotto l'attuale piazza Giovanni XXIII e
quali esiti hanno avuto;
2) se è già stato formulato il parere della Soprintendenza ai
beni culturali al progetto di riqualificazione di tale piazza e in
base a quali motivazioni;
3) se condivide le soluzioni urbanistiche del progetto e se
non intenda rivedere l'impostazione dell'insieme del sito, anche
alla luce degli esiti negativi della riqualificazione della
adiacente Piazza Severino Caveri;
4) se al Comune di Aosta, responsabile del progetto, è stato
fornito dalla Soprintendenza un indirizzo circa le caratteristiche
degli interventi, che riguardano siti archeologici.
F.to: Squarzino Secondina
Presidente - La parola alla Consigliera Squarzino Secondina.
Squarzino (Arc-VA) - Abbiamo preso atto con soddisfazione che,
in sede di audizione in commissione, l'Assessore ha dichiarato la
sua volontà di aprire ai visitatori l'attuale sito archeologico del
criptoportico nella città di Aosta. Siamo consapevoli che si tratta
di un complesso architettonico molto ampio, in parte è stato
esplorato; la parte che adesso sarebbe visitabile è meglio
risistemata; vi è una parte anche sotto la stessa Cattedrale che è
visitabile; sono stati anche individuati, sotto l'attuale Museo
archeologico, segni di questo enorme complesso, sappiamo che questo
complesso poi si estende anche verso sud, fino a raggiungere quella
piazza di cui abbiamo già dato tutti un giudizio molto negativo,
come stamani ha ricordato l'Assessore. Rimane però una parte da
scavare, per esempio la parte fra l'attuale criptoportico e
l'attuale resto del tempio e la parte del foro che è già stata
scavata; lì vi è una parte di cui non si sa molto, si sono fatte
varie ipotesi: gradinate di accesso verso il tempio, oppure una
grande entrata monumentale al criptoportico. Sono ipotesi
effettuate che si leggono nei documenti, che descrivono l'attuale
situazione degli scavi.
Fin dal 2000 è stata esplicitata la volontà di procedere a dei
sondaggi nella piazza, sondaggi finalizzati ad uno scopo ben
preciso: quello di capire, visto che vi è la volontà da parte del
comune di ripavimentare la Piazza Giovanni XXIII, qual è la quota
dei reperti archeologici, in modo che si possa dare informazioni a
chi deve progettare la piazza, per sapere fino a quale profondità
si può giungere con gli eventuali lavori. L'altra questione poi era
- così dice la deliberazione -
"verificare alcune problematiche
archeologiche ancora irrisolte inerenti la vita dei complessi
archeologici sopraccitati"
.
Vi era quindi la volontà, da una parte, di chiarire alcune
problematiche ancora irrisolte, questo nel 2000; dall'altra, capire
se e come era possibile operare su Piazza della Cattedrale per
ripavimentarla. Sappiamo che nel progetto "Aosta capitale" vi è la
volontà di intervenire per riqualificare le piazze di Aosta e fra
queste vi è anche la Piazza della Cattedrale. Da una serie di
segnali sembra che si stia giungendo in dirittura di arrivo, nel
senso che pare esserci un progetto in dirittura di arrivo - fra
l'altro, anche lo scorso anno più volte in sede di Consiglio
regionale era stato accennato a questo progetto di gradinate, che
dovevano sorgere nella Piazza della Cattedrale -, pertanto si
vorrebbero avere alcuni dati.
Vorremmo sapere intanto se quei sondaggi predisposti nel 2000 si
sono conclusi e quale esito hanno avuto, se hanno cioè consentito
di raggiungere i due obiettivi indicati in deliberazione: definire
la quota dei reperti e verificare alcune problematiche
archeologiche non ancora risolte. Seconda domanda: qui noi parliamo
di questa piazza, ma sappiamo tutti che esiste un problema molto
più ampio rispetto alle piazze della città di Aosta; volevamo
capire se su questo progetto la Sovrintendenza ha dato il suo
parere, che tipo di parere ha fornito e in base a quali valutazioni
lo ha espresso. Dicevo prima che, a nostro avviso, per la città di
Aosta vi è il problema di quali soluzioni urbanistiche vanno
adottate nei luoghi in cui si è in presenza di reperti, di siti
archeologici. La Sovrintendenza si preoccupa di fornire delle
indicazioni, di dare degli orientamenti agli enti locali proprio
perché sia rispettato il contesto urbanistico complessivo entro cui
avvengono queste ristrutturazioni o questi interventi urbanistici?
Rispetto alla piazza di cui stiamo parlando siamo molto preoccupati
perché, se vediamo gli altri interventi urbanistici già fatti in
Aosta - penso a Piazza Narbonne come a Piazza Severino Caveri -,
gli esiti sono perlomeno dubbi, per usare un termine molto
generico. Tra l'altro, proprio sul progetto di cui ci stiamo
occupando, abbiamo visto delle osservazioni molto critiche, che
personalmente condivido. In una lettera di Don Ivano Reboulaz,
apparsa su "La Stampa" e poi su "Il Corriere", si legge che
"in
questo progetto il sogno sembra trasformarsi in un incubo"
,
perché non soltanto
"verranno definiti i contorni delle vie
adiacenti"
- e quindi verrà sicuramente limitato lo spiazzo
attualmente esistente -, non solo verrà definito lo spazio davanti
alla Chiesa, ma definito non con una linea per terra, ma con una
specie di
"gradoni di pietra per appoggi e per sedute, quasi
muri, scalinate, basamenti di pietra fissi e inamovibili che
verranno e rimarranno ad ingombrare permanentemente una piazza, che
non è poi così estesa da giustificare un tal posizionamento di
masse che nasconderanno la facciata, anziché esaltarla".
Ci si chiede se si può fermare tale progetto, visto che abbiamo
purtroppo già avuto esperienza di piazze nella città di Aosta,
progetti di cui credo possiamo tutti quanti non andare orgogliosi,
per usare un eufemismo… se si potesse
intervenire prima che un obbrobrio si compia, evviva, interveniamo
e impediamo che avvenga l'obbrobrio; mi sembrerebbe strano dover
dire: "prima facciamo l'obbrobrio, poi, se non ci va, interveniamo
e lo modifichiamo".
Presidente - La parola all'Assessore all'istruzione e cultura,
Charles Teresa.
Charles (UV) - Le sondage propédeutique aux ?uvres d'aménagement
urbain de la Place Jean XXIII, approuvé par délibération du
Gouvernement du 25 septembre 2000, à l'issue du marché public, a
été effectué et complété dans les premiers mois de 2001 (début des
travaux 18 avril 2001, fin des travaux 30 mai 2001).
La Commune d'Aoste veut arriver dans des temps brefs au
réaménagement urbain et au nouveau pavage de la place en question,
c'est pourquoi la Surintendance a jugé opportun d'effectuer ce
sondage, pour vérifier la réelle consistance du dépôt archéologique
présent sur le site et la cote effective des pièces archéologiques
présentes dans le sous-sol en fonction des nouvelles ?uvres
prévues. L'enquête a intéressé une zone d'à peu près 60 mètres
carrés qui se trouve devant l'entrée de la Cathédrale d'Aoste.
L'analyse des séquences stratigraphiques a permis de documenter une
série de phases qui témoignent de la complexité évolutive du site.
En particulier, au-delà de la première phase concernant l'activité
de construction et de fréquentation du cryptoportique, a été
retrouvée une partie d'une structure en forme d'abside de
l'ensemble épiscopal d'époque romane avec des fondations réalisées
avec des morceaux de colonne romaine réemployés, comme cela est
très fréquent: réemployer de matériel d'époque romaine pour des
constructions peut-être de 10 siècles après. La partie
superficielle de la stratification - plus ou moins de 60
centimètres à 1 mètre -, celle-ci de l'époque du Moyen Age, ne
contient pas de traces de structure ou d'éléments archéologiques,
puisqu'ils sont déjà compromis par les conduits techniques urbains
et par le pavage moderne. Il faut préciser que ces études
archéologiques ne sont valables que pour la zone étudiée, même si,
par analogie, ces études peuvent être étendues aux zones voisines
et il n'est pas exclu que l'on trouve, dans ce qui reste du dépôt,
d'autres éléments d'intérêt archéologique.
En définitive, donc, les résultats des fouilles ont confirmé les
données qui sont disponibles depuis longtemps d'après les enquêtes
géophysiques, sur la base desquelles il avait été exprimé, dans un
seul but de tutelle, un avis favorable au projet de requalification
de la place avec la recommandation de ne pas toucher les niveaux
archéologiques qui se trouvent au-dessous et l'avis définitive de
la tutelle de la Surintendance date de mars 2001, donc c'est plus
de 3 ans déjà qu'il a été fait.
Quant à se rallier aux solutions urbanistiques du projet, la
Surintendance, tout en confirmant les concepts exprimés au cours
des avis précédents, ne peut s'exprimer que de manière informelle,
parce qu'elle n'est compétente que pour la seule instance de
conservation et par conséquent de tutelle. On ne doit pas donc nous
demander de partager ou non l'avis, on n'entre pas dans le mérite
des choix urbanistiques, qui ne sont pas de notre ressort, ni je ne
vais pas entrer dans le débat qui a été fait dans les journaux que
j'ai lus, parce que ce n'est pas du ressort de ce Conseil que
d'entrer dans le débat d'abord paru dans le "Corriere della Valle",
dans "La Stampa" e dans d'autres journaux locaux.
Pour répondre au point n° 4, enfin, nous soulignons qu'il
n'existe pas de critères normalisés d'orientation définis avec la
Commune d'Aoste pour des travaux sur des possibles sites
archéologiques, car chaque zone a ses potentialités et ses
caractéristiques, ce qui fait que chaque élément doit être évalué
cas par cas et il n'y a pas une règle générale parce que le
sous-sol n'est pas partout le même.
Presidente - La parola alla Consigliera Squarzino Secondina.
Squarzino (Arc-VA) - Credo che nessuno voglia far polemiche o
entrare nei dettagli di polemiche altrui. La questione qui è
diversa: non stiamo discutendo se è meglio mettere la facciata di
una casa di un colore piuttosto che di un altro, qui stiamo
parlando di interventi che riguardano direttamente o indirettamente
i beni archeologici e architettonici di questa Regione.
Voglio venire al punto essenziale. Lei ha detto: "noi abbiamo
solo competenza di tutela, noi possiamo solo dare un parere per
quanto riguarda quello che ci chiederanno, però non
abbiamo…"
(interruzione dell'Assessore Charles Teresa, fuori
microfono)
… volevo porre il problema più
generale in questo momento, poi torneremo al caso
specifico… Lei ha detto: "non vi sono
delle regole fisse generali per cui noi possiamo dire in base a
quelle cosa devono fare, ma precisiamo il nostro parere a seconda
dell'opera, quindi interveniamo caso per caso"; contemporaneamente
ha asserito: "noi possiamo solo fare un lavoro di tutela e niente
altro". Credo invece vi sia qualcosa che il suo Assessorato e la
Sovrintendenza possano fare, tanto più che gli stessi enti locali
chiedono degli orientamenti. Se andiamo a vedere il piano "Aosta
capitale", che è stato prorogato e che è stato discusso in
Consiglio lo scorso anno, proprio gli uffici comunali si lamentano
nel piano stesso di non riuscire ad avere degli indirizzi
progettuali chiari da parte della Sovrintendenza ai beni culturali;
quindi gli stessi tecnici chiedono alcuni indirizzi.
Non solo, credo sia compito della Sovrintendenza ai beni
culturali porsi il problema di cosa vogliamo fare di questi
monumenti. A noi, come Regione, compete solo quello di scavare e
poi tutelare? O non compete anche impedire delle brutture che ne
rovinino la fruizione e che ne rendano impossibile la tutela? Credo
che, tornando nello specifico, qui vi siano delle cose che non
possono non essere fatte! Mi rifiuto di pensare che una
Sovrintendenza ai beni culturali accetti "senza colpo ferire" delle
soluzioni architettoniche che non hanno niente a che fare con tutto
il contesto! Non è compito anche della Sovrintendenza ai beni
culturali fare un'opera di educazione, di formazione, di studio, in
modo che gli enti locali - in questo caso parlo della città di
Aosta - abbiano il senso del contesto in cui le opere urbanistiche
vengono messe? Rischiamo altrimenti, con una serie di interventi
urbanistici, di stravolgere il carattere medioevale del centro
storico della città, oltre al fatto che qui stravolgiamo un insieme
archeologico che dovrebbe avere una sua unitarietà.
Quello che a noi sembra strano è che la Sovrintendenza non si
sia preoccupata di verificare in che modo garantire un'unità
nell'insieme di questo complesso architettonico-monumentale, perché
non è sufficiente soltanto preoccuparsi di scavare sotto terra e
poi coprire, come abbiamo fatto per Piazza Severino Caveri, in modo
obbrobrioso. Le chiedo proprio se, come Assessorato, non dobbiate
assumervi come compito proprio quello di far sì che le soluzioni
architettoniche si adattino ai beni architettonici che vengono
tutelati. Certo, capisco è difficile, che la Regione, artefice del
"capolavoro" della Piazza Severino Caveri, abbia le carte in regola
per andare dal comune e dire: "guardate, voi non dovete fare come
abbiamo fatto noi, ma dovete fare diversamente", perché, come
abbiamo fatto noi, è proprio un obbrobrio!
Sono insoddisfatta della sua risposta, non per i dati che lei ci
ha fornito, ma per il ruolo politico che lei mi sembra non voglia
assumere - non dico "lei" come persona, ma "lei" come
Sovrintendenza -: mi pare che non abbiate la volontà politica di
dialogare, perché mi chiedo se la situazione che, ripeto, si verrà
a creare - se è vero come è vero che avremo le gradinate fisse con
blocchi fissi, che restringeranno l'attuale spazio della Piazza
Giovanni XXIII; che avremo ancora le gradinate che raggiungeranno
altezze di quasi 2 metri, che scenderanno degradanti, gradinate un
po' come in Piazza Narbonne - sia una soluzione accettabile.
Proporrei di fare una legge regionale - semmai la prepariamo anche
noi -, in cui chiediamo che, per ogni opera che venga fatta, si
metta una targa con il nome non solo dell'architetto, ma di tutti
coloro che hanno contribuito a quell'opera meritevole: il nome
dell'ufficio tecnico che ha detto "sì", dei componenti della Giunta
che hanno approvato, di coloro che hanno espresso pareri positivi,
in modo che il turista, quando arriva, sappia a chi dire grazie di
fronte a certi obbrobri.
