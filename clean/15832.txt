Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 2135 del 25 settembre 1996 - Resoconto
SEDUTA POMERIDIANA DEL 26 SETTEMBRE 1996
OGGETTO N. 2135/X Concessione, ai sensi della legge regionale 20
agosto 1993, n. 69, di un contributo di lire 16.500.000 al comune
di Pont-Saint-Martin per l'organizzazione della IV edizione della
rassegna teatrale denominata "Teatro Insieme". Impegno di
spesa.
Deliberazione Il Consiglio
Premesso che:
La sig.ra Ornella Badéry, Assessore alla Pubblica Istruzione e
Presidente della Biblioteca del Comune di Pont-Saint-Martin, ha
presentato all'Assessorato della Pubblica Istruzione, con lettera
in data 18 aprile 1996 e seguenti, una richiesta tendente ad
ottenere un contributo per l'organizzazione della IV° edizione
della rassegna teatrale denominata "Teatro Insieme" che si terrà
nell'Auditorium di Pont-Saint-Martin nei mesi di novembre e
dicembre 1996;
La manifestazione è curata dalla Biblioteca Comunale in
collaborazione con l'Associazione culturale "Gli Amici del Teatro"
e il Centro Giovani "Calembour";
Il programma, come precisato con lettera in data 2 agosto 1996,
prevede i seguenti spettacoli:
- "Rabelais" di Paolo Rossi
- "La stanza dei fiori di china" con Angela Finocchiaro
- "Camere da letto" presentato dallo Zelig Teatro
- "Provaci ancora Sam" presentato dagli "Amici del Teatro"
Il costo della rassegna ammonta a lire 49.000.000 così
suddivise:
- stampa materiale pubblicitario e affissioni L. 10.000.000
- compensi e rimborsi spese artisti L. 31.000.000
- tecnico Auditorium L. 500.000
- pulizie Auditorium L. 1.500.000
- SIAE L. 6.000.000
e le entrate previste, costituite dalla vendita dei biglietti
d'ingresso, ammontano a lire 18.000.000.
I Servizi Culturali dell'Assessorato della Pubblica Istruzione
hanno provveduto all'istruttoria e alla valutazione della domanda,
ritenendola ammissibile a contributo, ai sensi dell'articolo 3,
comma 3 e dell'articolo 8 comma 1 della legge regionale 20 agosto
1993, n. 69, tenuto conto dell'interesse culturale della
manifestazione;
La Giunta, su proposta dell'Assessore alla Pubblica Istruzione,
ritiene pertanto opportuno aderire alla richiesta mediante la
concessione, ai sensi dell'articolo 3 comma 1 della legge regionale
20 agosto 1993, n. 69, di un contributo di lire 16.500.000, pari al
33 percento circa della spesa preventivata;
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione, ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1
- lett. e) e 59 - comma 2 della legge regionale n. 45/1993, in
ordine alla legittimità della presente deliberazione;
Delibera
1) di approvare, ai sensi dell'articolo 3 comma I della legge
regionale 20 agosto 1993, n. 69, la concessione al Comune di
Pont-Saint-Martin (P. IVA 00123120073) di un contributo di lire
16.500.000 (sedicimilionicinquecentomila), pari al 33 percento
delle spese preventivate per l'organizzazione della IV° edizione
della rassegna teatrale denominata "Teatro Insieme", che si terrà
nei mesi di novembre e dicembre 1996;
2) di approvare ed impegnare la spesa di lire 16.500.000
(sedicimilionicinquecentomila) con imputazione al capitolo 57260
("Contributi ad Enti ed Associazioni culturali ed educativi per
manifestazioni ed iniziative culturali e scientifiche"), richiesta
n. 3510, del bilancio di previsione della Regione per l'anno 1996
che presenta la necessaria disponibilità;
3) di disporre che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90 e successive modificazioni, in due rate in applicazione
dell'articolo 9 della legge regionale 20 agosto 1993, n. 69;
4) di stabilire che il contributo in questione è soggetto alla
ritenuta d'acconto del 4 percento prevista dal DPR n. 600 del 29
settembre 1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate all'articolo 8 del
decreto legislativo 22 aprile 1994, n. 320 e di darne
esecuzione.
Presidente É aperta la discussione generale. Qualcuno chiede la
parola?
Se nessuno chiede la parola, dichiaro chiusa la discussione
generale.
Pongo in votazione la delibera in oggetto:
Presenti, votanti e favorevoli: 28
Il Consiglio approva all'unanimità
