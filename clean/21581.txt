Classificazione
UNIONE EUROPEA E RAPPORTI INTERNAZIONALI



Oggetto del Consiglio n. 1340 del 25 maggio 2005 - Resoconto
OGGETTO N. 1340/XII - Iniziative per il ritiro della direttiva
dell'Unione Europea sulla competitività dei servizi sul mercato
interno. (Ritiro di mozione e approvazione di risoluzione)
Mozione
Premesso che il Parlamento Europeo si accinge a discutere la
proposta di Direttiva "Bolkenstein" (dal nome del Commissario
europeo che l'ha predisposta) la quale, con il pretesto di
"diminuire la burocrazia e ridurre i vincoli alla competitività dei
servizi sul mercato interno" intende imporre ai 25 Stati membri
dell'Unione le regole della concorrenza commerciale, senza alcun
limite, per l'erogazione di tutte le attività di servizio dove, per
servizio, si intende "ogni attività economica che si occupa della
fornitura di una prestazione oggetto di contropartita economica"
(articolo 4) ed impone quindi la privatizzazione di tutti i servizi
pubblici, tranne quelli erogati gratuitamente;
Rilevato:
- che il testo in questione è stato elaborato consultando
oltre diecimila aziende europee, ma ignorando totalmente gli enti
pubblici territoriali, i sindacati dei lavoratori e le
organizzazioni della società civile;
- che la Direttiva mina alla radice il "modello sociale
europeo" perché:
1) la nuova definizione di "servizi", molto ampia, apre la
strada alla privatizzazione e alla messa in concorrenza di quasi
tutte le attività di servizio, comprese la scuola, la sanità, la
cultura;
2) il principio del "paese di origine" permette di
deregolamentare e privatizzare totalmente i servizi che non siano
erogati direttamente e gratuitamente dai poteri pubblici;
3) i governi locali, impossibilitati ad erogare gratuitamente
tali servizi, vengono quindi espropriati di ogni potere decisionale
e di conseguenza impediti a mantenere gli esistenti diritti di
cittadinanza, socialità, equità ed universalità dei servizi
pubblici essenziali, nonché la tutela ambientale;
4) lo stesso principio del "paese di origine" smantella le
regole e diritti del lavoro attualmente in vigore: varranno solo
quelle del Paese in cui ha sede legale l'impresa vincitrice della
gara (per l'appalto, l'affidamento e la concessione del
servizio);
5) I poteri dello Stato e delle Regioni si riducono quindi al
minimo, perdendo il diritto di fare le scelte politiche
fondamentali nel campo dell'istruzione, della sanità e dell'accesso
a tutti i servizi pubblici essenziali;
Rivendicato il proprio ruolo di rappresentanza democratica
dei valdostani e di titolarità dei poteri di governo della cosa
pubblica regionale;
Il Consiglio regionale
Afferma
la propria contrarietà all'approvazione della proposta di
Direttiva "Bolkenstein";
Invita
il Governo italiano ed il Parlamento Europeo, ciascuno
nell'ambito delle proprie competenze, ad operare risolutamente per
il ritiro della Direttiva "Bolkenstein".
F.to: Curtaz - Riccarand - Squarzino Secondina
Président - La parole au Conseiller Curtaz.
Curtaz (Arc-VA) - Cercherò di illustrare brevemente la nostra
iniziativa, dopo aver precisato che la mozione del nostro gruppo
verrà sostituita da una risoluzione sottoscritta da tutti i
Capigruppo, che fa propria la mozione da noi presentata,
emendandola in un punto significativo che mi permetterò di
indicare, salvo che qualche altro collega voglia intervenire per
spiegare le motivazioni dell'emendamento.
Credo che bene faccia il Consiglio ad occuparsi di questa
direttiva, che appare a molti lontana, come lontane appaiono
qualche volta le vicende dell'UE, e che invece avrebbe, se
approvata, delle ripercussioni assai pesanti anche per quanto
riguarda la nostra regione e l'Amministrazione regionale; quindi -
ripeto - bene fa il Consiglio regionale ad occuparsene e bene ha
fatto la I Commissione ad affrontare per prima il problema in
questione.
Cos'è in poche parole la Direttiva "Bolkenstein"? È una
direttiva che prende il nome dal suo proponente, che impone ai 25
membri dell'Unione delle regole di concorrenza commerciale, che non
valgono solo nell'ambito commerciale - ciò che può apparire più
giusto o meno giusto, ma è generalmente condiviso -, ma anche nel
settore dei servizi. Prevede che le regole della concorrenza
commerciale si applichino a tutti i tipi di servizi, anche quelli
che, per definizione, riteniamo debbano essere più attenti alle
esigenze pubbliche. A questo si associa un altro principio
altrettanto discutibile: il principio di territorialità (mi sembra
che venga chiamato del: "paese di origine"). Porto un esempio per
chiarire meglio la questione e illustrare l'impatto che questa
direttiva potrebbe avere anche nella nostra regione.
Il principio del "paese di origine" prevede che una qualsiasi
impresa di servizi possa situarsi su un territorio di un altro
paese comunitario, rispettando le regole del paese di origine. Se
una società, ad esempio, che si occupa di servizi in materia
sanitaria di un paese dell'Est appena entrato nella CE, intendesse
aprire una clinica privata ad Aosta, lo potrebbe fare non sulla
base della normativa italiana - ciò che sembrerebbe a tutti noi
piuttosto importante -, ma sulla base della normativa del paese di
origine, quindi del paese dell'Est. Si avrebbe dunque non una
rincorsa all'armonizzazione al rialzo dei servizi, ma una rincorsa
all'armonizzazione al ribasso, anche perché verrebbero
avvantaggiati quei paesi in cui le regole sono meno precise e
soprattutto dove i diritti dei lavoratori sono meno tutelati
rispetto ai paesi che hanno una maggiore tradizione e cultura in
questo senso.
L'esempio che facevo fa capire come questa direttiva, proposta
"in sordina", stia raccogliendo tutta una serie di critiche
provenienti da più settori, tanto che è ragionevole pensare che
venga se non completamente bloccata quanto meno modificata
sostanzialmente, in modo da attenuarne gli effetti più nefasti.
Sappiamo che così si sta già muovendo l'Europa, che tutta una serie
di enti pubblici stanno approvando degli ordini del giorno, delle
risoluzioni, delle mozioni, per impedire che questa direttiva vada
avanti.
Vengo al contenuto dell'atto che abbiamo presentato,
specificando che sono a disposizione dei colleghi che vorranno
ottenere dei maggiori chiarimenti, anche attraverso documentazione
che sono in grado di fornire. La nostra mozione, che sviluppa forse
in maniera più dettagliata ed organica le argomentazioni da me
riassunte, invita "tout court" il Governo italiano e il Parlamento
europeo, ciascuno nell'ambito delle proprie competenze, ad operare
risolutamente per il ritiro della Direttiva "Bolkenstein".
É stata proposta - e da noi accettata - una diversa formulazione
del deliberato, che chiede che l'invito sia rivolto sempre al
Governo italiano e al Parlamento europeo, ciascuno nell'ambito
delle proprie competenze, per operare il ritiro della direttiva
oppure per formularne una sostanziale modifica, che vada nel senso
indicato nelle premesse dell'atto deliberativo. Questo emendamento
ci soddisfa, ha ricevuto il consenso di tutti i gruppi consiliari,
quindi auspichiamo che su detto tema ci sia una posizione forte del
Consiglio e che questa posizione venga comunicata al Governo
italiano, agli organi competenti e al Parlamento europeo.
Président - La parole à la Conseillère Viérin Adriana.
Viérin A. (UV) - Simplement pour annoncer, comme l'a déjà
anticipé M. Curtaz, le dépôt d'une résolution signée par tous les
groupes du Conseil; pour réitérer les félicitations au Président de
la Ie Commission car il a bien voulu traiter le problème dans une
séance dédiée à ce sujet et pour me féliciter avec tous les
collègues de cette Assemblée, parce qu'il y a 15 jours on n'avait
pas l'unanimité autour de ce sujet. Tout le monde s'est renseigné,
tout le monde a mieux étudié le problème et a adhéré à cette
initiative du groupe "Arc-en-ciel", que je remercie officiellement
au sein de cette Assemblée.
Président - La parole à l'Assesseur au tourisme, aux sports, au
commerce, aux transports et aux affaires européennes, Caveri.
Caveri (UV) - Credo che si possa essere d'accordo sui contenuti
della risoluzione sottoscritta da tutti i Capigruppo, anche se
probabilmente ognuno dei gruppi dà, alle medesime cose, una lettura
diversa; per esempio la Direttiva "Bolkenstein" è una delle ragioni
che spingono alcune organizzazioni a votare "no" al referendum
francese sul trattato costituzionale. Fra l'altro, è una direttiva
che in questa fase è in corso di modifica da parte del Parlamento
europeo, quindi da parte di una istituzione democratica che assume
maggior centralità nell'ambito del trattato costituzionale; vorrei
che non ci fossero equivoci che approvare questa risoluzione abbia
un "penchant" antieuropeista. Anzi, devo ricordare da questo punto
di vista che proprio il Parlamento europeo con la sua relatrice,
Onorevole Eveline Gebhart, sta definendo una modifica di
grandissima sostanza della direttiva, riducendone l'ambito ai soli
servizi commerciali ed eliminando il principio detto del "paese di
origine" sostituito dal principio del mutuo riconoscimento. Sono
aspetti meramente o apparentemente tecnici, ma effettivamente il
problema dei servizi e del ruolo che i servizi dovrebbero avere è
significativo e non mi dilungherò su questo. A questo riguardo
ricordo che il Presidente Chirac aveva detto che la Francia avrebbe
esercitato un diritto di veto, che ancora su queste direttive
esiste, perché effettivamente la Direttiva "Bolkenstein" va
riscritta completamente.
Dal punto di vista concreto credo non si possa oggi immaginare
che la commissione ritiri una direttiva che è comunque necessaria,
perché la liberalizzazione dei servizi è uno dei capisaldi dei
principi dell'UE, ma è chiaro che Bolkenstein, con questa
direttiva, ha allargato a dismisura il mandato che gli era stato
dato, in particolare in occasione della riunione di Lisbona che
aveva fissato questo indirizzo che la commissione doveva
concretizzare nella direttiva. Per cui credo che si possa dare atto
che l'UE ha già, al proprio interno, gli anticorpi per reagire ad
una direttiva come questa. Ci tengo a dire che analogo
atteggiamento ha avuto il Comitato delle Regioni, di cui mi onoro
di essere membro come rappresentante della Valle d'Aosta.
Président - La parole au Conseiller Lattanzi.
Lattanzi (CdL) - Credo che l'evidenza che il collega Caveri ha
voluto dare alle diverse sensibilità con le quali si approccia la
risoluzione sia giusto sottolinearla, perché sono note le posizioni
politiche diverse; concordo con il collega Caveri, quando dice che
non deve essere questa direttiva - peraltro non ancora approvata e
in fase di profonda ed auspicata ristrutturazione - un alibi dietro
il quale ci si nasconde per essere a favore o meno della
Costituzione europea. Evidentemente questa direttiva io la
considero una stortura di quel meccanismo ancora troppo burocratico
e poco sostanzioso di quella che è la governabilità di una grande
area come l'Europa.
È giusto rilevare che "di stortura" si deve parlare, quando
questa direttiva doveva dar corso a un indirizzo preciso di Lisbona
rispetto alla liberalizzazione dei servizi e del commercio, e la
commissione allora presieduta da Prodi si è lasciata scappare una
direttiva che oggi ha bisogno di profonde ristrutturazioni, perché
lede tutti i diritti fondamentali di tutte le democrazie
occidentali.
Ci approcciamo a questo voto favorevole alla risoluzione proprio
per eliminare queste storture, per sostenere queste profonde
ristrutturazioni, per ribadire la nostra contrarietà a questo
processo europeo più burocratico che sostanziale, e che crea
fastidi pesanti e, forse, a volte strumentalizzazioni pesanti nei
confronti di quella che è una Costituzione europea, sulla quale
auspichiamo un rapido coinvolgimento politico di tutte le nazioni
europee.
È con questa volontà di contribuire alla sensibilizzazione della
profonda ristrutturazione di questa direttiva, ma con la ferma
convinzione di sottolineare la nostra adesione alla Costituzione
europea, che ci apprestiamo a votare favorevolmente e che abbiamo
sottoscritto con tutti i colleghi del Consiglio questa
risoluzione.
Président - S'il n'y a pas d'autres collègues qui souhaitent
intervenir, je soumets au vote la résolution, qui porte la
signature de tous les Chefs de groupe présents au Conseil, dont je
donne lecture:
Risoluzione
Premesso che il Parlamento Europeo si accinge a discutere la
proposta di Direttiva "Bolkenstein" (dal nome del Commissario
europeo che l'ha predisposta) la quale, con il pretesto di
"diminuire la burocrazia e ridurre i vincoli alla competitività dei
servizi sul mercato interno" intende imporre ai 25 Stati membri
dell'Unione le regole della concorrenza commerciale, senza alcun
limite, per l'erogazione di tutte le attività di servizio dove, per
servizio, si intende "ogni attività economica che si occupa della
fornitura di una prestazione oggetto di contropartita economica"
(articolo 4) ed impone quindi la privatizzazione di tutti i servizi
pubblici, tranne quelli erogati gratuitamente;
Rilevato:
- che il testo in questione è stato elaborato consultando
oltre diecimila aziende europee, ma ignorando totalmente gli enti
pubblici territoriali, i sindacati dei lavoratori e le
organizzazioni della società civile;
- che la Direttiva mina alla radice il "modello sociale
europeo" perché:
1) la nuova definizione di "servizi", molto ampia, apre la
strada alla privatizzazione e alla messa in concorrenza di quasi
tutte le attività di servizio, comprese la scuola, la sanità, la
cultura;
2) il principio del "paese di origine" permette di
deregolamentare e privatizzare totalmente i servizi che non siano
erogati direttamente e gratuitamente dai poteri pubblici;
3) i governi locali, impossibilitati ad erogare gratuitamente
tali servizi, vengono quindi espropriati di ogni potere decisionale
e di conseguenza impediti a mantenere gli esistenti diritti di
cittadinanza, socialità, equità ed universalità dei servizi
pubblici essenziali, nonché la tutela ambientale;
5) lo stesso principio del "paese di origine" smantella le
regole e diritti del lavoro attualmente in vigore: varranno solo
quelle del Paese in cui ha sede legale l'impresa vincitrice della
gara (per l'appalto, l'affidamento e la concessione del
servizio);
6) I poteri dello Stato e delle Regioni si riducono quindi al
minimo, perdendo il diritto di fare le scelte politiche
fondamentali nel campo dell'istruzione, della sanità e dell'accesso
a tutti i servizi pubblici essenziali;
Rivendicato il proprio ruolo di rappresentanza democratica
dei valdostani e di titolarità dei poteri di governo della cosa
pubblica regionale;
Il Consiglio regionale
Afferma
la propria contrarietà all'approvazione della proposta di
Direttiva "Bolkenstein";
Invita
il Governo italiano ed il Parlamento Europeo, ciascuno
nell'ambito delle proprie competenze, ad operare risolutamente per
il ritiro o per una sostanziale modifica della Direttiva
"Bolkenstein".
F.to: Sandri - Riccarand - Borre - Lattanzi - Viérin Marco -
Salzone
Conseillers présents et votants: 25
Pour: 25
Le Conseil approuve à l'unanimité.
Président - Nous terminons nos travaux.
La séance est levée.
---
La réunion se termine à 16 heures 58.
