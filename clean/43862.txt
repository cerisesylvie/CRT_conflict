Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 234 del 23 ottobre 1971 - Resoconto
OGGETTO N. 234/71 - Comunicazioni del Presidente del
Consiglio.
Montesano (P.S.D.I.)
- Unica comunicazione, è una lettera
ricevuta l'altro giorno dal direttore di Tribuna Politica, Dr.
Jacobelli, che fa seguito alla riunione congiunta dei
rappresentanti dei Consiglieri regionali tenutasi a Roma per
stabilire nel prosieguo di tempo le modalità per lo sviluppo negli
anni seguenti e nelle sessioni seguenti della Tribuna
regionale.
Siccome vengono prospettate varie soluzioni a questa
trasmissione televisiva, soluzioni che devono essere prese in esame
dai gruppi consiliari e quindi dai Capi gruppo in una riunione che
io appositamente indirò, farò distribuire ai Capi gruppo la lettera
stessa, perché ogni partito possa, in sede di riunione dei Capi
gruppo, portare la sua voce a proposito.
Ecco si può distribuire ai Capi gruppo la lettera, rimandando
l'esame alla riunione che si farà prossimamente.
"Comunicazioni del Presidente della Giunta" - Niente.
Allora si passa al n. 3 dell'ordine del giorno.
