Classificazione
ATTIVITÀ CULTURALI
ENTI LOCALI
Comuni


Resoconto integrale del dibattito dell'aula
Oggetto del Consiglio n. 848 del 23 settembre 1999 - Resoconto
OGGETTO N. 848/XI Concessione, ai sensi della legge regionale
20 agosto 1993, n. 69, di un contributo di lire 10.000.000 al
Comune di Nus per l'organizzazione della manifestazione "Star
Party" 1999.
Deliberazione Il Consiglio
Preso atto che il Sig. Silvio Trione, Sindaco del Comune di Nus,
ha presentato all'Assessorato dell'Istruzione e della Cultura, con
lettera pervenuta in data 2 luglio 1999, una richiesta tendente ad
ottenere un contributo per l'organizzazione dell'edizione 1999
della tradizionale manifestazione denominata "Star Party";
Considerato che l'iniziativa, organizzata in collaborazione con
il Comitato Promotore per l'Osservatorio Astronomico di
Saint-Barthélemy, si terrà nei giorni 10, 11 e 12 settembre 1999 a
Saint-Barthelemy;
Appurato che la manifestazione prevede tra l'altro un convegno
al quale parteciperanno i seguenti relatori:
- Walter Ferreri, "Gli accessori per i telescopi"
- Pierluigi Battistini, "L'esplorazione di Marte"
- Roberto Parisio, "L'Eclisse dell'11 agosto"
- Paolo Musi, "Astronomia ad alta energia nello spazio"
- Andrea Bacchetta, "Esperienze dell'Alenia Spazio da
Saint-Barthélemy"
- Guido Cossard, "I calendari nella storia: quando inizia il
terzo millennio?";
Rilevato che il costo dell'iniziativa ammonta a lire 20.000.000
così suddivise:
- rimborso spese e parcelle relatori
ed organizzatori lire 2.000.000
- pubblicazione relazioni lire 4.000.000
- cartelline, cancelleria e spese pubblicitarie lire
5.500.000
- servizio fotografico lire 400.000
- noleggio bus, navette, taxi lire 500.000
- affitto locali per convegno, proiezioni,
attrezzature lire 1.600.000
- party: rinfresco e colazione per partecipanti
e noleggio attrezzatura specifica lire 4.000.000
- varie lire 2.000.000
Atteso che il Servizio Attività Culturali dell'Assessorato
dell'Istruzione e della Cultura ha provveduto all'istruttoria ed
alla valutazione della domanda esprimendo parere favorevole sulla
sua ammissibilità a contributo, ai sensi dell'art. 3 comma 3 e
dell'art. 8 comma 1 della legge regionale 20 agosto 1993, n.
69;
Tenuto conto che la Giunta, su proposta dell'Assessore
all'Istruzione e alla Cultura ed in considerazione dell'interesse
scientifico dell'iniziativa, ritiene opportuno aderire alla
richiesta mediante la concessione, ai sensi dell'art. 3 comma 1
della legge regionale n. 69/1993, di un contributo di lire
10.000.000, pari al 50 per cento della spesa preventivata;
Visto l'obiettivo gestionale 120102 - gestione dei finanziamenti
a enti e privati per l'organizzazione di iniziative culturali e
scientifiche, assegnato al Servizio Attività Culturali
dell'Assessorato dell'Istruzione e della Cultura;
Richiamata la deliberazione della Giunta regionale n. 2 in data
11 gennaio 1999 concernente l'approvazione del bilancio di gestione
per l'anno 1999 e per il triennio 1999/2001, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 4 in data 29 gennaio 1999;
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Visto il parere favorevole rilasciato dal Capo del Servizio
Attività Culturali dell'Assessorato dell'Istruzione e della Cultura
ai sensi del combinato disposto degli articoli 13, comma 1, lettera
e) e 59, comma 2 della legge regionale 23 ottobre 1995, n. 45,
sulla legittimità della presente deliberazione;
Ai sensi dell'articolo 8, comma 2 della legge regionale n.
69/1993 e dell'articolo 3, comma 1, lettera m) della legge
regionale 7 dicembre 1979, n. 66, in ordine alla competenza del
Consiglio regionale;
Delibera
1) di approvare, ai sensi dell'art. 3 comma 1 della legge
regionale 20 agosto 1993, n. 69, la concessione al comune di Nus
(C.F. 00108130071) di un contributo di lire 10.000.000
(diecimilioni), pari al 50 per cento delle spese previste per
l'organizzazione dell'annuale "Star-party", in programma a
Saint-Barthélemy nei giorni 10, 11 e 12 settembre 1999;
2) di impegnare la spesa di lire 10.000.000 (diecimilioni) da
imputare al capitolo 57260 del Bilancio di previsione della Regione
per l'anno 1999 ("Contributi ad enti ed associazioni culturali ed
educative per manifestazioni ed iniziative culturali e
scientifiche"), richiesta n. 3510, che presenta la necessaria
disponibilità;
3) di stabilire che alla liquidazione della spesa si provveda ai
sensi dell'art. 58 della legge regionale 27 dicembre 1989, n. 90 e
successive modificazioni, in applicazione dell'art. 9 della legge
regionale 20 agosto 1993, n. 69;
4) di prendere atto che il contributo non è soggetto alla
ritenuta d'acconto del 4 per cento prevista dal DPR n. 600 in data
29 settembre 1973.
Président
Quelqu'un demande la parole? Si personne ne
souhaite intervenir, je soumets au vote le point n° 35:
Conseillers présents: 34
Votants: 31
Pour: 31
Abstentions: 3 (Beneforti, Curtaz, Squarzino Secondina)
Le Conseil approuve.
