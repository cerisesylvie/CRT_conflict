Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1995 del 9 aprile 1991 - Resoconto
OGGETTO N. 1995/IX - Ritiro della mozione "richiesta di
dimissioni della Giunta regionale e del suo Presidente?.
Presidente:
Il Consigliere Andrione ha chiesto la parola
per illustrare la mozione presentata dai Consiglieri Viérin,
Perrin, Bich, Mostacchi, Rollandin, Andrione, Marcoz, Riccarand,
Faval, Stévenin, Lanivi, Maquignaz, Vallet, Voyat, Agnesod ed
iscritta al punto 1 dell'ordine del giorno; ne ha facoltà.
Andrione (UV)
: Monsieur le Président, Madame et Messieurs
les Conseillers, cette motion, que nous avons présenté il y a
quelque jour, a rapidement vieilli et en certains points de vue
elle est périmée, parce que des événements politiques qui se sont
succédés, l'ont rendue inutile et, à notre point de vue, est
prématurée, parce que, si jamais d'autres événements politiques
devaient se vérifier, cette motion serait profondément changée et
elle serait présentée dans une forme différente.
C'est pourquoi, au point de vue politique, je demande le renvoie
de cette motion; ce qui, au point de vue de la Présidence du
Conseil et pour la régularité formelle des choses, correspond à un
retrait de la motion que nous avons présentée le 27 mars.
Presidente
: Mi sembra di comprendere che il Capogruppo
dell'Union Valdôtaine, per le argomen-tazioni che ha svolto, chiede
il ritiro della mozione iscritta all'ordine del giorno....
Andrione (UV):
(fuori microfono:
incomprensibile)
Presidente:
Mi sembra di aver capito che il rinvio di un
atto politico è il rinvio nel tempo di un dibattito o di un
confronto politico, che nella forma equivale ad un ritiro del
documento iscritto oggi all'ordine del giorno. Per essere precisi
occorre dire che tale documento, per poter essere nuovamente
discusso, dovrà essere ripresentato formalmente e sottoscritto dal
numero dei Consiglieri che riterranno di sottoscriverlo.
Mi sembra quindi di aver capito che si tratti di un ritiro
formale e che il problema politico sia rinviato.
Il ritiro della mozione implica la sua decadenza e qualsiasi
altra iniziativa del genere dovrà essere presentata nelle forme
prescritte dal Regolamento.
Ha chiesto la parola il Consigliere Milanesio; ne ha
facoltà.
Milanesio (PSI):
Vorrei solo fare una domanda, perché
forse non ho ben capito la questione.
Quando uno presenta una mozione, tende a far sì che la stessa
sia discussa; se invece ne chiede il ritiro, lo chiede, punto e
basta. Se poi qualcuno auspica che la mozione possa essere
ripresentata, è questione che non ci riguarda minimamente.
Vorrei però che si chiarisse in modo molto palmare ed evidente,
che si tratta di un ritiro di mozione, altrimenti, per quello che
mi riguarda, non sono d'accordo, perché sono favorevole a che la
mozione sia discussa.
Presidente:
Ha chiesto la parola il Consigliere Andrione;
ne ha facoltà.
Andrione (UV):
Je n'aime pas jouer sur les mots. J'ai
parlé de retrait et politiquement j'ai dit que c'est un renvoie;
donc M. Milanesio a plaine satisfaction, parce qu'il y a la
politique et il y a les questions formelles des séances du Conseil.
Donc politiquement c'est un renvoie, mais formellement c'est un
retrait.
Presidente:
Ha chiesto la parola il Presidente della
Giunta, Bondaz; ne ha facoltà.
Bondaz (DC):
Signori Consiglieri, a parte il bisticcio di
parole sul significato e sulla portata della proposta del
Capogruppo dell'Union Valdô-taine, siamo comunque riusciti a
chiarire che si tratta di ritirare la mozione di sfiducia,
presentata alcuni giorni orsono da un certo numero di
Consiglieri.
Di ciò prendo atto con piacere, non per paura di affrontare la
discussione sulla mozione, ma perché ciò va nell'interesse della
collettività valdo-stana, nel senso che, a mio giudizio, al di là
dei progetti o delle ipotesi di future nuove mozioni di sfiducia,
peraltro sempre ammissibili e sempre definibili, oggi abbiamo la
palmare accettazione, da parte del Gruppo dell'Union Valdôtaine e
degli altri firmatari della mozione, dell'esistenza, almeno in
questo momento, di una maggioranza in Consiglio regionale.
A mio giudizio, questo è molto importante nei confronti
dell'opinione pubblica, che deve sempre essere messa in condizione
di conoscere con esattezza se esiste o meno un governo. Non si può
continuare a giocare con le istituzioni, cosa che invece fino ad
ora qualcuno ha fatto.
A nostro giudizio, il fatto che l'Union Valdôtaine e gli altri
sottoscrittori abbiano ritirato la mozione, vale a stabilire una
volta per tutte che questa maggioranza esiste e che procederà nel
suo lavoro. Potrà agire bene o male, ma saranno prima i Consiglieri
regionali e poi gli elettori ad esprimere un giudizio di merito in
proposito.
Cerchiamo di evitare però questi battibecchi che non sono di
alcuna utilità per gli interessi della nostra Regione.
Presidente:
Ha chiesto la parola il Consigliere Andrione;
ne ha facoltà.
Andrione (UV):
Oui, simplement pour une question
sémantique. Quand on cherche politi-quement à changer une majorité
on ne joue pas avec les institutions, mais on fait son travail.
Presidente:
Ha chiesto la parola il Consigliere
Milanesio; ne ha facoltà.
Milanesio (PSI):
Sarò breve. Nessuno impedisce a
chicchessia di fare il suo lavoro; ci mancherebbe! Del resto, è
perfettamente legittima la posizione di chi, stando in minoranza,
si contrappone alla maggioranza; ma è pura propaganda politica
quella di chi, stando in minoranza, si contrabbanda per maggioranza
e presenta mozioni di sfiducia, che poi vengono puntualmente
ritirate con la scusa pietosa e peregrina del rinvio.
Ne prendo atto e accolgo l'invito del Presidente della Giunta ad
essere d'accordo sul ritiro di questa mozione.
Presidente:
Ricordo che non c'è dibattito, per cui, come
dicono i giornalisti, sarebbe opportuno intervenire per
battute.
Ha chiesto la parola il Consigliere Riccarand; ne ha
facoltà.
Riccarand (VA):
Anch'io, come tutti gli altri
Consiglieri, intendo fare un intervento brevissimo, solo per
illustrare le ragioni, peraltro molto chiare, per le quali viene
ritirata questa mozione, perché mi sembra che qualcuno abbia
difficoltà a capirle.
La mozione è stata presentata da sedici Consiglieri il 27 marzo,
quando la maggioranza, sorta nel giugno del 1990, non aveva più la
maggioranza numerica in Consiglio e quindi non esisteva più. Per
questo motivo sedici Consiglieri, con la presentazione della
mozione di sfiducia, avevano giustamente richiesto alla Giunta, che
era espressione di una maggioranza che non esisteva più, di
dimettersi.
La mozione di sfiducia è stata messa all'ordine del giorno dei
lavori del Consiglio, ma solo dopo una riunione dalla quale è
praticamente nata una nuova maggioranza, perché la maggioranza di
diciotto persone che si è costituita oggi e che ha portato anche ad
un avvicendamento all'interno della Giunta, è diversa da quella del
giugno 1990: c'è una componente politica in più, che non c'era
allora.
Evidentemente oggi, di fronte a questo fatto politico nuovo, chi
ha firmato e presentato la mozione di sfiducia la ritira e prende
atto che in questo momento l'Amministrazione regionale è retta da
una nuova maggioranza, ma non crede che la stessa possa avere un
futuro..
Presidente:
Ha chiesto la parola il Consigliere Gremmo;
ne ha facoltà.
Gremmo (UAP):
Signor Presidente e colleghi, molto
modestamente mi permetterei di fare ad alta voce una riflessione di
metodo, cogliendo anche l'occasione favorevole della presenza di
ampia rappresentanza di cittadini e di funzionari di partito o di
para-partito.
Già la volta scorsa avevo trovato irrituale che il collega
Andrione intervenisse con quella sua estemporanea dichiarazione
politica, nel corso delle dichiarazioni del Presidente del
Consiglio, piuttosto che in quelle del Presidente della Giunta, e
già allora mi pareva trattarsi di una cosa formalmente scorretta,
per i tempi di formalizzazione di questioni politiche rispetto a
questioni procedurali; già allora quindi non mi era piaciuto quel
suo alzarsi in piedi e "sparare col cannone? una dichiarazione,
quando non era il tempo opportuno.
Poi però ho sperato che l'Union Valdôtaine ed i colleghi
firmatari della mozione, avessero l'intelligenza politica di
ritirarlo prima; avrebbero sicuramente fatto bella figura. Così non
è stato e quindi ha avuto ragione chi dice che, tutto sommato, essi
ne escono molto male, proprio dal punto di vista dei rapporti di
rispetto, che dovrebbero comunque esserci, verso le nostre
istituzioni.
C'è un costo non da poco per ogni seduta, io penso anche a
queste cose, e dico molto sinceramente che mi sembra elevato quello
che la Regione deve pagare per palesare l'impotenza politica di
alcuni Consiglieri.
C'è già un Consiglio convocato per lavorare nei prossimi giorni,
ma abbiamo dovuto fare questa convocazione per sentire - dal punto
di vista politico devo dire che questo mi ha lasciato perplesso -
una dichiarazione molto ambigua giocata sulle parole: "Sì, c'è un
ritiro, ma in realtà si tratta di un rinvio, perché noi speriamo
-.naturalmente c'è chi può vivere sperando, fortunato lui; io non
sono fra questi - in cambiamenti?. Molto francamente dico che
neanche questo volere equivocare è il metodo migliore rispetto al
Consiglio.
Evidentemente io prendo atto e mi adeguo alla disciplina di
maggioranza, che credo sia solida anche perché ha una regola e
quindi in qualche modo mi attendo alle indicazioni del
Presidente.
Devo dire però molto francamente, che se almeno una volta tanto
riuscissimo a mettere un punto a queste velleità, forse ne
guadagneremmo tutti: prendiamo atto delle cose, diciamolo
apertamente e non giochiamo, tra l'altro, com'era accaduto la volta
scorsa, anche in modo spiacevole: documenti letti a metà... io non
so, collega Andrione, fino a che punto è stato piacevole per lei
leggere un documento e poi sentirsi smentito dai diretti
interessati rispetto a quello... -, perché se ne esce male comunque
e si lascia quell'aria di ambiguità che francamente non serve a
nessuno.
Io mi sto chiedendo se veramente questo sistema non sia
sbagliato ed irrispettoso nei confronti del Consiglio.
Presidente:
Colleghi Consiglieri, c'è una richiesta di
ritiro e, se nessuno obietta, faccio chiaramente questa
precisazione, perché dieci Consiglieri potrebbero opporsi, come mi
sembra che sia, tant'è che il Consiglio sembra accettare
all'unanimità la proposta di ritiro della mozione, avanzata dai
suoi stessi firmatari.
Prima di chiudere i lavori, mi permetterei di ricordare che
domani ha inizio un importante avvenimento di carattere
internazionale: la riunione in Valle d'Aosta dell'Assemblée
Régionale Europe dell'AIPLF.
Poiché voi tutti avete ricevuto l'invito a partecipare alle
assemblee plenarie ed alle riunioni delle Commissioni, nel limite
del possibile vi raccomanderei di essere presenti qui in questa
sala, alla séance d'ouverture de l'Assemblée e poi ai lavori che si
svolgeranno a Saint-Vincent giovedì e poi nuovamente qui, in sede
di assemblea, venerdì mattina. Siete invitati a seguire questa
importante Assemblée.
Il Consiglio è convocato per i giorni 22, 23 e 24 aprile.
La seduta è tolta
---
