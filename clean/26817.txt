Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 145 del 15 giugno 1972 - Resoconto
OGGETTO N. 145/72 - Legge regionale recante norme riguardanti
il personale e i servizi del reparto Medico-Micrografico del
Laboratorio Regionale di Igiene e Profilassi, di Aosta.
Benzo (D.P.)
- Questo disegno di legge è stato
predisposto proprio per la constatata estrema difficoltà di
reperimento di personale laureato in medicina, non solo nel nostro
Laboratorio, ma in tutti i Laboratori Provinciali di Igiene e
Profilassi, soprattutto per la carenza di medici in ordine
particolare ai trattamenti economici che sono ritenuti inadeguati
dagli stessi.
Per ovviare a tale carenza anche noi abbiamo già provveduto
appunto al nostro Laboratorio a incaricare del personale laureato
in altre scienze quali la biologia e la chimica; infatti
attualmente operano presso il nostro Laboratorio un biologo e un
chimico.
Occorre, però, assicurare la possibilità di trovare per i
prossimi concorsi da espletare dei candidati disposti a partecipare
a questi stessi concorsi e quindi si provvede con questa legge ad
ampliare la possibilità delle lauree non solo più in medicina ma
anche in biologia e in chimica
Montesano (P.S.D.I.)
- Il disegno di legge ha avuto il
parere favorevole unanime della Commissione per la Sanità ed
Assistenza Sociale. Chi chiede la parola?
Allora si passa alla votazione articolo per articolo, che io dò
approvato se non ci sono osservazioni.
Articolo 1 - Il Consiglio approva.
Articoli 2, 3 e 4 - stesso risultato.
Si passa alla votazione a scrutinio segreto. Risultato della
votazione: presenti 23, votanti 23, maggioranza 12, favorevoli 22,
contrari 1. Il Consiglio approva.
Si passa al punto n. 21.
