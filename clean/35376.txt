Classificazione
ISTRUZIONE PUBBLICA
Istituzioni scolastiche



Oggetto del Consiglio n. 2864 del 6 marzo 2013 - Resoconto
OGGETTO N. 2864/XIII - Interpellanza: "Impegno per un'attenta
programmazione nell'assegnazione delle cattedre nella scuola
secondaria della regione".
Presidente
- Ha chiesto la parola il Consigliere Donzel
per l'illustrazione, ne ha la facoltà.
Donzel (PD) -
Grazie Presidente.
La questione che vogliamo portare all'attenzione del Consiglio è
una questione che naturalmente ha un carattere tecnico, ma che è
estremamente delicata. Alla luce delle riforme scolastiche
nazionali, c'è stato un riassetto di tutto il sistema
dell'organizzazione della scuola secondaria di secondo grado,
quindi anche le scuole secondarie di secondo grado, in particolare
i licei, hanno assunto delle, diciamo, caratteristiche ben precise
e delineate che non avevano prima. Nell'ambito del nostro sistema
di istruzione regionale, l'ex Istituto magistrale di Aosta aveva
avviato delle importanti sperimentazioni, quindi, da questo punto
di vista, c'eravamo portati avanti col lavoro e bisogna riconoscere
soprattutto a dirigenti e insegnanti di aver in qualche modo
avanzato, preceduto in alcuni casi, alcune riforme che sarebbero
poi state istituzionalizzate successivamente a livello
nazionale.
È chiaro che questi processi di trasformazione comportano alle
volte, soprattutto nella scuola secondaria di secondo grado, un
cambiamento all'interno dell'indicazione di alcune discipline. La
cosa vista dall'esterno, dal mondo esterno non ha grossa rilevanza,
che ci sia un insegnante di storia per chi, diciamo, vive la vita
quotidiana è una cosa abbastanza banale, diverso è per chi ci
lavora nella scuola, perché gli insegnanti di storia possono essere
di due tipi: uno che insegna storia insieme alla disciplina
italiano e che ha un percorso di formazione e culturale di un certo
tipo e un insegnante che insegna storia insieme alla filosofia ed è
normalmente riconosciuto all'esterno come insegnante di filosofia.
Entrambi insegnano la stessa disciplina, ma hanno concorsi diversi,
percorsi universitari completamente diversi e a livello di
inquadramento appartengono ad inquadramenti diversi. Questa cosa ha
portato nel passaggio dalla situazione ex Istituto magistrale con
licei sperimentali alla situazione attuale ordinamento, per cui
alcuni insegnamenti che erano affidati ad insegnanti di italiano o
di filosofia e psicologia...ad insegnamenti che sono affidati ad
insegnanti di filosofia e storia. Soprattutto c'è, si è creata una
situazione, tra virgolette, "di tensione", sapendo che i posti a
disposizione sono pochissimi, ci sono poche disponibilità, gli
insegnanti che c'erano all'Istituto magistrale precedentemente ad
insegnare la filosofia erano insegnanti classe 36 A, filosofia e
psicologia, passati ad ordinamento, cioè Liceo linguistico...sono
diventate le cattedre di filosofia e storia.
Questa situazione di passaggio ha comportato che naturalmente
alcuni insegnanti magari erano già stati immessi in ruolo, altri no
e c'è, diciamo, una situazione di tensione, la possiamo chiamare
così, per gli insegnanti della classe di concorso 37 A, filosofia e
storia, perché avevano l'aspirazione naturalmente, finalmente, dopo
anni di precariato, di avere un posto in ruolo e si vedono in
questo momento fortemente penalizzati. La situazione era stata
segnalata da gran tempo alla Sovraintendenza agli studi ed erano
state in qualche modo offerte delle aperture, perché è ovvio che
prima o poi bisogna mettere a norma la scuola valdostana: questo
non significa che nessuno viene mandato via, non significa che
nessuno viene lasciato a piedi, ma significa che chi ha fatto un
corretto percorso di studi vede realizzata la sua aspirazione. È
per questo che noi chiediamo alla luce...prima che si arrivi
all'assegnazione specifica delle cattedre, prima che vengano fatti
gli organici per l'anno in corso, che non si ripeta di nuovo questa
penalizzazione per gli insegnanti di filosofia e storia, ma che in
qualche modo finalmente costruiamo un percorso, che so non essere
facile, in cui si vada a normalizzare questa situazione tra le
cattedre di concorso. È sempre...come dire? mai scontato, è sempre
un percorso transitorio e quant'altro, però dobbiamo andare a dare
delle risposte precise, puntuali alle aspettative di questi
insegnanti. Qui non si tratta di inventarsi qualcosa: si tratta di
applicare correttamente delle norme, sapendo che abbiamo avuto
questa fase transitoria per via di un'esperienza sperimentale,
durata tantissimi anni e che quindi non è facile adesso ribaltarla
di colpo nell'ordinamento attuale, però che abbiano la garanzia che
su questo percorso si vada...e che insomma si possa applicare in
modo corretto la normativa.
Presidente
- Grazie. Ha chiesto la parola il Presidente
Rollandin per la risposta, ne ha facoltà.
Rollandin (UV)
- Sì, mi ricollego a quello che lei ha
detto, che è un discorso molto tecnico questo che lei ha posto.
Confesso che...nel senso che anche la risposta segue questo
indirizzo, che è più tecnico, ecco non è...io le riporto quello che
mi è stato detto, perché francamente mi è...ho capito quelle che
sono le sue osservazioni e il suo intervento, quindi spero con
questo di dare una risposta corretta, ecco.
Per quanto riguarda la prima domanda:
"se intenda confermare
l'impegno di una seria riconsiderazione e programmazione
nell'assegnazione delle cattedre perché non si ripetano evidenti
ingiustizie, perché non sia penalizzata l'offerta..."
,
eccetera, rispetto a questa domanda, gli uffici competenti
segnalano che le scelte dell'attribuzione delle classi di concorso
agli insegnanti di storia e filosofia nei differenti licei,
definite dall'interpellanza inique e ingiuste, soprattutto non
corrette, non possono essere definite tali, in quanto dal Ministero
dell'istruzione, dell'università e della ricerca...e finalizzate
all'evitare situazioni di sovrannumero in attesa del completamento
dell'anno scolastico 2014-2015, del ciclo di riforma della scuola
secondaria di secondo grado e della conseguente stabilizzazione
dell'organico, che è quello che lei citava. Tali scelte per l'anno
scolastico in corso, così come per quelli precedenti, sono state
condivise e sottoscritte da tutti i sindacati scolastici con
l'Amministrazione regionale e, ci si permetta di rilevare, sono
rispondenti agli insegnamenti per cui i docenti possiedono la
prescritta abilitazione.
Si evidenzia poi che l'Amministrazione per il percorso del Liceo
musicale, non avendo docenti assegnati sullo stesso, in quanto
indirizzo del tutto nuovo, ha provveduto ad attribuire fin dalla
sua istituzione alla classe di concetto 37 A l'insegnamento di
storia e filosofia. A tale classe di concorso sono state mantenute
le attribuzioni nel Liceo scientifico e Liceo classico, mentre sul
Liceo artistico, linguistico, delle scienze umane, scientifico,
scienze applicate l'insegnamento di storia e filosofia è attribuito
rispettivamente alle classi di concorso 50 A, 51 A, 36 A, già
presenti nel previgente ordinamento. Lei capisce meglio di me
questi numeri, che francamente mi dicono poco, per lei forse
danno...
(interruzione di un consigliere, fuori microfono)
...le confesso che non so aggiungere una parola, perché
non...
(nuova interruzione di un consigliere, fuori
microfono)
...ecco, io lo dico, perché francamente quale sia la differenza
tra 50 A e 51 A non lo so dire, però è scritto così. Posso rilevare
infatti che i docenti di ruolo, per non creare sovrannumero, devono
essere utilizzati per tutti gli insegnamenti per cui possiedono
l'abilitazione e in ultima analisi il titolo di studio, quindi,
mentre è stato possibile attribuire al nuovo Liceo musicale la
classe di concorso 37 A fin dall'attivazione, in quanto non
esistevano situazioni di soprannumero di insegnanti, essendo appena
iniziato, evidentemente, precedentemente assegnati...tale
attribuzione, così come peraltro previsto dal ministero, non è
stata invece possibile negli altri licei sopra ricordati, in quanto
si sarebbe creata una situazione di esubero di personale di ruolo
non riassorbibile in altre scuole nelle classi di concorso 50 A,
peraltro già in soprannumero rispetto a 51 A e 36 A.
Infine, dato che gli insegnanti di storia 50 A e 51 A e
filosofia 36 A hanno la prescritta abilitazione per l'insegnamento
di tali materie, si ritiene non rispettoso della professionalità di
questi docenti non appartenenti alla classe 37 A, quella a cui è
stato dato l'ultimo liceo...musicale, esprimere valutazioni in
merito a presunte penalizzazioni dell'offerta formativa. Nel
ribadire come la possibilità di attribuzione degli insegnamenti a
differenti classi di concorso sono espressamente previste da
disposizioni ministeriali, proprio al fine di evitare l'insorgere
di esuberi, si sottolinea che è compito dell'Amministrazione
utilizzare tutto il personale di ruolo e non lasciarlo a
disposizione senza assegnazione di classi. Ciò detto, a
completamento del ciclo di riforme relativo alla stabilizzazione di
organico, quindi 2014-2015 che abbiamo ricordato, queste situazioni
saranno riviste e ponderate così come in presenza di nuove
assunzioni, il tutto ovviamente così come fino ad ora fatto con le
organizzazioni sindacali scolastiche regionali. Spero di averle
dato qualche notizia utile e, se vuole, le do poi una copia, in
modo che per lei forse...grazie.
Presidente
- Ha chiesto la parola il Consigliere Donzel
per la replica, ne ha la facoltà.
Donzel (PD)
- Intanto ringrazio il Presidente che si è
cimentato in questa cosa tecnica che riconosco...non ho nessuna
intenzione di abusare di qualche mia piccola conoscenza in questo
settore per metterla in imbarazzo, assolutamente, quello che volevo
riferirle, però con chiarezza è questo: i sindacati firmano, lei
dice, questi accordi, ma perché ci sono in ballo centinaia di
cattedre, quindi per senso di responsabilità il sindacato non può
non firmare un accordo sull'organico quando in gioco è la scuola
valdostana! Sgombriamo quindi il campo e anzi una volta tanto, si
fanno tante critiche, ci sono dei sindacati responsabili, che non è
che perché c'è in ballo due cattedre fanno saltare l'organico
regionale. Il primo punto quindi è questo. I sindacati quindi nelle
sedi opportune hanno sollevato queste criticità, naturalmente non
hanno posto...diciamo è praticamente impossibile per il sindacato
non sottoscrivere gli organici, sarebbe un atto di contestazione,
sapendo già lo sforzo che fa l'Amministrazione per garantire gli
organici valdostani, andremmo in una contraddizione folle: questo è
l'aspetto sindacale.
Sull'aspetto tecnico, per non metterla troppo tecnica, dalla
relazione si evince questo: c'è una fase transitoria, in questa
fase transitoria non ci sono iniquità da contestare; allora, se
nella fase transitoria, questo è il ragionamento, e lei di posti di
lavoro è esperto...io in qualche modo non stoppo una certa
situazione, non dico che bisogna creare le condizioni per andare
all'applicazione normale, arriverò al 2014-2015 con le cattedre
coperte e nel 2014-2015 dovrò ricominciare da capo questo lavoro.
Bisogna che sin d'ora in qualche modo si crei una situazione e crei
le condizioni per liberare quelle cattedre e dia e riesca poi a
dare successivamente, più in là, la possibilità di sbocco. Nessuno
di questi lavoratori ha mai immaginato di dire: "prendete uno che
sta lavorando, lo mettete a fare un attimo il soprannumerario, già
con i tempi che corrono, che è una cosa inguardabile, perché devo
lavorare io"
.
Si sta però in qualche modo sollevando il
problema perché alcune assunzioni in ruolo fatte di recente vanno
proprio a coprire quelle cattedre lì, poi è chiaro che allora, se
procedo in modo burocratico, senza dire: "rispetto a questo tema,
devo fare ritagliare una situazione particolare", non si creerà mai
la situazione per andare all'applicazione corretta.
Terzo punto e concludo: da sempre la scuola valdostana e anche
in questi casi le famiglie devono essere tranquille e garantita la
validità degli esami, tutto funziona, però non nascondiamo che il
fatto che non si vada ad applicare fino in fondo la norma crea
delle oggettive difficoltà nella situazione di esame finale, perché
le materie corrispondenti, quelle definite dal ministero, per
intenderci, che dice: "alla maturità nel Liceo linguistico c'è
questa disciplina", ecco, in Valle d'Aosta questa situazione non si
crea ancora, perché dobbiamo avere questa fase transitoria, allora
prima risolviamo la fase transitoria prima abbiamo perfetta
corrispondenza anche nell'esame finale tra le indicazioni
ministeriali e la situazione che si viene a creare a livello
regionale. Grazie per l'attenzione.
Presidente
- Grazie. Punto 16 all'ordine del giorno.
