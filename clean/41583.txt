Classificazione
FINANZA REGIONALE E LOCALE
Partecipazioni azionarie regionali



Oggetto del Consiglio n. 686 del 23 maggio 2019 - Resoconto
OGGETTO N. 686/XV - Interrogazione: "Notizie sulla nullità di
contratti di assunzioni di personale in società partecipate dalla
Regione".
Farcoz (Presidente) -
Punto n. 32 all'ordine del giorno.
La parole à l'Assesseur Testolin pour la réponse.
Testolin (UV) -
In merito a questa interrogazione, gli
interroganti chiedono: "
quanti contratti nulli e in quali
società; se tra i dipendenti stabilizzati senza una procedura
concorsuale ve ne siano di parenti di sindaci del territorio di
riferimento della società Monterosa; se e quando la società
Monterosa intende rispettare le indicazioni della lettera nota
protocollo n. 74 del 15 aprile 2019 inviata dalla società Finaosta;
quali sono i profili di danno erariale generati da assunzioni che
devono essere annullate e chi è responsabile di questo eventuale
danno
". In premessa si rammenta che la disciplina delle
assunzioni della società a controllo pubblico è contenuta
nell'articolo 19 del decreto legislativo n. 175, il TULPS (Testo
Unico in materia di Società a Partecipazione Pubblica), secondo il
quale, salvo quanto previsto dal presente decreto, ai rapporti di
lavoro dei dipendenti delle società a controllo pubblico, si
applicano le disposizioni del capo 1, titolo II, del libro V del
Codice civile, dalle leggi sui rapporti di lavoro subordinato
dell'impresa, ivi incluse quelle in materia di ammortizzatori
sociali, secondo quanto previsto dalla normativa vigente e dai
contratti collettivi. Le società a controllo pubblico stabiliscono
con propri provvedimenti, criteri e modalità per il reclutamento
del personale, nel rispetto dei principi anche di derivazione
europea, di trasparenza, pubblicità e imparzialità, nel rispetto
dei principi di cui all'articolo 35, comma 3, del decreto
legislativo n. 165 del 30 marzo 2001... in caso di mancata adozione
dei suddetti provvedimenti, trova diretta applicazione il suddetto
articolo 35, comma 3, del decreto legislativo n. 165 del 2001.
Dagli approfondimenti effettuati dagli uffici, è emerso in
particolare che l'espressa previsione normativa contenuta nel TULPS
circa la nullità dei contratti di assunzione entra in vigore il 23
settembre del 2016. Ha assunto una funzione chiarificatrice del
controverso quadro normativo preesistente relativo alle
disposizioni riguardanti le assunzioni. Risulta al momento pertanto
da verificare puntualmente se i contratti conclusi successivamente
in seguito a tale data siano stati definiti in osservanza alle
disposizioni di cui al suddetto articolo 19 o meno.
Entrando nel merito dei quesiti posti nell'interrogazione in
questione, cioè "
quanti contratti sono nulli e in quali
società
", la società Finaosta, con nota protocollo 74 del 15
aprile richiamata appunto nelle premesse dell'interrogazione, ha
invitato tutte le società da essa controllate a confermare che le
assunzioni si sono svolte e si svolgano nel rispetto dei principi
di cui al citato Testo unico. Ad oggi, secondo quanto riferito in
data 20 maggio da Finaosta S.p.a., alla richiesta di informazioni
circa i criteri e le modalità di reclutamento del personale
applicato hanno risposto: CVA, Funivie Piccolo San Bernardo,
Autoporto Valle d'Aosta,
Courmayeur Mont Blanc
Funivie S.p.a., Progetto Formazione S.C.R.L
.,
Pila
S.p.a., Cervino S.p.a.,
Structure Vallée d'
Aoste S.r.l.,
Aosta Factor S.p.a. e Monterosa S.p.a.. Come precisato da Finaosta,
tutte le suddette società, in caso di assunzioni, hanno confermato
di rispettare i principi del decreto legislativo n. 175/2016,
decreto Madia in materia di reclutamento del personale.
Secondo quesito: "
se tra i dipendenti stabilizzati
senza una procedura concorsuale ve ne siano di parenti di sindaci
del territorio di riferimento della società Monterosa
S.p.a.
". Monterosa, come qualsiasi altra società, non ha
effettuato e non effettua alcuna verifica sul punto, non soltanto
perché tale informazione è del tutto irrilevante, ma soprattutto
perché la stessa società risulta priva di qualsiasi legittimazione
per svolgere verifiche in tal senso; per contro non sarebbero
legittimi i controlli su situazioni personali di tale natura, così
come l'acquisizione di dati personali non necessari.
Terzo quesito: "
se e quando la società Monterosa
intende rispettare le indicazioni della lettera nota protocollo 74
del 15 aprile 2019 inviata dalla società Finaosta
". La
società Monterosa, con lettera del 17 maggio 2019, ha riscontrato
la nota protocollo n. 74 del 15 aprile 2019 della società Finaosta.
In tale missiva la società Monterosa ha comunicato di procedere
all'assunzione di personale dipendente in base a quanto previsto
dal regolamento per il reclutamento del personale nel testo
adottato da ultimo il 30 maggio 2018 in sostituzione della versione
precedente del 30 settembre 2016. La società ha altresì evidenziato
come il vigente regolamento prevede esplicitamente quale criterio
selettivo l'ottemperanza ai diritti di precedenza così come
disciplinati dalla legge e dalla contrattazione collettiva
applicabile. Ciò sul presupposto che, in base al medesimo
regolamento, tutte le assunzioni, anche a tempo determinato, devono
avvenire all'esito delle procedure di selezione in esso previste.
Alla luce della comunicazione inviata dalla società Finaosta il 15
aprile 2019, più in generale delle questioni che sono state poste
con riferimento alle assunzioni effettuate, la società Monterosa ha
rilevato, come appare opportuno esplicitare, nel testo del
Regolamento i profili di dettaglio con i quali la società opera: ad
esempio, con riferimento all'eventuale pendenza di diritti di
precedenza. Pertanto anche all'esito del confronto a cui la
Monterosa S.p.a. si rende disponibile con Finaosta si potrà
provvedere a un'integrazione del testo.
Quarto quesito: "
quali sono i profili di danno
erariale generati da assunzioni che devono essere annullate e chi è
il responsabile di questo eventuale danno
". Per quanto
riguarda le società controllate, gli uffici competenti segnalano
come occorre fare riferimento all'articolo 12 del Testo unico in
materia di società a partecipazione pubblica, il quale specifica
che costituisce danno il danno subito dagli enti partecipanti in
conseguenza della condotta, con comportamenti dolosi o gravemente
colposi dei suoi rappresentanti. Si prevede che il giudice
competente sia individuato in relazione alla tipologia del danno.
In caso di danno al patrimonio pubblico è competente il giudice
contabile, mentre in caso di danno al patrimonio della società
insiste la giurisdizione dell'autorità giurisdizionale ordinaria,
azione sociale di responsabilità ex articolo 2392 del Codice
civile. Si evidenzia pertanto che tali valutazioni non spettino
alla Regione, ma bensì, qualora eventualmente ne fossero ravvisati
i presupposti, spetterebbero agli organi giurisdizionali deputati a
tali verifiche.
Président -
La parole au collègue Cognetta pour la
réplique.
Cognetta (MOUV') -
Una risposta interessante, Assessore.
Mi permetta di sorridere, perché è stato davvero divertente.
Parrebbe che in Monterosa, quando si assumono le persone, non si
controlli se sono "parenti di" e poi ci sono. Ci sono "parenti di",
non è ovviamente l'unica società, sono tante queste società. Forse
andrebbe integrato il regolamento di assunzione nel magari guardare
se eventualmente ci sono "parenti di", perché sennò si creano delle
illazioni sul territorio, si fa anche poca chiarezza e poca
trasparenza rispetto alle procedure di assunzione, perché poi va a
finire che qualcuno può pensare, in mala fede ovviamente, che il
"parente di" è avvantaggiato rispetto agli altri, cosa che succede
nella Monterosa, è successo sia per le stabilizzazioni... potrebbe
essere successo - scusate, mi sono confuso - in Monterosa sia per
le stabilizzazioni, ma anche per gli avanzamenti di carriera,
perché sugli avanzamenti di carriera poi ci sarebbe da dire tanto
anche per quanto riguarda la società Monterosa. C'è gente che in un
anno è riuscita a passare due livelli e, guarda caso, sono sempre
"parenti di".
Mentre per quanto riguarda il danno, la Regione, quando è a
conoscenza di un danno, cosa fa, resta lì, non fa nulla? Quando
l'Amministrazione regionale si rende conto, diciamo così, che c'è
un probabile danno, rimane in attesa degli eventi, degli sviluppi?
Fa finta di niente? Nasconde la polvere sotto il tappeto? A quanto
pare, è così dalla sua risposta. Perché c'è un dubbio sulle
stabilizzazioni grosso, e chi lo deve chiarire il dubbio? Chi
gestisce la contabilità? I revisori? L'Amministrazione? La
proprietà? Mi sta venendo il dubbio a questo punto che forse
Finaosta non fa il suo mestiere, a questo punto c'è da dire questo.
Forse dovremmo veramente cominciare a preoccuparci di far lavorare
Finaosta in maniera corretta, perché se è lei che dovrebbe in
qualche modo valutare quello che succede all'interno della società
e non lo fa - e voi non lo fate e nessuno lo fa -, le assunzioni
nelle società arrivano così... Per fortuna, quindi che c'è qualcuno
che alla fine poi prende un po' di documentazione, ascolta quello
che viene detto in commissione, che è un po' diverso da quello che
ha raccontato lei comunque, perché abbiamo sentito in commissione
una persona che è venuta a raccontarci...
(interruzione di un Consigliere, fuori microfono)
... no, infatti, io so che lei legge, non sto dicendo lei... ma
mi sembra che quello che ci è stato detto in commissione rispetto
alle assunzioni sia un pochino diverso - per fortuna che è
registrato - rispetto a quanto ha raccontato lei oggi. Questo non
vuol dire che quello che ha detto è sbagliato, o quello che ha
detto quell'altra persona in commissione sia sbagliato,
probabilmente c'è un po' di confusione - ognuno pensa di avere
ragione - perché si sono fatte delle assunzioni in maniera poco
corretta, perlomeno delle trasformazioni in maniera poco
corretta.
Un'altra cosa su cui vorrei porre l'accento è anche sul fatto
che i regolamenti non sono gli stessi e mi chiedo come mai. Anche
perché qualcuno, sempre in quella commissione, ha messo in dubbio
anche la legge n. 20 sulle assunzioni degli stagionali. Noi non
l'abbiamo affrontato perché era un'altra questione più generale,
però ha fatto rilevare anche questo. Allora forse c'è un problema,
un problema che mi sembra che l'Assessore competente non voglia
affrontare, comunque l'aiuto io, Assessore, ho già presentato
l'esposto, lo sapete, adesso ne presento un altro, così alla fine
cercheremo di chiarire anche questa faccenda, però se magari voi
faceste un po' di più il vostro lavoro politico e lo faceste fare
ai vostri funzionari, magari le cose andrebbero meglio e non ci
sarebbe sempre la solita questione che c'è qualcuno che va in giro
a puntare il dito. Io vorrei semplicemente che le cose fossero
fatte secondo i dettami di legge e basta, niente di strano, invece
pare che non si possa avere questa cosa, è troppo difficile.
Allora, per cortesia, le rinnovo l'invito, Assessore: faccia in
modo che Finaosta sia rispettata, faccia in modo che chi gestisce
le società si attenga alle regole che dà Finaosta, cosa che non
accade.
Dalle ore 18:00 riassume la presidenza la Presidente
Rini.
Rini (Presidente) -
Collega Vesan, per? Perfetto. Il
Consiglio è sospeso per una riunione della Conferenza dei
Capigruppo.
La seduta è sospesa dalle ore 18:01 alle ore 19:13.
Rini (Presidente) -
Colleghi, riprendiamo i lavori.
