Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1752 del 9 gennaio 1991 - Resoconto
OGGETTO N. 1752/IX - Progetto di costruzione di una pista
forestale tra le località Chaillien e di Devies, in Comune di
Antey-Saint-André.
(Interrogazione con risposta
scritta)
Presidente: Do lettura dell’interrogazione con
risposta scritta presentata dal Consigliere Riccarand ed iscritta
al punto n. 6 dell’ordine del giorno.
INTERROGAZIONE CON RISPOSTA SCRITTA
Appreso che è stato redatto un progetto per la costruzione di
una pista forestale tra le località di Chaillien e di Devies in
comune di Antey-Saint-André;
rilevato che tale pista è inutile e dannosa: inutile, perché
poco più in alto esiste la strada della frazione Promiod; dannosa
perché per realizzare la pista occorre abbattere molti alberi,
costruire muraglioni, scavare la roccia, con un grave impatto
ambientale;
il sottoscritto Consigliere regionale del Gruppo Verde
Alternativo
interroga
l’Assessore regionale
all’Agricoltura, Foreste ed Ambiente Naturale per
sapere:
1) chi ha redatto il progetto della pista forestale citata in
premessa e quali ne sono le caratteristiche (lunghezza, larghezza,
costi previsti, finalità, eccetera);
2) se esiste l’autorizzazione ai sensi del
vincolo idrogeologico (in caso positivo si chiede copia di tale
parere);
3) se è stato richiesto e acquisito il parere C.R.P.T. (se ne
chiede copia);
4) se non si ritiene opportuno, anche alla luce delle
valutazioni critiche emerse nel comune di Antey-Saint-André,
riesaminare l’opportunità di realizzare tale
opera.
Presidente:
All’interrogazione con
risposta scritta testé letta è stata data risposta con lettera n.
2478 in data 24 dicembre 1990.
***
