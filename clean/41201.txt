Classificazione
ASSISTENZA SANITARIA E OSPEDALIERA



Oggetto del Consiglio n. 371 del 5 febbraio 2019 - Resoconto
OGGETTO N. 371/XV - Interpellanza: "Valutazioni
dell'operatività del centro nefrologico a servizio dei pazienti
dializzati situato nel comune di Saint-Vincent".
Rollandin (Presidente)
-La parola al collega Mossa.
Mossa (M5S)
- Chiedo di fare una riunione della
Conferenza dei Capigruppo per definire il prosieguo dei lavori, se
è possibile, grazie... va bene, non è un problema.
Presidente
- Punto n. 20 all'ordine del giorno. La parola
al collega Ferrero.
Ferrero (MOUV')
- Con questa iniziativa si cerca di
sapere alcuni dati che riguardano il centro dialisi di
Saint-Vincent, che, come sappiamo, è presso lo stabilimento termale
di Saint-Vincent. È un centro un po' anomalo nell'ambito delle
strutture regionali perché sostanzialmente la gestione è stata
affidata dall'USL a una società privata, che è quella che gestisce
anche le terme, ci sono stati nel tempo vari passaggi. Il canone
che viene corrisposto per il centro, a quanto mi risulta, ma ho
chiesto informazioni per essere messo meglio al corrente, è di
circa 800 mila euro all'anno solo per quanto riguarda i locali, ai
quali vanno aggiunti tutta una serie di oneri, che sono gli oneri
del personale sanitario che deve andare e deve presidiare il
centro. È quindi positivissimo che ci siano dei centri sul
territorio, però con i tagli alla sanità che ci sono stati bisogna
anche fare una valutazione sul fatto che c'è un centro a
Saint-Vincent, c'è un centro anche a Donnas, che è a circa 35
chilometri, poco più di una mezz'ora da Saint-Vincent. C'è una cosa
da mettere un po' in maniera malevola: se calcoliamo che gli 800
mila euro, sono il corrispettivo, ammesso che non ci siano poi
altri oneri, che viene corrisposto dalla Regione alla società e se
andiamo a vedere i bilanci della società Terme S.r.l. di
Saint-Vincent degli ultimi anni, vediamo che obiettivamente la
società non potrebbe stare in piedi senza il contributo regionale
del centro dialisi. Questo per porre anche qualche interrogativo
sull'operazione che è stata fatta all'epoca, si è di fatto messa in
piedi una struttura termale che autonomamente senza il centro
dialisi non è in grado di restare in piedi. Certo, c'è stata una
riqualificazione delle Terme di Saint-Vincent, certo, sono state
assunte anche delle persone e questo è positivo, però penso che
quello che interessa all'Amministrazione è anche il rapporto
costi/benefici. Nell'interpellanza ho richiesto all'Assessore anche
alcuni dati riguardo al numero di persone che frequentano il
centro. Mi sono dimenticato di una cosa: dato che il centro è
rivolto anche a eventuali pazienti dializzati che vengono da fuori,
mi interesserebbe sapere quanti sono i pazienti valdostani che
utilizzano il centro perché poi, facendo una suddivisione dei
costi, possiamo anche determinare se la cosa sia vantaggiosa o sia
invece svantaggiosa, perché abbiamo o potremmo avere delle
alternative che sono più economiche e che comunque non devono
andare a pregiudicare la possibilità di utilizzare questo servizio,
che è un servizio salvavita a favore dei pazienti che necessitano
di dialisi. È quindi per fare un po' il punto della situazione
perché a distanza di anni, se i dati dessero dei riscontri che sono
in quel senso, potrebbe anche essere ripensato. Sì, è vero che c'è
una convenzione, un contratto tra l'USL e la società principale,
che ha una durata, se non sbaglio, di un bel po' di anni, una
ventina d'anni, però penso che sia opportuno avere questi dati per
poter poi fare una valutazione.
Presidente
- La parola all'Assessore Baccega.
Baccega (UV)
- Il collega Ferrero ha illustrato
ampiamente quali sono le esigenze per arrivare a un approfondimento
sul centro nefrologico, che svolge un importante servizio ai
pazienti dializzati sia residenti in permanenza temporanea nel
territorio regionale sia a coloro che vengono da fuori. Quanto ai
costi previsti dal bilancio dell'USL, ai fini dell'erogazione del
servizio, si tratta di un contratto chiavi in mano, vale a dire che
la società medesima si occupa e si fa garante di tutta la gestione
a 360 gradi sia riguardo alla dotazione del parco macchine, e anche
eventualmente al suo rinnovo quando necessario, sia riguardo alle
manutenzioni. Nell'annualità 2018 le spese di locazione sono state
759 mila euro IVA inclusa.
Quanto al personale impegnato presso il centro nefrologico di
Saint-Vincent, ci informano che tutto il personale medico (al
momento otto dirigenti medici) effettua la turnistica a rotazione
presso il centro medesimo coprendo gli interi turni dialitici.
Stessa cosa fa il personale assistenziale, il quale, in termini di
full time
è composto da tre infermieri a tempo pieno e uno a
tempo parziale, tre operatori socio-sanitari, a cui si aggiunge a
tempo parziale un'unità di personale amministrativo. Di fatto, non
vi è personale distaccato
ad hoc
, ma è sempre la stessa
équipe
medico-assistenziale che segue i pazienti. Non vi è
quindi un costo aggiuntivo del personale che effettua il proprio
servizio sui centri di assistenza, ad eccezione di quella quota che
viene rimborsata per gli spostamenti autostradali per i dirigenti
medici e del
service
per le pulizie della struttura.
Per quanto riguarda la frequentazione del centro, nel 2018 sono
stati dializzati 20 pazienti cronici dal lunedì al sabato in turni
mattutini e pomeridiani e nei giorni dispari, ovvero il lunedì, il
mercoledì e il venerdì e il mattino nei giorni pari. Più
precisamente sono state eseguite 2749 sedute di dialisi, pari al
23% del numero dei trattamenti complessivi eseguiti in regione e
191 trattamenti dialitici erogati a pazienti residenti fuori
regione, quindi i vacanzieri. A fine dicembre 2018, per motivi
logistici, c'è stata la riduzione progressiva del
pool
totale dei pazienti dializzati, a seguito anche di decessi e, per
effetto di alcuni trapianti, non ci sono stati quindi nuovi
inserimenti, si è provveduto a una riorganizzazione temporanea
dell'assistenza, che prevede al momento l'effettuazione di soli
turni dialitici mattutini dal lunedì al sabato.
Per quanto riguarda il quarto quesito, il centro di dialisi di
Saint-Vincent non effettua notoriamente solo trattamenti dialitici,
l'attività ambulatoriale di prime visite e controllo nei giorni di
mercoledì, giovedì e venerdì ha visto l'effettuazione di 1629
visite nel 2018, la comparazione dei costi di un trattamento
dialitico, effettuato nel centro principale, non varia, essendo
peraltro improprio il termine "ricovero ordinario" riportato
nell'interpellanza, che non definisce il trattamento dialitico, che
viene in realtà erogato in regime ambulatoriale. L'obiettivo che
questa maggioranza si è prefissata - e il lavoro che si sta facendo
in Assessorato, soprattutto in quest'ultimo mese, è quello di fare
delle attente valutazioni sul rafforzamento delle strutture sul
territorio - è fare dimagrire le presenze nel nosocomio per andare
nella direzione di avere dei presidi sanitari sul territorio, pur
consapevoli delle notevoli difficoltà che abbiamo non solo in Valle
d'Aosta, ma in tutta Italia. Oggi più testate nazionali riportano
questa fuga di medici non solo da una regione all'altra ma medici
che vanno addirittura all'estero. Vi sono delle problematiche
legate anche alle liste d'attesa, quindi si sta facendo una
pianificazione e una programmazione che saranno completate nei
prossimi mesi per fare delle valutazioni in questo senso. Riteniamo
però che quel centro sia un centro fortemente da mantenere secondo
le indicazioni anche che mi sono state date l'altro ieri mattina al
centro nefrologico, che ho visitato in ospedale.
Presidente
- Per la replica, la parola al collega
Ferrero.
Ferrero (MOUV')
- È ovvio che sarebbe necessario fare
un'analisi più approfondita, però, se non sbaglio, dai dati forniti
dall'Assessore, ci sarebbero circa una ventina di cronici
valdostani che utilizzano il centro. Tenuto conto che spendiamo 759
mila euro per questo contratto, che teniamo impegnati otto
dirigenti medici, tre infermieri a tempo pieno, uno a tempo
parziale, tre operatori socio-sanitari e un amministrativo, io
sinceramente non sono in grado di valutare, magari mi confronterò
con dei referenti delle organizzazioni di categoria dei dializzati,
ma in questo caso se guardiamo meramente... mettendo da parte la
questione dei servizi, che più ce ne sono e meglio è - e sono il
primo a sostenerlo -, non è che dico che bisogna chiudere, per
carità, anzi, se possiamo risparmiare, ne apriamo un altro da
un'altra parte. Il problema è che con 20 cronici il costo a
persona, con tutta questa organizzazione diventa abbastanza
pesante, tant'è vero che si potrebbe anche ipotizzare - questo è un
suggerimento, una suggestione - addirittura di fare un servizio di
assistenza domiciliare con taxi o altro che porti direttamente, io
ipotizzo, al centro di Donnas, volendo risparmiare sul centro di
Saint-Vincent. Questa è solo un'ipotesi per poter dare un'idea di
quella che potrebbe essere una riduzione dei costi, perché penso
che i 759 mila euro, più tutto quello che costano gli otto
dirigenti medici e tutto il resto della
équipe
, saremo
tranquillamente vicini al milione e mezzo di euro, se calcoliamo un
milione e mezzo di euro per 20 pazienti cronici... penso che anche
con un servizio personalizzato, che porta però in un centro vicino,
risparmieremmo molti soldi, forse addirittura il 75%-80% andando a
naso: ecco perché vale la spesa di fare una riflessione.
L'Assessore, se non ho capito malamente, ha aperto uno spiraglio a
questa riflessione. Teniamolo presente, perché sennò rischiamo
veramente di fare una cattedrale nel deserto e rischiamo anche, se
facciamo un discorso imprenditoriale, di fare "dormire" - non se ne
abbiano male i legali rappresentanti della società che gestisce le
terme - sugli allori perché vi è già un'entrata fissa che consente
di portare avanti l'attività, senza andare a fare quelle migliorie,
anche un po' aggressive di mercato, che invece vadano a valorizzare
la struttura termale a livello di
wellness
, tutte le cose di
moda e che funzionano adesso. Sappiamo che la necessità aguzza
l'ingegno e il fatto di avere già una pappa pronta e un qualcosa di
garantito l'ingegno lo fa un po' addormentare e questo è un
suggerimento per i titolari, per i gestori dell'attività per
concentrarsi di più sulla questione termale in senso stretto e non
sul centro dialisi, che altrimenti rischia di diventare una specie
di stampella a un'attività imprenditoriale che non starebbe in
piedi.
