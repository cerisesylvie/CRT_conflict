Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 899 del 28 settembre 1994 - Resoconto
OGGETTO N. 899/X - Ratifica di deliberazioni adottate dalla
Giunta regionale in via d'urgenza.
Oggetto n. 5929 in data 22 luglio 1994:
Concessione di un
contributo all'Associazione Marmifera della Valle d'Aosta,
organizzatrice di manifestazioni promozionali del settore lapideo a
Verona e Bologna, ai sensi della legge regionale 31/1993.
Approvazione ed impegno di spesa.
Presidente -
Ha chiesto la parola l'Assessore
all'industria, commercio e artigianato Mafrica.
Mafrica (SV-PDS-GV) -
Negli anni passati le fiere
di Verona, Bologna, Carrara, venivano organizzate direttamente
dall'assessorato. Nel 1991 per tre fiere abbiamo speso 287 milioni,
nel 1992 per tre fiere abbiamo speso 196 milioni, nel 1993 per due
fiere abbiamo speso 162 milioni.
C'è una richiesta da parte dell'associazione dei marmisti, che
propone di organizzare autonomamente la partecipazione alla fiera,
avvalendosi del contributo del 70 percento previsto dalla legge
regionale 31 per le manifestazioni economiche di interesse
regionale.
Poiché il costo preventivato per queste due fiere risulta essere
al massimo di 100 milioni, poiché si va incontro alle richieste
dell'associazione competente, poiché si sottrae anche una parte
sempre più complessa di organizzazione pratica alla regione che
aveva sempre più difficoltà a fare, si è con questa deliberazione
accettato la proposta di affidare questo contributo del 70 percento
a condizione che l'associazione marmifera organizzi due fiere e
all'interno di una di esse organizzi anche una manifestazione
particolare con gli architetti, per far conoscere i marmi della
Valle d'Aosta.
Il senso della deliberazione è un affidarsi all'associazione
esterna degli operatori, risparmiare sulla spesa e anche
sull'organizzazione della stessa.
Presidente -
Pongo in votazione la ratifica della
deliberazione in oggetto:
Presenti, votanti e favorevoli: 31
Il Consiglio approva all'unanimità
Oggetto n. 6050 in data 29 luglio 1994:
Concessione di un
contributo per il finanziamento dell'attività della "Fondazione per
la formazione professionale turistica", ai sensi della legge
regionale 20/1991, per il periodo 1/10 ? 31/12/1994. Approvazione
ed impegno di spesa.
Presidente -
Pongo in votazione la ratifica della
deliberazione in oggetto:
Presenti: 30
Votanti: 24
Favorevoli: 24
Astenuti: 6 (Bavastro, Lanièce, Linty, Marguerettaz, Tibaldi e
Marco Viérin)
Il Consiglio approva
Oggetto n. 6259 in data 4 agosto 1994
: Concessione, ai
sensi della legge regionale. 31/1992, di un contributo di lire
100.000.000 all'Unione sportiva Châtillon?St?Vincent nelle spese
previste per l'organizzazione del "Trofeo Baretti" di calcio in
programma a St?Vincent il 13 agosto 1994. Approvazione ed impegno
di spesa.
Presidente -
Ha chiesto la parola il Consigliere
Tibaldi.
Tibaldi (LN) -
Ci interesserebbe sapere
dall'assessore - qui abbiamo i dati relativi al bilancio preventivo
sufficientemente dettagliati per voci e per capitoli - a livello di
consuntivo cifre generali di entrate e di uscite e possibilmente di
ritorno di immagine di questa manifestazione, caratteristica
appunto di Saint-Vincent.
Presidente -
Ha chiesto la parola il Consigliere
Marguerettaz.
Marguerettaz (PpVA) -
Anch'io per chiedere
all'assessore una relazione più dettagliata della presente
delibera, soprattutto per quanto concerne il motivo della
partecipazione diretta della squadra di calcio di Châtillon -
Saint-Vincent in merito all'organizzazione del Baretti,
manifestazione che credo fino all'anno scorso fosse per quanto mi
risulta organizzata direttamente da Sitav, che quest'anno per le
note vicende è stata comunque una delle manifestazioni salvate
dalla gestione straordinaria del Casinò, e quindi vorrei capirne un
po' di più.
Presidente -
Altri chiedono la parola? Dichiaro
chiusa la discussione generale.
Ha chiesto la parola l'Assessore al turismo, sport e beni
culturali Agnesod.
Agnesod (UV) -
Il trofeo Baretti è stato
organizzato, dopo una valutazione fatta con la gestione
straordinaria del Casinò, su una proposta presentata dalla società
Calcio Saint-Vincent - Châtillon, proposta in cui la società si
dichiara disponibile, dal momento che gestisce lo stadio di calcio,
ad accollarsi l'onere dell'organizzazione.
C'è stata una valutazione molto approfondita, è stato ritenuto
un intervento che poteva permettere una promozione dell'immagine
della Valle d'Aosta quale lo è stato, perché dai dati in nostro
possesso risulta che 2.850.000 telespettatori hanno visto la
partita, quindi è stato un momento di promozione non indifferente,
tenuto conto anche del periodo estivo.
Le spese sono state molto contenute, di questo penso sia
necessario che i consiglieri siano messi al corrente, soprattutto
perché c'è stata una riduzione da tre giorni ad uno soltanto con
partite di 45 minuti. Approfitto di questa opportunità per
ringraziare la società che ha organizzato, per come è stato
organizzato e per la buona riuscita di questa manifestazione.
Abbiamo dato un contributo di 100 milioni di lire, quindi
sicuramente rispetto agli anni scorsi abbiamo speso molto meno,
perché gli anni scorsi era organizzato direttamente dalla Sitav, ma
erano manifestazioni ad oneri comuni, con spese suddivise a metà
fra la regione e la Casa da gioco.
Il nostro contributo è in funzione della legge 31, la quale
prevede che gli organizzatori provvedano ad inviare il resoconto
consuntivo all'assessorato per avere il pagamento; a questo punto
non è ancora giunto il complessivo del consuntivo, quindi non
abbiamo i dati definitivi richiesti da Tibaldi.
Comunque credo di fare una valutazione complessivamente positiva
di questa manifestazione, proprio per le riprese televisive che
hanno dato l'opportunità alla Valle d'Aosta di essere presente ad
una manifestazione di alto livello sportivo.
Presidente -
Per dichiarazione di voto ha chiesto
la parola il Consigliere Tibaldi.
Tibaldi (LN) -
Assessore Agnesod: "non abbiamo
ancora i dati", è stata sostanzialmente la sua risposta. Penso che
a distanza di due mesi possedere almeno i dati del consuntivo fosse
una cosa ovvia e logica. Così come si possiedono i dati dei
telespettatori, che sono solo 2.850.000 nonostante l'impegno di
spesa, avremmo potuto avere oggi conoscenza anche dei dati del
consuntivo.
Una cosa che non è assolutamente chiara è come è stato
organizzato tra la gestione straordinaria regionale e la squadra
Châtillon - Saint-Vincent questa manifestazione. Ha detto: su
valutazione della gestione straordinaria regionale e su proposta
dello Châtillon - Saint-Vincent; sinceramente non ho capito quali
siano stati i rispettivi ruoli per addivenire alla manifestazione
di cui in oggetto.
Presidente -
Ha chiesto la parola il Consigliere
Marguerettaz per dichiarazione di voto.
Marguerettaz (PpVA) -
Dichiaro che ci asterremo su
questa delibera per delle motivazioni che non ci sono comunque
chiare.
Dicevo prima che questa è una manifestazione tradizionalmente
organizzata da Sitav, che ha rischiato di "saltare"; ricordo che
con l'approvazione della gestione straordinaria uno dei temi era
quali manifestazioni verranno salvate e quali no, e una
manifestazione quale il trofeo Baretti si decise - ma chi decise?
La gestione straordinaria del Casinò, seppure d'accordo con la
Giunta - che era importante, di rilevanza, per la promozione della
stessa casa da gioco.
Se questa è una valutazione della gestione straordinaria, a
nostro avviso, era un problema della gestione straordinaria del
Casinò; se la gestione straordinaria del Casinò riteneva opportuno
portare avanti questa manifestazione, sulla quale cosa non avevamo
neanche troppo da eccepire, era un problema suo accordarsi
eventualmente con la squadra dello Châtillon - Saint-Vincent per
organizzare questa manifestazione. Ma che la regione intervenga con
un contributo di questo genere, ci pare non eccessivamente
chiaro.
Presidente -
Ha chiesto la parola l'Assessore al
turismo, sport e beni culturali Agnesod.
Agnesod (UV) -
Per quanto riguarda il conto
consuntivo, il resoconto non dipende da noi, ma dalla società che
deve farcelo avere, come per tutte le manifestazioni che vengono
finanziate con un contributo. Qui mi riallaccio a quello che diceva
Marguerettaz: non è che noi l'abbiamo organizzata, è una
manifestazione che è stata organizzata in Valle d'Aosta da una
società - ma poteva essere un'altra associazione qualunque - noi
abbiamo dato un contributo.
Presidente -
Pongo in votazione la ratifica della
deliberazione in oggetto:
Presenti: 30
Votanti: 24
Favorevoli: 24
Astenuti: 6 (Bavastro, Lavoyer, Linty, Marguerettaz, Tibaldi e
Marco Viérin)
Il Consiglio approva
Oggetto n. 6428 in data 4 agosto 1994
: Dipendente
regionale sig.ra Anna Fosson ­Conferimento dell'incarico della
reggenza di un posto di istruttore amministrativo del servizio
rapporti istituzionali e relazioni esterne della Presidenza della
Giunta regionale ? Approvazione e finanziamento di spesa.
Presidente -
Pongo in votazione la ratifica della
deliberazione in oggetto, con scrutinio segreto:
Presenti: 28
Votanti: 27
Favorevoli: 25
Contrari: 2
Astenuti: 1 (Viérin M.)
Il Consiglio approva
Oggetto n. 6460 in data 4 agosto 1994
: Dipendente
regionale sig. Federico Montesanti. Proroga del collocamento in
aspettativa senza assegni ai sensi del decreto legge 27 giugno
1994, n. 414.
Presidente -
Pongo in votazione la ratifica della
deliberazione in oggetto:
Presenti: 32
Votanti: 31
Favorevoli: 30
Contrari: 1
Astenuti: 1 (Parisi)
Il Consiglio approva
Oggetto n. 6691 in data 19 agosto 1994
: Concessione di un
contributo di lire 50.000.000 a favore dell'organizzazione
internazionale "Médecins sans frontières" per interventi umanitari
nel Ruanda legati all'emergenza. Approvazione, impegno e
liquidazione di spesa.
Presidente -
Ha chiesto la parola il Consigliere
Linty.
Linty (LN) -
Solo per domandare se questi 50
milioni di lire erano il tetto massimo che si poteva erogare per
questa iniziativa.... Ecco, perché mi pare che rispetto alle
centinaia di milioni che si spendono per iniziative qui in Valle
d'Aosta, questi 50 milioni per un problema di dimensioni bibliche
qual è stato quello del Ruanda, sono pochini rispetto alla
dotazione finanziaria della regione Valle d'Aosta. Volevo sapere
come mai solo 50 milioni.
Presidente -
Ha chiesto la parola il Consigliere
Marguerettaz.
Marguerettaz (PpVA) -
Solo per chiedere come mai
si è scelta per questa azione umanitaria, pur condivisibile e
degnissima naturalmente, l'organizzazione del deliberato e non
altre.
Presidente -
Ha chiesto la parola il Consigliere
Bich.
Bich (APA) -
Il comitato a cui accennava stamani
Chiarello si è interessato direttamente di questa questione. Il
comitato ha esaminato diverse situazioni e diverse possibilità di
intervento, avendo preso contatti direttamente con i referenti
nell'ambito del ministero degli esteri, che però proponevano delle
soluzioni a medio termine, e con indicazioni del servizio della
protezione civile, che era stato incaricato dal governo per
fronteggiare la prima emergenza.
Si prospettavano le seguenti possibilità: o la partecipazione ad
un progetto di intervento tampone sui tempi medi, associandoci ai
progetti del ministero degli esteri, ma che costituiva un elemento
più complesso e più impegnativo sotto il profilo della spesa, o una
partecipazione alla raccolta di fondi e di medicinali, effettuata
dall'associazione Insieme per la Pace, o qualcosa del genere,
presieduta dalla sig.ra Maria Pia Fanfani, che è stata incaricata
dal servizio della protezione civile nazionale di conferire fondi e
medicinali nel Ruanda.
In quel periodo, a fine luglio, già erano stati effettuati dei
carichi tramite dei collegamenti aerei delle Forze armate per
inviare i primi soccorsi attraverso questa associazione; poi si è
presentata l'associazione "Médecins sans frontières" - di questo si
è interessata anche la collega Squarzino, che ha preso i contatti
anche con questi referenti - che agisce al di fuori dei governi e
quindi è quella che dà la migliore garanzia di imparzialità nella
distribuzione di questi fondi.
E un'associazione che opera in tutto il mondo, ne conosciamo e
ne stimiamo la capacità e la capillarità di intervento, e avendo
preso contatti con il rappresentante in Italia di questa
associazione ed avendo la Giunta stabilito di stanziare 50 milioni,
abbiamo iniziato le procedure per versare questi soldi. Soldi che
sono stati versati, penso, alla sede di Bruxelles che sovrintende
al collocamento dei fondi e degli aiuti.
Colgo l'occasione per dire che venerdì prossimo ci incontreremo
come comitato; all'ordine del giorno ci sarà una seconda tranche di
interventi, nella quale cercheremo di coinvolgere tutta la realtà
valdostana, non solo la regione come tale, ma gli enti locali, le
associazioni di volontariato, gli enti economici che possono
certamente dare una mano, e se è possibile raggiungere la fatidica
cifra di 300 milioni di lire, allora possiamo dedicare da parte
della Valle d'Aosta l'intero carico di un aereo, di un "C 130", per
poter dare una risposta confacente alla tragedia Ruandese. Ripeto,
coinvolgeremo tutti, perché non può essere solo la regione come
tale a prendersi questo impegno, che va invece assunto come
educazione all'emergenza, all'aiuto e alla solidarietà.
Il comitato si è comportato in modo molto attivo e molto
sensibile, penso che sarà senz'altro promotore nei prossimi giorni
di questa campagna che si svolgerà su tutto il territorio
regionale.
Presidente -
Ha chiesto la parola il Consigliere
Chiarello.
Chiarello (RC) -
Non dubitavo che fosse una carica
importante, senza scherzi...
Confermo quello che è stato detto prima, che in certi aiuti
umanitari siamo un po' formichine; in questi momenti dovremmo
essere più seri e pensare effettivamente ai problemi che ci sono in
questi paesi, dare un po' di più di quello che abbiamo.
Presidente -
Voglio informare i colleghi
consiglieri che ci sono anche altre iniziative: per esempio,
proprio nella riunione dei presidenti dei consigli regionali è
stata lanciata una iniziativa per ricostruire il ponte di Mostar,
un'iniziativa che oltre che importante dal punto di vista
simbolico, diventa una esigenza reale per ricongiungere due mondi
separati dall'odio.
Questo per dire che a queste iniziative purtroppo ci troviamo di
fronte sovente.
Ha chiesto la parola il Consigliere Squarzino Secondina.
Squarzino (VA) -
Solo per completare e per
rispondere ad una domanda del Consigliere Linty che si meravigliava
che si stanziassero così pochi denari. C'è un problema anche di
normativa: la legge regionale che riguarda l'organizzazione di
questo comitato non consente di intervenire in modo finanziario con
iniziative dirette, non solo, ma ha delle risorse irrisorie.
Uno degli intenti del comitato è proprio quello di predisporre
una nuova normativa che consenta di rispondere, quando c'è bisogno,
con uno slancio diverso ad esigenze ed urgenze che si
presentano.
Quanto al perché della scelta dell'organizzazione "Médecins sans
frontières", nei collegamenti telefonici che abbiamo avuto ho
percepito che erano persone collocate dentro la situazione, in
grado di dire quale tipo di materiale mancava, quanto ne
mancava.
Il rappresentante in Italia di questa associazione si è anche
collegato via telefonica con il comitato, proprio per dare allo
stesso le informazioni di cui aveva bisogno.
Presidente -
Se nessuno chiede più la parola,
pongo in votazione la ratifica della deliberazione in oggetto:
Presenti, votanti e favorevoli: 29
Il Consiglio approva all'unanimità
Oggetto n. 6734 in data 19 agosto 1994
: Dipendente
regionale di ruolo sig.ra Alida Crétier ? Accettazione delle
dimissioni volontarie dal posto.
Presidente -
Pongo in votazione la ratifica della
deliberazione in oggetto:
Presenti, votanti e favorevoli: 30
Il Consiglio approva all'unanimità
Oggetto n. 6783 in data 19 agosto 1994
: Sostituzione
della Dott.ssa Edda Crosa con Dott. Paolo Ferrazzin in seno alla
Commissione di disciplina costituita a carico del dipendente sig.
Piergiorgio Vivoli. Reiezione di istanza di ricusazione nei
confronti di commissari.
Si dà atto che durante la trattazione del presente oggetto si
assentano il Consigliere Chenuil e l'Assessore alla Pubblica
Istruzione Louvin.
Presidente -
Pongo in votazione, per scrutinio
segreto, la ratifica della deliberazione in oggetto:
Presenti: 27
Votanti: 26
Favorevoli: 26
Astenuti: 1 (Bich)
Il Consiglio approva
Oggetto n. 6787 in data 19 agosto 1994
: Integrazione
della deliberazione di Giunta n. 6091, in data 29 luglio 1994,
relativa all'approvazione delle procedure di attuazione del
"Documento unico di programmazione per gli interventi strutturali
comunitari nelle zone interessate dalla realizzazione
dell'obiettivo 5B", realizzato ai sensi del regolamento CEE n.
2081/93.
Presidente -
Ha chiesto la parola il Consigliere
Tibaldi.
Tibaldi (LN) -
Sarà perché non ho avuto tempo di
esaminare tutte le delibere, cioè nemmeno una delle delibere che
sono citate qui in premessa, se l'assessore o il presidente della
Giunta ci può rinfrescare su questo documento gli saremmo
grati.
Presidente -
Ha chiesto la parola l'Assessore
all'agricoltura, forestazione e risorse naturali Vallet.
Vallet (UV) -
La délibération 6091 avait proposé
les programmes que la Région autonome de la Vallée d'Aoste demande
à l'Union Européenne de bien vouloir financer, dans le cadre de
l'objectif 5B. Il s'agissait de 8 sub-programmes qui concernaient
des initiatives visant l'agriculture de montagne.
On avait oublié d'insérer dans le texte de la délibération le
fait qu'il s'agissait évidemment d'une délibération qui doit être
notifiée et dont les effets ne peuvent être valables sans l'avis
favorable de la commission européenne.
Presidente -
Pongo in votazione la deliberazione
in oggetto:
Presenti: 31
Votanti e favorevoli: 28
Astenuti: 3 (Linty, Marguerettaz e Tibaldi)
Il Consiglio approva
Oggetto n. 6811 in data 26 agosto 1994
: Rettifica della
deliberazione della Giunta regionale n. 3994 in data 20 maggio 1994
e riduzione dell'impegno di spesa da lire 10.000.000 a lire
7.000.000. Approvazione e liquidazione di spesa.
Presidente -
Pongo in votazione la ratifica della
deliberazione in oggetto:
Presenti, votanti e favorevoli: 29
Il Consiglio approva all'unanimità
Oggetto n. 6972 in data 26 agosto 1994
: Revoca della
deliberazione n. 6734 del 19 agosto 1994 concernente l'accettazione
delle dimissioni volontarie dal posto della dipendente sig. Alida
Crétier.
Presidente -
Pongo in votazione per scrutinio
segreto la ratifica della deliberazione in oggetto:
Presenti, votanti e favorevoli: 30
Il Consiglio approva all'unanimità
Oggetto n. 6973 in data 26 agosto 1994:
Dipendente
regionale sig.ra Alida Crétier. Dimissioni volontarie dal posto e
collocamento a riposo a domanda.
Presidente -
Ha chiesto la parola il Consigliere
Marguerettaz.
Marguerettaz (PpVA) -
Visto che c'è una serie di
delibere un po' confuse, di dipendenti che prima chiedono di
dimissionare, poi c'è una revoca, poi c'è un collocamento a riposo,
immagino che ci sia una motivazione comune, chiedo di saperla.
Presidente -
Ha chiesto la parola il Presidente
della Giunta, Viérin Dino.
Viérin D. (UV) -
A partir du premier janvier et
jusqu'au 30 septembre il y a déjà eu 106 demandes de mise à la
retraite. D'ici la fin de l'année 37 autres demandes ont été
présentées, ce qui donne un chiffre de 143.
La raison de la présentation des demandes, qui concernaient la
mise à la retraite à une date postérieure: à savoir, demandes
présentées au mois de juin pour être mis à la retraite à compter du
premier novembre, c'est la peur, compte tenu également d'un certain
climat qui a été créé par la presse, qui chaque jour annonçait que
le gouvernement dans sa prochaine séance adopterait des mesures
visant un blocage des retraites.
De par ce fait les personnes concernées ont demandé de révoquer
leur demande précédente, qui prévoyait par exemple leur mise à la
retraite à compter du mois de novembre et en ont représenté une
autre pour être mises à la retraite à partir du premier jour du
mois suivant.
Si les conseillers ont le temps d'examiner les différentes
délibérations, ils se rendront compte du fait qu'il y a cette
motivation et que les raisons consistent simplement dans la crainte
de l'adoption de mesures annulant la possibilité de demander sa
retraite avant une certaine limite d'âge ou fixant un nombre
d'années de cotisations accru.
Presidente -
Pongo in votazione per scrutinio
segreto la ratifica della deliberazione in oggetto:
Presenti, votanti e favorevoli: 28
Il Consiglio approva all'unanimità
Oggetto n. 6974 in data 26 agosto 1994:
Revoca della
deliberazione n. 5839 del 15 luglio 1994 concernente l'accettazione
delle dimissioni volontarie dal posto della dipendente sig.ra
Luciana Casagrande.
Presidente -
Pongo in votazione per scrutinio
segreto la ratifica della deliberazione in oggetto:
Presenti, votanti e favorevoli: 29
Il Consiglio approva all'unanimità
Oggetto n. 6975 in data 26 agosto 1994:
Dipendente
regionale sig.ra Luciana Casagrande. Dimissioni volontarie dal
posto e collocamento a riposo a domanda.
Presidente -
Pongo in votazione per scrutinio
segreto la ratifica della deliberazione in oggetto:
Presenti, votanti e favorevoli: 29
Il Consiglio approva all'unanimità
Oggetto n. 6978 in data 26 agosto 1994:
Revoca della
deliberazione n. 2522 del 25 marzo 1994 concernente l'accettazione
delle dimissioni volontarie dal posto del dipendente sig. Carlo
Berthod.
Presidente -
Pongo in votazione per scrutinio
segreto la ratifica della deliberazione in oggetto:
Presenti, votanti e favorevoli: 29
Il Consiglio approva all'unanimità
Oggetto n. 6979 in data 26 agosto 1994:
Dipendente
regionale sig. Carlo Berthod. Dimissioni volontarie dal posto e
collocamento a riposo a domanda.
Presidente -
Pongo in votazione per scrutinio
segreto la ratifica della deliberazione in oggetto:
Presenti, votanti e favorevoli: 30
Il Consiglio approva all'unanimità
Oggetto n. 7157 in data 2 settembre 1994
: Revoca della
deliberazione n. 750/X del 22 giugno 1994 del Consiglio regionale,
concernente l'accettazione delle dimissioni volontarie dal posto
del dipendente sig. Ernesto Chirio.
Presidente -
Pongo in votazione per scrutinio
segreto la ratifica della deliberazione in oggetto:
Presenti, votanti e favorevoli: 30
Il Consiglio approva all'unanimità
Oggetto n. 7158 in data 2 settembre 1994
: Dipendente
regionale sig. Ernesto Chirio. Dimissioni volontarie dal posto e
collocamento a riposo a domanda.
Presidente -
Pongo in votazione per scrutinio
segreto la ratifica della deliberazione in oggetto:
Presenti, votanti e favorevoli: 30
Il Consiglio approva all'unanimità
Oggetto n. 7177 in data 9 settembre 1994
: Concessione, ai
sensi della legge regionale 31/1992, di un contributo di lire
20.000.000 a favore del Comune di Nus nelle spese previste per
l'organizzazione dello "Star Party 1994" in programma a
Saint?Barthelemy dal 9 all'11 settembre l994. Approvazione e
impegno di spesa.
Presidente -
Pongo in votazione la ratifica della
deliberazione in oggetto:
Presenti e votanti: 30
Favorevoli: 29
Contrari: 1
Il Consiglio approva
Oggetto n. 7321 in data 9 settembre 1994
: Dipendente
regionale sig.ra Marina Mocchegiani. Dimissioni volontarie dal
posto e collocamento a riposo a domanda.
Presidente -
Pongo in votazione per scrutinio
segreto la ratifica della deliberazione in oggetto:
Presenti, votanti e favorevoli: 30
Il Consiglio approva all'unanimità
Oggetto n. 7322 in data 9 settembre 1994:
Revoca della
deliberazione del Consiglio regionale n. 795/X del 6 luglio 1994
concernente l'accettazione delle dimissioni volontarie dal posto
del dipendente sig. Cesare Jans.
Presidente -
Pongo in votazione per scrutinio
segreto la ratifica della deliberazione in oggetto:
Presenti, votanti e favorevoli: 29
Il Consiglio approva all'unanimità
Oggetto n. 7323 in data 9 settembre 1994:
Dipendente
regionale sig. Cesare Jans. Collocamento a riposo a domanda.
Presidente -
Pongo in votazione per scrutinio
segreto la ratifica della deliberazione in oggetto:
Presenti, votanti e favorevoli: 28
Il Consiglio approva all'unanimità
Oggetto n. 7330 in data 9 settembre 1994
: Dipendente
regionale Ing. Edmond Freppa. Conferimento dell'incarico della
reggenza del posto di ingegnere capo dirigente dell'Assessorato dei
Lavori Pubblici e del Servizio affari generali ed interventi
diretti.
Presidente -
Pongo in votazione per scrutinio
segreto la ratifica della deliberazione in oggetto:
Presenti e votanti: 28
Favorevoli: 27
Contrari: 1
Il Consiglio approva
