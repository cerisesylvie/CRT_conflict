Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4033 del 10 dicembre 1992 - Resoconto
OGGETTO N. 4033/IX Rinvio dell'approvazione del rinnovo della
convenzione con la S.p.A. Air Vallée per la disponibilità di un
aeroplano.
Presidente
Ha chiesto di parlare il Presidente della
Giunta, ne ha facoltà.
Lanivi (GM)
Per illustrare sinteticamente il contenuto di
questa convenzione. La convenzione precedente, sempre con Air
Vallée per la disposizione di un aereo, prevedeva il rinnovo tacito
di questa convenzione, che era stabilito nel limite di due anni. La
nuova convenzione stabilisce una durata fissa in tre anni. Le altre
variazioni riguardano l'aggiunta di alcuni servizi tipo quelli di
interventi richiesti dall'U.S.L.; il cambiamento dell'aeromobile
che, rispetto al precedente che impiegava 1 ora e 45 minuti per il
trasporto da Aosta a Roma, impiega 55 minuti.
In questo senso viene diminuito il monte ore da 600 a 400 ore
che consentiranno proprio per la maggiore velocità dell'aereo,
servizi in maniera superiore; l'aggiornamento del compenso
forfetario che dai circa 800 milioni, precisamente 780, viene
portato ad un miliardo e cento milioni. Questa variazione è dovuta
agli aggiornamenti dei prezzi in base agli indici ISTAT.
La II Commissione ha richiesto un emendamento, vale a dire la
soppressione del terzo comma dell'articolo 6, che prevedeva a
carico della Regione il pernottamento dell'equipaggio sia in Italia
che all'estero.
Altre variazioni: all'articolo 10 si prevede che Air Vallée
abbia facoltà di vendere ore di volo ai propri soci e a terzi.
Questo non era previsto nella vecchia convenzione. Non sto ad
aggiungere niente circa la validità di questo tipo di intervento e
la possibilità di avere questo tipo di servizio per la Valle
d'Aosta.
Presidente
Ha chiesto di parlare il Consigliere Limonet,
ne ha facoltà.
Limonet (DC)
Grazie Presidente. Non tanto a riguardo
della convenzione, vole-vo cogliere l'occasione per chiedere al
Presidente a che punto sono le pratiche per ottenere il
riconoscimento di "terza c com-merciale". Quindi a che punto sono
le pratiche per la concessione della linea da parte della Civilavia
e le pratiche per la richiesta della frequenza all'Anar, per poter
collegare l'impianto I.L.S.
A che punto sono i lavori della messa a punto dell'aeroporto:
prima di tutto l'acquisizione delle aree, mi sembra che per quanto
riguarda Saint-Christophe sia tutto a posto, credo che il problema
riguardi i terreni di Quart. A che punto è l'impianto stesso di
I.L.S, l'impianto di illuminazione, l'allungamento della pista e i
lavori inerenti alla torre di controllo. Inoltre qual è, in questo
momento, la situazione del parco macchine attualmente in dotazione
all'Air Vallée.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Io credo che questa proposta di
deliberazione di rinnovo della convenzione, presentata dalla Giunta
regionale sia molto discutibile, a mio avviso inaccettabile, per i
costi che comporta per l'Amministrazione regionale. Dico subito che
questa convenzione comporta un raddoppio dei costi rispetto alla
convenzione in scadenza. Successivamente dimostrerò e spiegherò
come questo avviene.
Inizierei dalla situazione con cui si rinnova questa
convenzione.
La convenzione precedente, approvata dal Consiglio regionale
nella seduta del 3 febbraio 1988, era stata sottoscritta il 30
maggio 1988 e aveva durata di due anni, tacitamente rinnovabili per
lo stesso periodo salvo disdetta da comunicarsi da una delle
parti.
Quindi, 1988 più due anni si arriva al 1990, 1990 più due anni
si arriva al 30 maggio 1992. Dal 30 maggio 1992 ad oggi su quale
base hanno viaggiato gli aerei della Air Vallée?
La convenzione è scaduta inequivocabilmente dal 30 maggio 1992.
Dal 30 maggio 1992 al momento in cui sarà sottoscritta la nuova
convenzione che regime c'è?Siamo al di fuori dalla convenzione.
Secondo punto: qui si parla di trasporto passeggeri, ammalati
verso centri specializzati. E' da oltre un anno che i cosiddetti
voli umanitari sono cessati.
C'è una precisa comunicazione della Air Vallée in data 6
dicembre 1991, "relazione semestrale sull'utilizzo dell'aeromobile
convezionato con la Air Vallée" che dice: purtroppo a seguito del
decreto del Ministero della Sanità entrato in vigore i primi del
mese di settembre 1991, che vieta le cure all'estero, sono cessati
i voli umanitari che avevano raggiunto una frequenza bisettimanale.
Quindi è inutile continuare ad insistere su questo concetto, quando
questi voli non operano più da un anno.
Sono proprio questi voli all'estero che comportavano un livello
di spesa significativo. Non mi risulta che ci siano voli di questo
tipo in Italia. Si giustifica questa convenzione dicendo che è
maturata una utenza significativa, da parte di società private, da
parte di privati. Io sostengo che tutto ciò non ha riscontri.
Inoltre, una cosa è molto strana: se è cresciuta l'utenza di
questo servizio, fatto dall'Air Vallée, per quale motivo andiamo a
fare una convenzione che raddoppia i costi della Regione, anzichè
diminuirli?
Inizialmente si è detto che la Regione doveva farsi carico di
questo servizio perché, a livello sperimentale, si doveva provare a
lanciarlo sul mercato, perché successivamente sarà utilizzato da
altri e quindi i costi scenderanno.
Ma noi andiamo a fare una convenzione che raddoppia i costi.
Allora questa utenza dov'è? Al di fuori dell'Amministrazione
regionale? Nell'articolo 6 la nuova convenzione sembra
apparen-temente simile a quella vecchia, ma in realtà è
completamente diversa. E comporta una situazione molto più pesante
finanziariamente per la Regione.
Il compenso forfetario annuo prima era di 780 milioni, 780
milioni che avevano poi una revisione annuale in base ai costi
dell'indice di inflazione.
L'ultima revisione annuale è stata fatta il 31 luglio 1992 ed è
stata fissata la quota in 858 milioni, come è possibile che da
luglio ad adesso da 858 milioni si passa ad un miliardo e cento
milioni?. Questo non ha niente a che vedere con l'inflazione, qui
siamo al di fuori di qualsiasi indice ISTAT.
Ma non c'è solo quello. Da luglio ad oggi si passa da 858
milioni a un miliardo e cento milioni. Quindi 250 milioni di
incremento. Inoltre, la convenzione prevedeva una effettuazione di
600 ore di volo all'anno, la nuova convenzione prevede 400 ore di
volo all'anno.
Quindi noi paghiamo di più, un miliardo e cento milioni rispetto
ai 780 iniziali poi indicizzati per poter viaggiare di meno: da 600
ore scendiamo a 400 ore all'anno.
E non c'è solo la diminuzione delle ore di volo. Qui c'è un
miliardo e cento milioni corrispondente all'affettuazione di 400
ore di volo all'anno (erano 600) a tariffa agevolata ossia 100 ore
di volo al trimestre a lire 2.750.000 per ora volo.
Poi c'è, non so se lo avete notato, l'ultimo comma dell'articolo
6, che prevede in caso di ulteriori necessità non annuali, ma
trimestrali, un compenso di lire 2.600.000 per ora volo. Prima
esisteva un forfetario annuo, se si bucava l'importo annuo si
pagava il supplemento.
Adesso non c'è più il forfetario annuo, il forfetario è
calcolato sul trimestre, sulle 100 ore. Per cui se in sei mesi si
fanno 200 ore di volo, in teoria non si dovrebbe pagare, dovrebbe
essere dentro il
forfait
, ma se nel primo trimestre si
volano 150 ore e nel secondo 50, sul primo trimestre si devono
pagare 50 ore di volo supplementari. Questa è una fregatura solenne
per l'Amministrazione regionale.
Oltre tutto qui c'è una assurdità: il prezzo forfetario è pari a
lire 2.750.000 ora volo, il
forfait
annuale, e poi, l'ora
supplementare costa di meno, vale a dire 2.600.000 lire, non si è
mai vista una cosa del genere. Il forfetario costa di più del
normale, allora mettiamo tutte ore straordinarie, man mano che
voliamo paghiamo.
Questo è un
forfait
che va bene solo alla Air Vallée, non
all'Amministrazione.
E' una garanzia di soldi che diamo all'Air Vallée
indipendentemente dall'utilizzo che si fa. E' una cosa assurda.
Il costo per ora di volo, passando da 780 milioni ad un miliardo
e cento, passa da l.300.000 lire a 2.750.000, è più che raddoppiato
rispetto alla vecchia convenzione. Il costo delle ore supplementari
passa da 1.200.000 lire per ora di volo a 2.600.000 di lire, anche
qui è più che raddoppiato il costo.
Nello stesso tempo il
forfait
, come dicevo prima, non
viene più calcolato sulle 600 ore, ma sulle 400. Poi c'è la spesa
ulteriore che non era prevista dalla convenzione precedente sul
pernottamento dell'equipaggio, vedo ora che c'è un emendamento
della II Commissione per toglierlo, quantificata in 500.000 lire
ogni notte.
Vorrei fare un confronto su quello che succede con la nuova
convenzione.
Si dice che è stato cambiato l'aereo, l'Air-Jet, se non erro, ma
questo aereo è stato acquistato da un anno e mezzo, ed opera da un
anno e mezzo. Allora andiamo a vedere quanto ha viaggiato,
considerando le ore di volo dell'ultimo anno. Con il nuovo aereo
sono state fatte 750 ore di volo. Queste 750 ore di volo sono state
pagate nel modo seguente, questa è la media dei due ultimi anni, in
base alla vecchia convenzione: 858 milioni di lire forfetari annui
delle 600 ore, poi ci sono 750 ore meno 600 ore, vale a dire 150
ore aggiuntive pagate con lo straordinario per un importo di 198
milioni di lire, in totale 1.556 milioni di lire.
Cioè, 750 ore di volo fatte dall'Air-Jet dalla metà del 1991
alla metà del 1992 ci sono costate 1 miliardo 556 milioni di lire.
Con la nuova convenzione, ipotizzando lo stesso numero di ore, non
si capisce perché devono diminuire. L'ultimo anno ha già viaggiato
questo aereo nuovo, non è stato cambiato, quindi ipotizzando 750
ore di volo succede che il costo forfetario delle 400 ore è di 1
miliardo 100 milioni di lire, ma poi abbiamo ben 350 ore fuori dal
forfetario, che fanno altri 910 milioni di lire per un totale di 2
miliardi 10 milioni di lire.
Ma non è neanche vera questa cifra, che rimarrebbe tale solo nel
caso in cui il
forfait
fosse calcolato su base annua, ma
essendo calcolato su base trimestrale e accadendo che in un
trimestre si voli di più per svariati motivi con lo stesso numero
di ore, con la nuova convenzione andiamo a spendere 2 miliardi 270
milioni di lire rispetto alla cifra di 1 miliardo 56 milioni di
lire della vecchia convenzione. I costi sono più che
raddoppiati.
Questa convenzione non sta in piedi. Ci sarebbero altre
considerazioni da fare. Questo della Air Vallée è un lusso che ci
costa l'ira di Dio, perché ci costerà 2 miliardi 270 milioni di
lire per la convenzione, poi ci costerà la partecipazione
azionaria, perché noi siamo azionisti della Air Vallée, abbiamo
pagato. Ci costa più di 1 miliardo di lire.
I soldi che diamo alla Air Vallée per la gestione
dell'aeroporto, in tutto dai tre ai quattro miliardi circa l'anno,
senza contare i lavori che la Regione fa direttamente
sull'aeroporto.
Credo che siamo di fronte a delle spese enormi e non
giustificabili rispetto all'utilità di questo servizio.
Presenteremo quindi, su questa proposta di convenzione una serie
di emendamenti: il primo riguarda l'articolo 6, 1° comma, non c'è
nessuna giustificazione per passare dagli 858 milioni del luglio
1992 ad 1 miliardo e 100 milioni. Noi proponiamo che il forfetario
annuo sia 900 milioni, che è già una cinquantina di milioni in più
rispetto al mese di luglio.
Teniamo conto nel rinnovo di una convenzione, di un beneficio
che vogliamo dare, però manteniamo le 600 ore di volo. Perché se
non manteniamo le 600 ore di volo abbiamo questa crescita
esponenziale dei costi, evidentemente l'Air Vallée ha fatto bene i
suoi conti, ma l'Amministrazione secondo me non li ha fatti
bene.
La nostra ulteriore proposta è di abrogare l'articolo 6, terzo
comma, che concerne le spese per l'equipaggio, mi pare che su
questo già la II Commissione avesse espresso parere analogo.
Sul quarto comma dell'articolo 6, bisogna assolutamente togliere
il
forfait
trimestrale, il
forfait
va calcolato
sull'anno, non sul trimestre, perché se voliamo 400 ore l'anno,
indipendentemente che in un trimestre si voli di più o di meno il
forfait
deve essere quello, non si può calcolare su base
trimestrale altrimenti è chiaro che i costi aumentano ancora.
Proponiamo poi, di ridurre il costo dell'ora di volo per le ore
supplementari ed alcune modalità per quanto riguarda la
trasmissione della relazione semestrale dell'Air Vallée alla
Presidenza del Consiglio, che è formulata in modo tale, per cui i
consiglieri non la vedono mai.
Presidente
Ha chiesto di parlare il Presidente della
Giunta, ne ha facoltà.
Si dà atto che il Consigliere Rusci non partecipa alla
discussione dell'oggetto.
Lanivi (GM)
Volevo fare una proposta, dato che questo
tipo di argomento deve essere trattato in assoluta trasparenza e
chiarezza, per non dare l'impressione di volere una sorta di
braccio di ferro. Il provvedimento è stato esaminato dalle due
Commissioni. Proporrei di riunire le due Commissioni, che hanno già
esaminato l'argomento, mi pare la II e la IV Commissione, che già
si erano espresse in materia, eventualmente con la partecipazione
della stessa Air Vallée al fine di riconsiderare l'argomento.
Chiedo formalmente il rinvio di questo argomento.
Presidente
Il Consiglio prende atto che l'argomento è
rinviato all'esame delle Commissioni consiliari permanenti II e
IV.
