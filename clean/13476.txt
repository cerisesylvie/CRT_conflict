Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4495 del 13 aprile 1993 - Resoconto
OGGETTO N. 4495/IX Disegno di legge: "Concorso regionale nel
pagamento degli interessi per mutui di miglioramento fondiario
stipulati tra il 1° gennaio 1981 ed il 31 dicembre 1984".
Presidente
É aperta la discussione generale.
Se nessun Consigliere chiede di parlare, si passa all'esame
dell'articolato. Do lettura dell'articolo 1:
Articolo 1 1. Per i mutui di miglioramento fondiario
stipulati tra il 1° gennaio 1981 ed il 31 dicembre 1984, per i
quali l'Amministrazione regionale è intervenuta con il concorso nel
pagamento degli interessi ai sensi delle leggi all'ora vigenti, può
essere concesso un ulteriore abbattimento degli interessi a carico
dei beneficiari nella misura massima di 6 punti percentuali, a
condizione che lo stesso tasso a carico del beneficiario non
risulti inferiore al 2 percento per i mutui stipulati a favore di
aziende agricole che hanno attuato il piano di sviluppo ai sensi
della Legge regionale 28 luglio 1978 n. 49 e al 4,30 percento per
gli altri casi.
2. Il concorso di cui al comma precedente è concesso
annualmente, per i mutui in essere a partire dal 1993 e fino alla
data di estinzione degli stessi, prevista in alcuni casi nel
2004.
Presidente
Pongo in votazione l'articolo 1.
Esito della votazione:
Presenti, votanti e favorevoli: 20
Il Consiglio approva all'unanimità
Presidente
Do lettura dell'articolo 2:
Articolo 2 1. Per beneficiare del contributo di cui
all'articolo precedente gli interessati devono presentare domanda
all'Assessorato dell'Agricoltura, Forestazione e Risorse Naturali
entro 2 mesi dall'entrata in vigore della presente legge, allegando
copia del contratto con l'istituto mutuante.
2. L'esame della domanda e della documentazione relativa è
demandata ai Servizi Agrari ed Affari Generali dell'Assessorato
dell'Agricoltura, Forestazione e Risorse Naturali.
3. Il contributo viene liquidato annualmente con deliberazione
della Giunta regionale.
Presidente
Pongo in votazione l'articolo 2.
Esito della votazione:
Presenti, votanti e favorevoli: 20
Il Consiglio approva all'unanimità
Presidente
Do lettura dell'articolo 3:
Articolo 3 1. La spesa derivante dall'applicazione della
presente legge, prevista in annue L. 200.000.000, grava sul
capitolo 41285 (di nuova istituzione) del bilancio di previsione
della Regione per l'esercizio 1993 e sui corrispondenti capitoli
dei futuri bilanci.
2. Alla copertura dell'onere di cui al comma uno si provvede per
l'anno 1993, mediante la riduzione di lire 200.000.000 dello
stanziamento iscritto al cap. 69020 (fondo globale per il
finanziamento di spese di investimento) a valere
sull'accantonamento previsto all'allegato n. 8 del bilancio in
corso (D - Sviluppo economico - 6 Interventi settoriali - 6.1
Agricoltura - 6.1.4. Interventi nel settore agricolo), su questo
intervento risulta quindi disponibile la minore somma di lire
2.360.000.000.
3. Per gli anni 1994 e 1995 mediante utilizzo per lire
400.000.000= delle disponibilità iscritte al cap. 69020 del
bilancio pluriennale 1993/1995.
4. A decorrere dall'anno 1996 e fino all'anno 2004 gli oneri
saranno iscritti ai sensi dell'articolo 15 della legge regionale
27.12.1989, n. 90 (norme in materia di bilancio e di contabilità
generale della Regione Autonoma Valle d'Aosta), modificata con
legge regionale 7 aprile 1992, n. 16.
Presidente
Pongo in votazione l'articolo 3.
Esito della votazione:
Presenti, votanti e favorevoli: 20
Il Consiglio approva all'unanimità
Presidente
Do lettura dell'articolo 4:
Articolo 4 1. Al bilancio di previsione della Regione per
l'anno 1993 sono apportate le seguenti variazioni:
Parte spesa
Variazione in diminuzione
Cap. 69020 Fondo globale per il finanziamento di spese per
investimento
lire 200.000.000
Variazione in aumento
Cap. 41285 (nuova istituzione)
programma regionale 2.2.2.01.
codificazione 2.1.2.4.3.4.10.10.04.
"concorso nel pagamento degli interessi su mutui di
miglioramento fondiario stipulati tra il 1.01.1981 ed il
31.12.1984
legge regionale "
lire 200.000.000
Presidente
Pongo in votazione l'articolo 4.
Esito della votazione:
Presenti, votanti e favorevoli: 20
Il Consiglio approva all'unanimità
Presidente
Pongo in votazione la legge nel suo
complesso.
Esito della votazione:
Presenti, votanti e favorevoli: 20
Il Consiglio approva all'unanimità
