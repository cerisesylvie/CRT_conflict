Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 165 del 28 giugno 1972 - Resoconto
OGGETTO N. 165/72 - Acquisto di un appezzamento di terreno
sito in Comune di St. Nicolas da utilizzare per scopi di pubblica
utilità. Delega alla Giunta.
Chantel
(P.S.I.) -
Qui avete avuto un allegato,
c'è pitturata la parte che si deve comprare, la parte, la Regione
ha già l'altra proprietà, che è stata macchiata, proprietà
regionale, il prezzo richiesto inizialmente era il prezzo pagato
dall'Agip 5.000 lire al metro e la Giunta ha portato la discussione
sulle 1.000 lire che, dopo un periodo di discussione, ha finito per
essere accettato.
Io ritengo che il prezzo sia equo, vero, e che effettivamente
questa striscia di terreno potrà servire a diversi usi, sia per
farne una zona verde come il giardino, sia per farne un posteggio e
sia per tenerla a zona verde come è stato prospettato.
Manganoni
(P.C.I.)
- Dunque, qui 1.000 lire al
metro, io do atto che non è un prezzo esagerato, teniamo conto
però, Chantel, che si tratta di una zona paludosa, infestata di
zanzare, e io mi chiedo,
"ma lè tot de letze pè lì"
,
conosciamo la zona dov'è, tanto è vero che quel giardino dei
ragazzi, oltre all'inconveniente che i ragazzi non ci sono lassù, e
quelli che vanno in villeggiatura vanno a giocare nei prati e nei
boschi per non farsi succhiare dalla zanzare, comunque questo ormai
è fatto, allora io ripeto non è eccessivo il prezzo,
Bisognerà, però, tenere conto che lì bisognerà fare del riporto
notevole per risanare la zona, riporto notevole. Ora qui per la
destinazione, qui si parla "ulteriore area verde ed eventuale
pubblico parcheggio", io insisto perché si faccia il
parcheggio.
Quando si è fatto quell'infelice giardino dei ragazzi noi, il
nostro Gruppo, aveva insistito che si faccia un parcheggio allora e
non questo giardino dei ragazzi, perché voi andate a St. Nicolas in
estate e non sapete dove parcheggiare.
Allora, primo: che questo venga adibito a parcheggio, se non
tutto almeno in buona parte, poi magari piantando delle piante,
degli alberi attorno per zona verde per ombreggiare questo
parcheggio: in secondo luogo qui l'accesso, perché praticamente
questi due, l'appezzamento che noi già possediamo come Regione e
quello che acquistiamo non confinano, d'accordo; l'accesso alla
zona che acquistiamo, cioè quella tinteggiata in verde, c'è
l'accesso? Dove c'è scritto passaggio a ponente? Dove c'è quella
freccia? Credo che ci sia, perché non andiamo ad acquistare un
altro fondo intercluso.
Chantel
(P.S.I.)
- Tutte e due le strade.
Manganoni
(P.C.I.)
- Quindi, noi abbiamo due
accessi a questo, di che larghezza? Sufficiente? Va bene se ci sono
gli accessi sono pienamente d'accordo, il prezzo, ripeto, non è
eccessivo anche se è una zona paludosa, ecc.? Ma mille lire al
metro lì nella zona, però bisognerebbe che qui facciamo al più
presto i parcheggi: Rollandoz, tu che sei della zona te ne rendi
conto di questo? È impossibile a St. Nicolas d'estate parcheggiare
una macchina!
Caveri
(U.V.)
- Ho appreso dal Consigliere
Manganoni, oltre all'esistenza delle zanzare, ho appreso che quei
terreni sono paludosi, vorrei sapere cosa vuol fare la Giunta di
questi terreni paludosi?
Montesano (P.S.D.I.)
- Chi altri chiede la parola? Bordon
vuoi la parola tu? Allora avanti.
Bordon (D.C.)
- La parola è brevissima, la richiesta:
sono paludosi o non paludosi questi terreni? Punto a capo, prima
cartuccia.
Lustrissy
(D.P.)
- Sono sortumosi, non sono
paludosi, sono sortumosi.
Bordon (D.C.)
- Cosa sono?
Lustrissy
(D.P.)
- Sortumosi!
Bordon (D.C.)
- ...Vado dentro con la barca e cosa
faccio?
Montesano (P.S.D.I.)
- Allora Chantel rispondi?
Chantel
(P.S.I.)
- Io ho già risposto... se
vogliamo fare il parcheggio lo potranno fare quando vogliono
no?
(Voce del Consigliere Bordon:
sì...)
Montesano (P.S.D.I.)
- Bordon, sei indisciplinato
oggi!
Bordon (D.C.)
- No, mi sto divertendo io.
Montesano (P.S.D.I.)
- Allora chi approva la delibera
alzi la mano. Contrari? Astenuti? Il Consiglio approva.
Oggetto n. 15. Come?
Caveri
(U.V.)
- Gli astenuti? Oh, ci sono stati 7,
8 astenuti, bisogna darne atto, no?
Montesano (P.S.D.I.
) - Ma io credo che l'astensione deve
essere dichiarata, qualcuno ha dichiarato l'astensione? Purtroppo,
caro Avvocato Caveri sovente, quasi nella totalità dei casi, non si
alza la mano, ma in genere quando ci si astiene; va bene, allora
siccome c'è una contestazione sulla votazione ripetiamo, chi è
favorevole alzi la mano, contrari? Astenuti? Ecco astenuto l'Avv.
Caveri; sì, ma appunto se Lei me lo diceva io facevo verbalizzare
la sua astensione e tutto finito lì.
Allora il Consiglio approva.
Si passa all'oggetto n. 15.
