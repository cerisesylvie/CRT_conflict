Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 215 del 29 aprile 1982 - Resoconto
OGGETTO N. 215/VII - INIZIATIVE PER CONTROLLI SANITARI NEI
CONFRONTI DEL BESTIAME BOVINO PROVENIENTE DA FUORI VALLE -
(Interpellanza).
PRESIDENTE
: Do lettura dell'interpellanza presentata dai
Consiglieri Lustrissy e Maquignaz:
PRESO ATTO delle dichiarazioni rese dall'Assessore regionale
alla Sanità in una recente riunione della Associazione Allevatori
Valdostani sulla situazione della bonifica sanitaria del bestiame
con riferimento particolare alle bovine provenienti dal
Piemonte;
RILEVATA
la gravità della situazione denunciata con riguardo
agli "inconvenienti sanitari dovuti al mancato o insufficiente
controllo degli animali andati negli alpeggi" come dichiarato
dall'Assessore alla Sanità al quotidiano "La Stampa" e pubblicato
il giorno 19.3.1982;
INTERPELLANO
l'Assessore regionale alla Sanità per conoscere:
1)
quali provvedimenti intende adottare per eliminare
gli inconvenienti lamentati;
2)
se sono stati individuati i responsabili delle
infrazioni alle norme sul risanamento e applicate di conseguenza le
sanzioni di legge.
PRESIDENTE
: Illustra l'interpellanza il Consigliere
Lustrissy; ne ha facoltà.
LUSTRISSY - (D.P.):
Questa interpellanza prende le mosse
da una recente riunione che è stata organizzata dall'Associazione
Allevatori della Valle d'Aosta, dove, discutendo del problema de:
risanamento del bestiame, è venuto fuori un problema abbastanza
importante cioè quello del bestiame che entra in Valle d'Aosta non
sano, rappresentando così un veicolo di infezione.
Nel corso della riunione è state detto che fra qualche settimana
ci saranno dei dati più dettagliati sulla situazione riferita al
bestiame ammalato entrato in Valle d'Aosta, per cu: si vorrebbe
sapere se è già stata individuata la consistenza di questo fenomeno
e quali rimedi sono stati predisposti per poter evitare questa
situazione.
L'altra questione è quella relativa agli alpeggi, in quanto in
questi ultimi anni pare ci sia stata una maggiore infezione (mi
riferisco alla brucellosi e non alla tubercolosi), perché i
controlli si sono allentati o sono stati scarsi.
Vorrei conoscere l'entità del fenomeno, se sono state
riscontrate in questi anni delle infrazioni e in quale numero, se
siano state anche irrogate delle sanzioni per queste attività che
sono contrarie alle disposizioni sul risanamento.
PRESIDENTE
: Ha chiesto di parlare l'Assessore alla Sanità
ed Assistenza Sociale Rollandin; ne ha facoltà.
ROLLANDIN - (U.V.):
Nella riunione dell'Associazione
degli Allevatori il problema era stato posto in questi termini
direttamente dall'Assessorato, cioè era stato portato
all'attenzione dell'Associazione perché se ne facessero carico
nelle loro riunioni, in quanto era stato sollevato direttamente dai
veterinari che hanno constatato che c'era una recrudescenza di
malattie, in particolare della brucellosi, e è stato chiesto che
venisse fatta maggiore attenzione su questo punto. Quindi
l'Associazione Allevatori è stata interessata per questo motivo
specifico.
Ora, gli inconvenienti che vengono richiamati nella premessa e
che si portavano all'attenzione, sono dovuti a scorrettezze
avvenute in diversi punti, soprattutto nella vicina Regione
Piemonte e che già i competenti organi della Regione Piemonte hanno
identificato e_ segnalato anche alle autorità giudiziarie, perché
hanno avuto ripercussioni in Valle d'Aosta.
Il problema di evitare il contagio, (l'eliminazione avviene
elusivamente per evitare questo contagio che può arrivare fino alla
persona umana) ha determinato l'emanazione di determinate
disposizioni che sono state date ai veterinari e quindi agli
operatori. In particolare, erano tenuti a segnalare tutti i casi
che si riscontravano, quando si facevano le visite nelle stalle, di
proprietari che avevano acquistato bestiame proveniente da fuori
Valle senza sottoporlo nuovamente a riprova, come è previsto dalla
legge ma non osservato in queste operazioni di compravendita.
Chiaramente non ci siamo limitati al discorso dell'operatore,
perché può succedere che il veterinario non vada per un certo tempo
in quella stalla, per cui l'animale può soggiornarvi a lungo;
quindi abbiamo invitato le autorità locali, i sindaci, a
collaborare ed abbiamo messo a loro disposizione tutte le circolari
dell'Associazione Allevatori perché si facessero parte attiva in
questa opera di sensibilizzazione, nel contempo gli allevatori che
acquistavano questi capi sono stati sollecitati a segnalare
direttamente l'acquisto in modo che potessero esser fate le
controprove, quindi le segnalazioni di eventuali irregolarità.
Questo proprio per un rapporto reciproco di correttezza, quindi un
fatto di interscambio con la vicina Regione Piemonte.
A questo proposito va detto che ultimamente sono stati segnalati
parecchi casi di animali che erano stati comprati, e adesso vengono
riprovati. Gli esiti di questa riprova non si sanno ancora tutti;
alcuni erano risultati positivi, e quindi questi animali verranno
abbattuti. Naturalmente provvederemo, per questi casi, a metterci
in contatto con le zone di provenienza, perché interessante è
sapere come mai questi animali che venivano regolarmente venduti
con certificato sanitario risultassero, in sede di verifica,
ammalati. Questo inconveniente veniva fino a due anni fa addebitato
alla Regione Valle d'Aosta, perché si diceva che noi infettavamo la
vicina Regione Piemonte, in quanto davamo degli animali
accompagnati da un certificato che poi non sempre risultava essere
valido.
Oltre al problema della compravendita, che si è acuito in questo
periodo, in quanto in certe zone il numero di animali oggetto di
compravendita era in diminuzione e gli allevatori hanno fatto
ricorso alla vicina Regione Piemonte, mentre prima di fatto non
succedeva, c'è l'altro problema che è quello dell'alpeggio, cioè il
problema dell'affluenza in montagna nei mesi estivi, di bestiame
che normalmente si trova nella vicina Regione Piemonte.
E qui il problema presenta un duplice aspetto: primo, di
cittadini che sono residenti in Valle e che spostano il loro
bestiame per alcuni mesi durante l'inverno in quella Regione, ed è
successo che alcuni hanno fatto svolgere le prove di risanamento
nella zona dove loro erano dimoranti in quel periodo, quindi non
sono stati soggetti alle verifiche degli operatori che poi li
controllano durante l'estate. Secondo, la mancanza di dati esatti,
per poter effettuare i controlli durante il periodo dell'alpeggio,
relativi ai proprietari, al numero di capi che veniva portato e
alla provenienza; perché per gli inconvenienti che abbiamo notato
ultimamente - e mi riferisco alla recrudescenza della brucellosi -
non abbiamo potuto in certi casi far degli addebiti precisi in
quanto non avevamo gli elementi conoscitivi relativi al
proprietario; cioè l'allevatore che portava 50 capi dalla Regione
Piemonte, ne prendeva 5 da una parte, 10 dall'altra, quindi era un
insieme di piccoli allevatori che non avevano la possibilità di far
affluire i loro capi in Valle.
In definitiva i capi di bestiame venivano assegnati direttamente
a chi conduceva l'alpeggio e il discorso si chiudeva lì, quindi era
difficile individuare di chi erano quegli animali che avevano
potuto causare l'infezione; ed è per questo che quest'anno
chiediamo che prima di portare i capi in Valle sia fatta una
controprova per sapere se l'animale è sano o ammalato. Questa
controprova viene effettuata non solo dall'operatore di zona,
quindi nella vicina Regione Piemonte, ma assieme all'operatore
della Valle. Questo per un duplice motivo: perché così si ha
conoscenza delle condizioni ambientali in cui l'animale è vissuto
per tutto il periodo, e, secondo, si sa che l'operatore che lo
controllerà d'estate conosce esattamente il capo che deve essere
portato nel proprio alpeggio. Perché ogni operatore controlla i
capi della propria zona. Abbiamo mandato una circolare ai sindaci,
i quali hanno avuto i nomi dei proprietari degli alpeggi e in base
a questi dati noi controlliamo gli animali di quegli allevatori che
portano il bestiame in alpeggio. Era stata inviata questa circolare
per quanto riguarda quest'ultimo problema: "Bonifica sanitaria
degli allevamenti, controllo sul bestiame proveniente da altre
regioni per l'alpeggio in Valle d'Aosta".
"E' noto che numerosi bovini, ovini e caprini provenienti da
altre regioni, particolarmente dai Piemonte, vengono trasferiti sui
pascoli alpini di questa Regione per l'alpeggio estivo. Negli
scorsi anni si sono verificati al riguardo alcuni inconvenienti di
carattere sanitario riferibili a mancato o insufficiente controllo
dei gruppi di animali monticati dei quali alcuni già riconosciuti
infetti da tubercolosi o brucellosi".
In particolare abbiamo dovuto denunciare casi di proprietari che
avevano in alpeggio animali che ufficialmente avrebbero dovuto
essere abbattuti. Siccome abbiamo riscontrato questo abuso, li
abbiamo denunciati; inoltre ultimamente abbiamo dovuto denunciare
casi di allevatori che avevano fatto la sostituzione della placa
auricolare, che a seguito di controlli sono risultate chiaramente
manomesse. Non sono molti questi casi, però succedono ancora.
Allo scopo di evitare il ripetersi degli inconvenienti
lamentati, per la prossima monticazione del bestiame si dispone
quanto segue: I singoli Comuni devono compilare e trasmettere a
questo Assessorato l'elenco aggiornato e completo degli alpicoltori
provenienti da altre Regioni con il loro bestiame e di quelli
residenti in questa Regione che monticano sui loro alpeggi bestiame
proveniente da altre Regioni (questo per sapere i nominativi
precisi).
Copia dell'elenco dev'essere consegnata al veterinario comunale
competente per territorio e al veterinario incaricato delle
operazioni di risanamento. I bovini, ovini e caprini di cui
trattasi, dovranno risultare indenni da tubercolosi o brucellosi a
seguito di prove diagnostiche effettuate secondo le modalità che
saranno a suo tempo comunicate, e che abbiamo già comunicato agli
operatori. Gli alpicoltori interessati saranno tempestivamente
informati delle nuove disposizioni con apposita circolare che sarà
inviata dallo scrivente sulla base degli elenchi ai singoli
Comuni".
Il tutto deve essere fatto entro il 31 marzo; abbiamo avuto
questi nominativi, si stanno facendo già le operazioni di controllo
di quegli animali che verranno in Valle nelle singole zone di
provenienza. Questo proprio per evitare che ci siano ulteriori
disguidi, perché, come ho già avuto occasione di dire, soprattutto
per la brucellosi, la Regione Valle d'Aosta era stata riconosciuta
zona indenne, in quanto la percentuale era scesa al di sotto dei
limiti che sono previsti dalle singole Regioni. Ora questo
risultato non può essere messo in forse da questi episodi, perché
soprattutto in zone di bassa e media valle abbiamo riscontrato che
in due alpeggi in particolare si è avuto una catena di animali
infetti da brucellosi, dipendenti dal fatto che erano stati tutta
l'estate assieme ad animali affetti da brucellosi. Questo è un caso
macroscopico, abbiamo avuto conseguenze che hanno portato dei
disguidi che vanno ad accrescersi a quelli già esistenti per
l'eliminazione degli animali affetti da tubercolosi.
Per quanto riguarda il primo punto, i dati definitivi, ci sono
stati alcuni casi ultimamente e le percentuali saranno comunicate
appena sarà finita l'ultima controprova e soprattutto gli esami che
vengono fatti sui giovani animali, per avere il quadro complessivo
di tutta la Regione.
PRESIDENTE
: Ha chiesto di parlare il Consigliere
Lustrissy per la replica; ne ha facoltà.
LUSTRISSY - (D.P.):
Ringrazio l'Assessore per i
chiarimenti dati, che sono stati soddisfacenti; mi congratulo anche
per la rapidità delle operazioni con cui sono state date le
disposizioni affinché questi inconvenienti individuati con certezza
vengano perseguiti e venga riportata la situazione alla
normalità.
PRESIDENTE
: Colleghi Consiglieri, al punto 11 e al punto
12 dell'ordine del giorno sono iscritti due argomenti analoghi; il
Consiglio ritiene che si possa procedere ancora con queste due
interpellanze da discutere abbinate, e poi sospendere la
seduta?
Mi sembra che la maggioranza del Consiglio ritenga che si
possono sospendere qui i lavori; riprenderanno oggi con la
trattazione degli oggetti 11 e 12 abbinati.
La seduta è sospesa.
La seduta termina alle ore 12,25.
