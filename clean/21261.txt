Classificazione
AMMINISTRAZIONE REGIONALE
Amministrazione della giustizia
TRASPORTI E VIABILITÀ
Autostrade e trafori alpini



Oggetto del Consiglio n. 1168 del 23 febbraio 2005 - Resoconto
OGGETTO N. 1168/XII - Eventuale costituzione di parte civile
dell'Amministrazione regionale nel procedimento penale relativo al
tragico incidente nel Traforo del Monte Bianco. (Interpellanza)
Interpellanza
Tenuto conto che in data 31.1.2005 si è aperto presso il
Tribunale di Bonneville (France) il dibattimento penale relativo
alla tragedia del Monte Bianco (era il 24 marzo 1999), in cui
persero la vita 39 persone;
Ricordato che tale grave accadimento provocò la chiusura del
Monte Bianco, con conseguenti rilevanti danni patrimoniali (benché
minori di quelli inizialmente paventati) e morali, per la Regione
Autonoma Valle d'Aosta;
Osservato che L'Amministrazione regionale non si è costituita
parte civile, come avrebbe potuto (per non dire, dovuto) nel
processo penale in esame;
i sottoscritti Consiglieri regionali
Interpellano
Il Presidente della Regione per sapere:
1) se l'Amministrazione regionale si sia posta il problema
della costituzione di parte civile nel procedimento penale relativo
alla strage del Traforo del Monte Bianco il cui dibattimento si è
aperto a Bonneville (France) il 31.1.2005;
2) in caso affermativo, perché si è deciso di non operare
detta costituzione, necessaria ai fini dell'ottenimento dei danni
subiti dalla Regione in sede penale;
3) se il Governo regionale intenda eventualmente procedere in
sede civile per ottenere il ristoro dei propri danni patrimoniali e
morali.
F.to: Curtaz - Riccarand - Squarzino Secondina
Président - La parole au Conseiller Curtaz.
Curtaz (Arc-VA) - Intanto faccio un appunto bonario circa il
titolo di questa nostra iniziativa, che mi sembra parzialmente
errato, perché più che di eventuale costituzione di parte civile,
direi che l'interpellanza si occupa della mancata costituzione di
parte civile. Il termine "eventuale" fa pensare a una possibilità
che è ancora data, in realtà la costituzione di parte civile nel
processo di Bonneville la Regione - come chiunque altro - non lo
può più fare perché i termini per il diritto francese, come per
quello italiano, scadono all'inizio del dibattimento. Dico questo
solo per questioni di chiarezza, anche perché mi sembra che dal
tenore dell'interpellanza risulti chiaro come da parte nostra ci
sia un atteggiamento preoccupato per la disattenzione con la quale
l'Amministrazione regionale ha seguito la vicenda.
La vicenda è purtroppo molto nota a tutti e quindi mi limiterò a
un piccolo riassunto. Erano quasi sei anni fa quando, proprio in
quest'aula, giunse la notizia di un grave incidente al traforo del
Monte Bianco, se non ricordo male era un mercoledì; certo nessuno
di noi immaginava che l'incidente avesse avuto quelle gravità e
quelle ripercussioni. Si parlava della possibilità che ci fosse
qualche morto, 5-6 morti, del traffico chiuso, ma nessuno aveva
l'idea di una catastrofe così grave. A seguito di questa sciagura,
che è avvenuta dal punto di vista spaziale nel territorio francese,
l'ufficio istruzione del Tribunale di Bonneville ha fatto un lungo
e complesso lavoro di ricostruzione istruttoria, un avvocato che ha
seguito la vicenda fin dall'inizio mi raccontava che probabilmente
sono state scritte più di un milione di pagine: questo per dare
l'idea della voluminosità del lavoro svolto.
Recentemente si è aperto a Bonneville il processo, in cui ci
sono 15-16 imputati fra coloro che devono rispondere di questo
accadimento, in cui persero la vita 39 persone, un processo
organizzato in maniera adeguata e piuttosto bene da parte dei
francesi, sappiamo che in Francia lo Stato esiste e ha piacere di
far vedere che esiste, quindi l'organizzazione del processo non è
solo l'organizzazione di un dibattimento in aula, ma è una cosa che
ha coinvolto molti rami dell'Amministrazione, ha coinvolto la
cittadina di Bonneville e per chi ha avuto l'occasione di
avvicinarsi per ragioni varie al processo è stato un impatto
positivo rispetto alla realtà organizzativa che siamo abituati a
verificare in Italia. Ci si poteva aspettare che se non prima,
quanto meno in occasione del dibattimento la Regione si costituisse
parte civile per chiedere i danni agli eventuali responsabili che
il tribunale di Bonneville volesse accertare. Perché?
A nostro giudizio per almeno due ragioni sostanziali. Come si
ricorderà fin dalle settimane successive alla sciagura, si parlò di
danni patrimoniali che la Regione avrebbe subito; si fecero degli
studi, delle previsioni. In realtà queste previsioni erano
sovrastimate, nel senso che i danni patrimoniali si rivelarono
inferiori a quelli previsti in quanto, come qualcuno aveva intuito,
se la chiusura del traforo portava degli inevitabili problemi nel
settore commerciale, avrebbe tuttavia costituito - seppure
provvisoriamente - un piccolo atout turistico in più. Le località
della Valdigne e Courmayeur in particolare ebbero in quel periodo
un incremento significativo della presenza turistica soprattutto
per quanto riguarda la durata della presenza del villeggiante. Ci
furono anche nel dibattito di quegli anni anche delle diverse
visioni, ma penso che tutti possiamo concordare - anche noi che
eravamo i più critici nei confronti di questa stima esagerata dei
danni - che dal punto di vista economico finanziario qualche danno
la chiusura prolungata del tunnel l'ha creata anche per le casse
della Regione, perché minori passaggi significano minori imposte e
quindi minori entrate di gettito fiscale nella nostra Regione.
Questa è una prima considerazione di merito sulla opportunità di
chiedere il risarcimento per il danno patrimoniale.
Io credo - ed è la cosa che ci preme di più - che la Regione e
le istituzioni regionali come rappresentanti del popolo valdostano
abbiano subito un danno morale da questa vicenda e la sede del
procedimento penale è quella per ottenere anche un risarcimento
morale, che in ipotesi poteva essere perfino simbolico. Avrei
ritenuto opportuno che la Regione si costituisse parte civile, per
dire: la comunità valdostana ha subito un pregiudizio morale,
spirituale da questo evento, quindi la Regione che rappresenta
questa comunità chiede un risarcimento dei danni agli eventuali
responsabili (non sappiamo oggi se gli imputati saranno dichiarati
responsabili, da quel poco che possiamo capire mi sembra difficile
che una sciagura del genere possa non aver avuto dei responsabili,
quando si pensa ai sistemi di controllo e di sicurezza mi sembra
che ci siano delle vicende piuttosto chiare in proposito).
L'assenza della Regione a quel processo ci sembra una
disattenzione preoccupante, vorremmo capire cos'è che ha indotto
l'Amministrazione regionale a fare questa scelta, a non costituirsi
parte civile in quel processo e capire se c'è l'idea di ottenere il
risarcimento dei danni in altre sedi.
Président - La parole au Président de la Région, Perrin.
Perrin (UV) - Je partage les considérations d'ordre général que
M. Curtaz a très bien représentées. Ma réponse tâchera d'être
ponctuelle mais sera une réponse de nature technique.
Comme vous le savez, la constitution de partie civile devant une
juridiction pénale a pour objet de permettre à la victime de
demander réparation du préjudice que lui a causé l'infraction.
Compte tenu de ses caractéristiques, cette démarche exclut toute
action civile.
Ceci dit, je peux vous dire, en réponse aux questions posées par
cette interpellation, qu'à la date du 31 janvier 2005 - à laquelle
a commencé le procès à Bonneville et date limite pour la
constitution de partie civile - la Région, citée en justice par la
"Volvo Truck Corporation" et par la "Volvo Europa Truck NV", avait
déjà entrepris deux actions civiles dès le mois de mai 2004, l'une
devant le Tribunal de Turin et la seconde, devant le Tribunal de
grande instance de Bonneville.
Je ne vais pas entrer dans les détails de ces contentieux mais
je peux vous indiquer que dans le cadre du recours déposé devant le
tribunal de Turin, la Région a demandé à
"Volvo Truck
Corporation", à "Volvo Europa Truck NV" et à 14 autres sujets -
dont le chauffeur du camion qui serait à l'origine de l'incendie -
le remboursement des dommages subis du fait de la baisse des
recettes enregistrée par le budget régional et des répercussions de
l'événement sur toute l'économie valdôtaine, mais aussi le
remboursement des dommages causés par cette affaire à l'image de la
Vallée d'Aoste et qu'elle laisse au juge le soin de quantifier. Le
recours formé devant le Tribunal civil de Bonneville a le même
objet.
Compte tenu de tout cela, il était superflu que la Région se
porte partie civile dans le cadre du procès pénal qui se déroule
actuellement en France, puisqu'elle a déjà pourvu aux actions
civiles pour demander réparation des dommages liés aux faits objet
du procès pénal.
Président - La parole au Conseiller Curtaz.
Curtaz (Arc-VA) - Prendiamo atto della risposta del Presidente
Perrin, che nella sua estrema sinteticità non ci ha però fornito
dettagli sufficienti per dichiarare o meno la nostra soddisfazione
alle questioni poste. Mi spiego. Ha detto il Presidente: "abbiamo
introdotto, fin dal maggio 2004, due cause civili: una radicata
presso il Tribunale di Torino e l'altra in corso presso il
Tribunale di Bonneville". Queste due cause civili sarebbero state
intentate nei confronti della "Volvo", che è la società produttrice
del mezzo incendiatosi, e di altri 14 soggetti.
Sarebbe essenziale capire se questi soggetti coincidano o meno
con i soggetti che sono sottoposti a processo penale a Bonneville,
perché se questi soggetti coincidessero almeno dal punto di vista
soggettivo - poi mi soffermo sul punto di vista oggettivo - la
risposta del Presidente potrebbe essere anche esauriente, perché se
il Presidente ci rassicurasse sul fatto che tutti i coimputati sono
parte dei processi civili e che in quella sede verrà deciso se sono
responsabili dei danni provocati alla Regione, il discorso della
mancata costituzione di parte civile ha un senso; viceversa, se
questi soggetti non corrispondono o corrispondono solo
parzialmente, il discorso della mancata costituzione di parte
civile non ha nessun significato quanto a giustificazioni.
C'è un altro punto, di carattere oggettivo. La costituzione di
parte civile in sede penale consente non solo di chiedere i danni
patrimoniali, a cui il Presidente ha fatto cenno, ma consente anche
di chiedere i danni morali subiti dalla comunità. Questo sarebbe
stato opportuno, anche per un altro motivo. Credo che in questi
anni i familiari delle vittime di questa strage si siano sentiti un
poco abbandonati; è vero che ha operato - anche bene -
un'Associazione delle vittime che ha sede in Francia e che ha
rapporti ramificati con tutti i familiari delle vittime, ma sono
stati rari per non dire inesistenti soprattutto negli ultimi anni i
segnali di attenzione verso queste persone. Altri enti, altre
comunità hanno ritenuto opportuno manifestare concretamente questa
solidarietà e chiedere i danni attraverso la costituzione di parte
civile nel processo penale di Bonneville; il fatto che la Regione
non lo abbia fatto, ritengo che sia un gesto di disattenzione, di
una qualche trascuratezza che con un po' di sensibilità maggiore il
Governo regionale avrebbe potuto evitare.
Con questo concludo, però voglio concludere con una richiesta al
Presidente, la richiesta di farci avere la documentazione o quanto
meno gli atti introduttivi relativi alle due cause civili in corso.
Documentazione che ci è essenziale per fare delle ulteriori
valutazioni in ordine a quanto oggi ci ha riferito. Chiedo quindi
al Presidente se vorrà farcela avere per le vie brevi oppure dietro
richiesta ai sensi dell'articolo 116 del Regolamento interno, in
modo che si faccia una ulteriore valutazione e a questo proposito
ci riserviamo di tornare sul problema, perché se - come è possibile
- le cause civili non riguardano tutti i potenziali imputati,
dovremmo capire perché nei confronti di qualcuno la Regione ha
chiesto il risarcimento dei danni e nei confronti di qualcun altro
questa richiesta non è stata avanzata.
Président - Nous pouvons terminer nos travaux sur ce point, pour
ce matin. Le Conseil est convoqué à 15 heures 30.
La séance est levée.
---
La séance se termine à 12 heures 52.
