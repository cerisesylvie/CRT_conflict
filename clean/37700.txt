Classificazione
EDILIZIA
Edilizia pubblica
ISTRUZIONE PUBBLICA
Istituzioni scolastiche



Oggetto del Consiglio n. 1390 del 29 luglio 2015 - Resoconto
OGGETTO N. 1390/XIV - Interpellanza: "Piano di reperimento
dei locali da adibire ad uso delle classi della scuola dell'IPR di
Aosta".
Presidente -
Per l'illustrazione, chiede la parola il
collega Viérin Laurent, ne ha la facoltà.
Viérin L. (UVP) -
Merci Monsieur le Président.
Si è parlato già questa mattina di edilizia scolastica, quando,
attraverso un'iniziativa, l'Assessore Baccega ci ha rassicurati sui
tempi di ristrutturazione, di riadeguamento dell'ex IPR in via
Chabod. Notizia che abbiamo appreso con piacere, nel senso che
quello è un edificio che, da un punto di vista anche della
logistica, in merito all'edilizia scolastica, è importante per
riuscire a riorganizzare il quadro dell'edilizia scolastica
regionale sulla città di Aosta, sapendo e leggendo che purtroppo ci
sono dei ritardi per quanto riguarda la realizzazione della scuola
polmone. Abbiamo appreso che c'è stato, è stato anche oggetto di
dibattito in Consiglio, un problema sul bando, e quindi si riparte
da zero.
Quindi, in premessa, ecco, siamo da un lato rassicurati su
quella questione dell'ex IPR, ma siamo preoccupati, invece, sui
continui ritardi di questa scuola polmone, che avevamo avuto modo
qui in aula di apprezzare in termini di inerenza a quello che è la
revisione del quadro degli interventi che sono diventati
estremamente urgenti, in merito agli edifici di competenza
regionale. Perché questa premessa? Perché l'argomento che trattiamo
oggi è parzialmente connesso all'interpellanza che noi abbiamo
indirizzato all'Assessore all'istruzione, dossier che parzialmente
condivide con l'Assessore ai lavori pubblici, in merito a...e c'è
anche una presa di posizione di qualche giorno fa, forse di ieri,
della "CGIL scuola" sulla preoccupazione per una revisione del
quadro della ripartizione dell'edilizia scolastica, soprattutto
delle scuole secondarie della nostra Regione, sulla città di Aosta.
Allora, cosa succede? Succede che una parte dell'ex IPR era rimasta
in capo ad una didattica inerente appunto all'ex IPR, parte di
scuola che oggi viene spostata, nelle decisioni dell'Assessorato, e
degli Assessorati, ipotizzando che ci sia stata sinergia. Vengono
spostate dall'ex IPR, classi che erano state mantenute perché, dal
luogo dove erano destinate, per accedere ai laboratori era
sufficiente attraversare una scuola tecnica. La funzionalità di
avere i laboratori di fronte al luogo in cui si studia era una
scelta che ci pareva all'epoca intelligente. Oggi c'è l'esigenza,
visto che al liceo musicale classico, diciamo musicale-artistico,
le tre realtà sono articolate...c'è l'esigenza di suddividere,
anche per la tipologia del liceo musicale che, dal punto di vista
didattico, crea sicuramente - anche se da un punto di vista di
armonia - dei rumori diversi, pertanto da un punto di vista
didattico, rispetto ad altre tipologie di insegnamento, c'è
un'esigenza e da qui parte, ce lo dirà l'Assessore, l'esigenza di
spostare.
Esigenza che si incastra in un'altra vicenda, che è quella della
succursale in piazza San Francesco, che era stata oggetto di
intervento, d'accordo col Comune, da parte dell'Amministrazione,
per creare una succursale appunto del liceo scientifico, all'epoca.
Succede che gli spazi sono liberi, ma ci sono classi di esubero
nelle medie, quindi quegli spazi vengono occupati dalle medie.
Allora l'Amministrazione cosa decide di fare? Decide di spostare
gli alunni dell'ex IPR in Place Soldats de la neige, mettendo delle
navette, quindi: navette per andare, navette per tornare perché i
laboratori non sono più di fronte al luogo didattico, e decide, non
prendendo in considerazione, ma ce lo dirà l'Assessore, i lavori
effettuati presso il Conservatorio, che ha degli spazi, decide di
spostare la parte di liceo musicale nell'ex IPR.
Allora, Assessore, noi le chiediamo semplicemente: che cosa c'è
all'origine di questa scelta? Come avete pensato? Perché ci fa
sempre piacere capire come si pensa da un punto di vista
amministrativo, per capire un po' la logica che anima le scelte.
Perché spesso poi, quando ci sono anche prese di posizione, dici:
"ma grandi disagi"...allora uno dice "chissà come mai è scaturita
questa lampante e ingegnosa idea di spostare" soprattutto quando il
suo collega Baccega questa mattina ci dice "ma fra un anno, poi i
lavori sono finiti". Quindi "li spostiamo quest'anno, poi l'anno
prossimo li rimettiamo lì", immaginiamo...anche perché, le
chiediamo: come mai, invece, non ha pensato di spostare quelli del
Liceo musicale in Place Soldats de la neige? Perché è un po' il
gioco dell'incastro: è più facile probabilmente spostare due volte,
rispetto allo spostamento di una sola volta.
E le domande sono molto semplici: quali sono le valutazioni e se
esiste un piano di reperimento comprensivo di tempi e finanziamenti
dell'IPR, questo in parte è stato, diciamo, stamattina illustrato;
partiamo dalle considerazioni di quali sono le scelte, quali sono
le logiche di questa scelta, sappiamo che questa è una vecchia
richiesta.
Nella nota della "CGIL scuola", c'è un po' una denuncia di avere
delle scuole di serie A e delle scuole di serie B. C'è l'istruzione
professionale, ed è stato sottolineato nei vari comunicati di
visita del Ministro, che, alla presenza del neo Assessore
Donzel...era soprattutto inerente al suo ruolo sulla formazione
professionale...il Governo saprà ancora di più oggi che la
formazione tecnica ha delle esigenze didattiche che sono diverse
rispetto ad altre esigenze. Andare a mettere un liceo musicale in
classi di una filiera tecnica, che ha i laboratori di fronte, non
ci pare, umilmente, una scelta molto intelligente. Poi lei ci
spiegherà, Assessore, come mai è stato fatto. Come non ci sembra
oggi tanto, così, coerente con le scelte di risparmio
dell'Amministrazione dover mettere delle navette, quindi ulteriore
scelta nella scelta, per spostare di continuo questi alunni, e da
Place Soldats de la neige tornare nei laboratori, che sono invece
di fronte al luogo dove stanno oggi.
Quindi siamo certi che l'Assessore saprà illuminarci su queste
scelte, sapendo che sicuramente non c'è un'idea di istruzione
differenziata, in base alla tipologia di percorso di studio, ma
sapendo che l'edilizia è prettamente connessa a quelli che sono i
contenuti di una scelta didattica e che quindi la funzionalità
oggi, secondo noi, viene meno. Grazie.
Presidente -
Per la risposta, ha chiesto la parola
l'Assessore Rini; ne ha facoltà.
Rini (UV) -
Grazie Presidente.
Vengo subito alle risposte puntuali. Per quanto riguarda il
primo punto, in merito alle valutazioni, la previsione
dell'utilizzo da parte della Regione dell'edificio scolastico di
Place Soldats de la neige, di proprietà del Comune di Aosta, per il
prossimo anno scolastico, è scaturita dalla sopravvenuta necessità
di reperire delle aule, stante l'insufficiente capienza delle sedi
disponibili per collocarvi alcune classi delle istituzioni
scolastiche superiori. La Sovraintendenza agli studi ha vagliato
tutta una serie articolata di ipotesi, alcune delle quali peraltro
ricordate anche dal collega, ma l'unica soluzione praticabile è
stata quella di richiedere al Comune di Aosta di poter utilizzare
uno dei due immobili scolastici siti in Place Soldats de la neige,
adibito a scuola polmone già utilizzata dall'istituzione Corrado
Gex, negli anni scolastici 7 e 8 e 2008 e 2009, a seguito della
delocalizzazione di tutte le classi presenti nell'edificio
scolastico di viale Federico Chabod. Si è ritenuto, in particolare,
che, poiché nell'anno scolastico 2016-2017 la sede di viale Chabod
assegnata all'istituzione Corrado Gex, com'è stato ben ricordato
dal collega Baccega, sarà completata, tutte le classi
dell'istituzione ritorneranno in questa sede e il disagio, quindi -
e lo comprendiamo, condividiamo con lei che di disagio si tratta,
ma quando si portano avanti dei lavori questo risulta essere
inevitabile - dicevo, il disagio dello spostamento sarà dunque
limitato nel tempo ad un solo anno scolastico. Relativamente ai
costi, si è stimato il numero di studenti che complessivamente
avrebbe dovuto spostarsi ed il numero di spostamenti che avrebbe
dovuto essere realizzato nel corso della settimana...sarebbero
stati, gli spostamenti, scusi, sarebbero stati maggiori, quindi
sono state fatte ovviamente delle proiezioni, anche dei costi,
sarebbero stati maggiori, dicevo, nel caso in cui si fosse
collocato il liceo musicale in Place Soldats de la neige. E quindi
i costi per i trasporti sarebbero stati, in maniera inevitabile,
ben superiori. La necessità del trasporto allievi del Corrado Gex
dalla sede ai laboratori risulta essere limitata in quanto
l'utilizzo dei laboratori avviene sulla base di, innanzitutto, 25
ore per i falegnami, di cui 11 esclusivamente di laboratorio,
mentre le altre 14 ore sono di compresenza con tecnologia e quindi
non tutte vengono svolte in laboratorio. E poi ancora 35 ore per i
manutentori, di cui 3 esclusivamente di laboratorio, mentre le
altre 32, come sopra, sono di compresenza con diverse discipline e
non tutte prevedono, come per il caso dei falegnami, la presenza in
aula di laboratorio. Considerato, quindi, l'impegno orario degli
allievi, che prevede anche due pomeriggi da 6 ore, quindi 6 ore
totali, con una calendarizzazione oraria adeguata si potrà evitare
qualsiasi costo per almeno 6 ore, sia del laboratorio di
falegnameria che quello meccanico-termico.
Per quanto riguarda la seconda questione, per quanto riguarda il
piano di reperimento di nuove aule, informo che il Dipartimento
opere pubbliche ha inserito nel programma regionale operativo dei
lavori pubblici per l'anno 2015 l'intervento di ampliamento
dell'edificio scolastico di via Chavanne, sede dell'istituzione
Corrado Gex, comportante una spesa complessiva di euro 630 mila e
prevedendone la realizzazione per il triennio 2015-16-17. Per
quanto concerne la data stimata di conclusione dei lavori di
ristrutturazione dell'edificio di viale Federico Chabod, credo che
abbia risposto in maniera puntuale il collega e quindi si fa
riferimento all'anno scolastico 2016-2017, quindi, come dicevo
prima, il disagio risulta limitato nel tempo. Relativamente alla
costruzione della scuola di regione Tzamberlet, come comunicato
sempre dall'Assessorato al territorio e opere pubbliche, si prevede
che essa possa essere ultimata entro l'estate del 2018. Al punto 3:
dall'esame del progetto della nuova sede e delle tramezzature ivi
previste, in base anche alle richieste già inoltrate dalla scuola,
si desume che la stessa è sufficiente ad ospitare tutte le classi
funzionanti nell'anno 2015-2016. Facciamo riferimento alla
ristrutturazione di viale Federico Chabod, con possibilità anche di
riutilizzare spazi al momento destinati ad altro uso, penso per
esempio all'aula dedicata all'informatica o, ancora, alla
biblioteca. Si constata, inoltre, che il settore falegnami è da due
anni che non prevede più la classe prima, così come il manutentore
termico, e quindi, in prospettiva, tutto il settore destinato a
falegnameria e laboratori termici potrebbe avere, anche in
un'ottica di revisione generale, una diversa collocazione con anche
un conseguente, quindi, riutilizzo degli spazi. Preciso, inoltre,
che la sede di viale Federico Chabod è necessariamente destinata
all'istituzione Corrado Gex, essendo l'unica dotata - ma questo è
ovvio, lo ricordava bene anche lei - di tutti i laboratori
necessari per gli indirizzi professionali e tecnici
dell'istituzione. Alla fine, l'ultima sua domanda, relativa alla
Torre dei Balivi: il complesso monumentale Torre dei Balivi,
ristrutturato e dimensionato principalmente per lezioni - con
rapporto cosiddetto "1 a 1", per capirci - non è compatibile,
proprio anche a livello di sede e di struttura, con lo svolgimento
di attività scolastiche che prevedono all'incirca 15-20 persone. E,
peraltro, oltretutto, è già completamente utilizzato, all'interno,
dall'attività del Conservatorio stesso.
Infine, concludo con un'osservazione più di carattere generale,
in base anche a quanto lei giustamente ricordava, noi sosteniamo in
maniera convinta e cerchiamo con umiltà di portarlo avanti
quotidianamente nella nostra attività...crediamo fortemente nel
rilancio reale, concreto, dell'istruzione formativa professionale,
questo in completa sinergia anche con gli assessorati competenti,
proprio perché crediamo, come lei ricordava, ma come noi lo
sosteniamo da sempre, che non vi siano percorsi formativi di serie
A e di serie B, tanto più in un momento storico come quello che
stiamo vivendo, dove credo che la realtà dei fatti quotidiana vada
proprio in questo senso, dove infatti il mercato del lavoro
continua sempre più a richiedere un'alta specializzazione di figure
professionali altamente formate e specializzate e, quindi, noi in
questo ci crediamo e vogliamo investire. Di certo una scelta
temporanea di un anno, di uno spostamento, non è stata fatta
ovviamente su questa base, ma unicamente in base a proiezioni
concrete, quali quelle che le ho appena ricordato, e a una
valutazione di opportunità scolastica. Per tutto quello che
riguarda, invece, il potenziamento di questo settore, noi ci
crediamo e continueremo in questo percorso.
Presidente
- Per la replica, chiede la parola il
Consigliere Viérin Laurent; ne ha facoltà.
Viérin L. (UVP) -
Merci Monsieur le Président.
Abbiamo ascoltato con attenzione la ricostruzione
tecnico-politica che lei ci ha così rappresentato. Intanto, non
siamo molto soddisfatti della nota che gli uffici le hanno
preparato, anche se le chiediamo...no, ma inerente alla questione
del raffronto dei costi...no, nel senso che lei ci dice che la
scelta ponderata...
Intanto si sapeva da maggio, da maggio si sapeva questa cosa,
magari, anche da un punto di vista organizzativo, essere un po' più
efficaci nell'organizzare, nel trasmettere alle istituzioni
scolastiche due traslochi che devono essere effettuati, se, quando
si sa da maggio? I numeri: lei ci ha detto parte tutto da una
vicenda che vede gli spazi in esubero. Quando lo sapete, comunicate
in modo che ci si organizzi.
Seconda cosa, sulla questione della scelta che deriva dai costi:
perché lei ci dice: "ma noi abbiamo scelto di spostare il liceo
musicale e di non metterlo in Place Soldats de la neige, perché i
costi erano superiori". Quindi la prima cosa che noi le chiediamo è
che lei ci trasmetta, per iscritto, la simulazione dei costi,
perché non ci sono molto chiare queste simulazioni. Per iscritto,
visto che giustamente lei ci dice...e in questo caso io mi
riferisco alla nota degli uffici, nel senso che non penso che lei,
Assessore si sia messa a fare i conti, ecco. Gli uffici le avranno
trasmesso una nota, dicendo: costa di più spostare il Liceo
Musicale in Place Soldats de la neige rispetto alla scelta che poi
è stata quella su cui è caduta, diciamo, la discrezionalità di
dire: benissimo si va all'ex IPR. Prima questione, quindi, voi
avete fatto una scelta che prescinde dalla didattica, ma che parte
da questo. Noi crediamo...quindi unica soluzione, lei dice,
Assessore. Noi crediamo, appunto, al di là della questione della
tempestività, la questione crea dei disagi, ma al di là dei disagi,
quando ci sono degli spostamenti, ci possono anche essere, ma non
c'è una pianificazione di lungo corso, proprio perché l'anno
prossimo rispostate. E quindi, nella simulazione che, magari, lei
ci darà, si potrà fare anche un raffronto per il futuro, sui
prossimi spostamenti, cioè lo spostamento di quest'anno che poi
vede il fatto di rispostare tutto. E l'altra questione è la
questione invece degli spazi. Dispiace, perché da un punto di vista
funzionale e di logica, il conservatorio poteva essere un luogo,
proprio per la sua funzionalità e per la sua funzione, il luogo
dove...quindi se lei ci può anche magari fare avere come sono
ripartiti all'interno del Conservatorio gli spazi, la didattica,
perché vorremmo anche capire se effettivamente lì gli spazi, come
lei ci dice, non ci sono.
Ma, al di là di questo, noi crediamo che il messaggio che
vogliamo lanciarle è questo: abbiamo avuto modo di dirlo in diverse
occasioni, noi abbiamo la vaga impressione che sull'edilizia
scolastica, anzi, abbiamo la certezza, perché leggiamo anche i
bilanci...perché lei dice che l'Amministrazione crede nella
formazione professionale, crede nel rilancio della scuola, ma tra
il dire e il fare, come si diceva una volta, ci sta spesso di mezzo
il mare, allora credere in qualcosa significa anche mettere delle
risorse in bilancio. Sappiamo, Assessore, che non è lei che si
occupa della predisposizione dei bilanci, come sappiamo che non è
sempre neanche l'Assessore Perron, però, al di là di questo, noi
crediamo che sull'edilizia scolastica ci siano delle carenze di
investimenti che creeranno dei problemi. Noi non vogliamo...e lo
diciamo in senso propositivo, per dire che bisogna di nuovo
investire su questo settore, perché per le scuole che sono della
fine degli anni '50 e degli anni '60 - soprattutto se continua ad
esserci il ritardo della scuola polmone - vi sono delle mancanze di
investimenti sulle manutenzioni; è a zero praticamente, il
capitolo, che l'Assessore Baccega conosce bene, sulle manutenzioni,
che creeranno dei disagi, e sapete anche che ci sono delle
responsabilità, per non avere investito sul campo dell'edilizia
scolastica.
Allora noi sollecitiamo, visto che oggi parleremo anche di
assestamento di bilancio, che ci sia un piccolo sforzo per mettere
dei fondi sulle manutenzioni delle nostre scuole, perché è lì che
poi si creano dei disagi, al di là poi degli spostamenti, che
succedono e che uno cerca di farli nel migliore dei modi, quindi
noi abbiamo una visione diversa, ma non è questo il problema. E
concludo, Presidente, ...che ci sia veramente una presa di
coscienza che sull'edilizia scolastica si è disinvestito e che
questo creerà e sta creando dei grandi disagi al limite della
vivibilità scolastica e anche al limite della sicurezza dei nostri
alunni su scuole che sappiamo notoriamente essere scuole vecchie e
che necessitano oggi di tornare a vedere dei fondi per poter
intervenire. Sono stati capitoli sempre finanziati, e negli ultimi
due anni, due-tre anni, con anche l'arrivo della crisi, c'è stato
anche un...e parallelamente con l'investimento del mutuo sulla
scuola polmone, che si immaginava probabilmente più veloce, c'è
stata una decrescita di quei fondi. Oggi, col ritardo della scuola
polmone...attenzione: perché questa questione potrebbe rivelarsi in
qualche modo problematica. Grazie comunque per l'attenzione,
aspettiamo di avere la trasmissione dei dati che le abbiamo
chiesto.
Presidente
- Grazie Consigliere Viérin. Con questo punto
all'ordine del giorno concludiamo i lavori della mattinata. Buon
pranzo a tutti. Si riprende alle ore 15,30.
---
La seduta termina alle ore 13,08.
