Classificazione
UNIONE EUROPEA E RAPPORTI INTERNAZIONALI



Oggetto del Consiglio n. 1202 del 26 maggio 2010 - Resoconto
OGGETTO N. 1202/XIII - Interrogazione: "Rapporti commerciali
ed economici della Regione con l'Emirato del Dubai".
Interrogazione
Richiamate le iniziative messe in atto dalla Regione Valle
d'Aosta con l'obiettivo d'instaurare rapporti commerciali ed
economici con l'Emirato del Dubai;
Ricordato anche il viaggio di una delegazione valdostana in
Dubai ed il gemellaggio tra la Camera di commercio valdostana e la
corrispondente Camera del sopraccitato paese arabo;
i sottoscritti Consiglieri regionali
Interrogano
la Giunta regionale per sapere:
1) quali sono stati finora i risultati delle iniziative
riportate in premessa;
2) se sono previste in futuro altre iniziative
analoghe;
3) di quanto sono cresciute le esportazioni valdostane verso
l'Emirato del Dubai, negli ultimi anni.
F.to: Bertin - Louvin - Patrizia Morelli
Président
- La parole à l'Assesseur aux activités
productives, Pastoret.
Pastoret (UV)
- Su questo tema vi fu una missione che fu
intrapresa nel novembre 2006 nell'Emirato del Dubai. È passato un
ragionevole termine di tempo, quindi abbiamo cercato di ricostruire
i fatti per poter fornire una risposta alle domande poste.
Faccio un breve riassunto: l'allora Assessore alle attività
produttive, insieme al Presidente del Consiglio regionale e ad un
Consigliere regionale, al Presidente della
Chambre
, formò
una delegazione valdostana per una missione esplorativa degli
Emirati arabi, allo scopo di promuovere il tessuto produttivo e
turistico della Valle d'Aosta e verificare la possibilità di creare
scambi commerciali con gli Emirati stessi. Tale missione era anche
condivisa e sostenuta dall'Istituto Commercio Estero (ICE), che
aveva espressamente manifestato il proprio interesse a partecipare
ed a contribuire a questa iniziativa. Durante la missione vi furono
incontri con i rappresentanti delle istituzioni degli Emirati
arabi, l'ambasciatore italiano, i rappresentanti della Camera di
commercio italiana e delle Camere di commercio degli Emirati, oltre
ai rappresentanti delle banche italiane. In quell'occasione erano
anche presenti delegazioni di altre Regioni italiane,
contestualmente quella della Regione Piemonte e, successivamente,
quella della Regione Lombardia.
A seguito di questi incontri, la Regione e la
Chambre
ritennero che le opportunità emerse fossero meritevoli di
approfondimento: per questa ragione la
Chambre
aderì, previo
versamento della quota associativa per l'annualità 2007 per un
importo di 250 euro, alla Camera di commercio italiana negli
Emirati arabi uniti, al fine di poter fruire dell'assistenza e
della consulenza della Camera di commercio presso la sede degli
Emirati in merito all'eventuale attivazione di azioni e contatti
commerciali fra imprese valdostane e gli Emirati. A seguito di
questa adesione, nel gennaio 2007 il Presidente della
Chambre
e due membri della Giunta camerale si recarono a
Dubai per partecipare all'assemblea annuale della Camera di
commercio italiana di Dubai, presentandosi questa come un'occasione
propizia per un primo incontro fra rappresentanti
dell'imprenditoria valdostana e altre imprese locali e non,
presenti sul posto. Quindi ci fu una missione di regia regionale e
un'altra svolta dalla
Chambre
. A questi due eventi non ha
però fatto seguito alcuna ulteriore attività, poiché dagli incontri
effettuati si era palesata una significativa difformità fra i
fabbisogni quantitativi di import di quel paese e la capacità
produttiva valdostana, in particolare riferito ai settori
siderurgico e all'estrazione marmifera, che erano risultati
interessanti per eventuali scambi commerciali. Fu per questa
ragione che non vi fu un ulteriore seguito all'iniziativa.
Ci si chiede
"se sono previste in futuro altre iniziative
analoghe"
: allo stato attuale, considerati i risultati che sono
appena stati ricordati, permane l'assenza di ogni prospettiva di
ripetizione di iniziative analoghe in quell'area, ciò è anche reso
più significativo in relazione alla crisi che non ha mancato di
colpire l'economia del Dubai, creando nei mesi scorsi un clima di
incertezza.
Ultima questione che ci viene posta:
"di quanto sono
cresciute le esportazioni valdostane verso l'Emirato del Dubai,
negli ultimi anni"
... visto le considerazioni fatte,
evidentemente non vi è stata crescita perché non si è giunti allora
a finalizzare accordi in questo senso. Infatti, dai dati ISTAT
risulta che le esportazioni valdostane verso gli Emirati arabi -
dico Emirati arabi e non Dubai perché il report riguarda l'insieme
di questi soggetti e non quello nello specifico - non sono
aumentate in questi anni. È evidente che tale dato non può essere
messo in relazione alle iniziative oggetto dell'interrogazione,
perché le stesse hanno avuto un carattere di episodicità, una
missione da un punto di vista istituzionale per quanto riguarda la
Regione ed una successiva missione per quanto riguarda la Camera di
commercio.
Spero di aver fornito tutti i dati che interessavano
all'interrogante. Grazie.
Président
- La parole au Conseiller Bertin.
Bertin (ALPE)
- Ringrazio l'Assessore per la risposta
esaustiva, nel senso che - come abbiamo capito - si è tutto
tradotto in un
flop
... piuttosto prevedibile fin
dall'inizio.
Questa missione esplorativa era stata molto pubblicizzata
all'epoca sui giornali, ricordiamo che era composta dal Presidente
del Consiglio, dal Presidente della
Chambre
, dal Consigliere
Lattanzi e da altre persone; una missione che non ha prodotto
niente sia dal punto di vista turistico che commerciale, una
missione che più che esplorativa si è tradotta in un viaggio
turistico, solo andata e niente ritorno, nel senso che poi di arabi
in Valle d'Aosta, in vacanza, non ne sono venuti. Era una cosa
piuttosto prevedibile e, al di là della pubblicità fatta all'epoca,
non sto a citare quanto riportato sui giornali riguardo alle
possibilità di questi nuovi contatti nei paesi arabi, perché
veramente risulterebbe ridicolo e avrebbe un effetto più comico che
altro. Per il futuro anzitutto sono contento che non ne facciate
altre...
Forse sarebbe meglio, prima di imbarcarsi in attività del
genere, fare una piccola ricerca di marketing per evitare questi
viaggi... turistici e niente più. Grazie.
