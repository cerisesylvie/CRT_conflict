Classificazione
TRASPORTI E VIABILITÀ
Autostrade e trafori alpini



Oggetto del Consiglio n. 309 del 10 febbraio 2021 - Resoconto
OGGETTO N. 309/XVI - Interrogazione: "Ipotesi di
finanziamento con fondi europei di uno studio di fattibilità sulla
realizzazione di un tunnel di collegamento tra la Valle d'Aosta e
la Savoia".
Marguerettaz (Presidente) -
Punto n. 16 all'ordine del
giorno. La parola all'assessore Caveri.
Caveri (VdA Unie) -
Il tema che voi ponete è un tema
interessante. Il Piccolo San Bernardo è uno dei luoghi simbolici
della Valle d'Aosta, lo è sia in una logica di lunga percorrenza,
il Piccolo era uno degli attraversamenti importanti delle Alpi e lo
è sempre stato anche invece in una logica di brevità, cioè prima
del fatto che i confini diventassero qualche cosa di estremamente
rigido ed estremamente difficile. È del tutto evidente che lungo
tutta la Vallée de la Tarentaise dall'altra parte c'erano
collegamenti con le nostre vallate, quindi la Thuile era
naturalmente legata ai Comuni vicini, ci sono gli stessi cognomi da
una parte e dall'altra, lo stesso vale per la Valgrisenche,
piuttosto che per la Valle di Rhêmes.
Oggi noi ragioniamo invece su che cosa fare su vostra proposta
di questo Piccolo San Bernardo: c'è stato un referendum comunale
anche rispetto a questo collegamento. Va detto che uno studio c'è
già, è uno studio che venne fatto da parte francese ma con
interlocuzione anche con la parte italiana e venne fatto fra il
2007 e il 2008 con la presentazione di quanto deciso nel marzo del
2008. Era finanziato da Alcotra Italia-Francia e aveva come titolo:
"Analyse des perspectives pour la création d'une liaison permanente
pour le Col du Petit Saint-Bernard".
Lo studio che io immagino lei abbia... quindi non sarò
particolarmente lungo nel riassumerlo, però lei sa che alla fine
c'erano - lo dico a beneficio soprattutto dei colleghi - due tipi
di soluzione: una era un collegamento stradale senza tunnel per un
investimento che all'epoca - quindi sono passati tanti anni,
dovrebbe essere aggiornato - era stimato in 55,2 milioni di euro di
cui 10 milioni per la protezione con paravalanghe del percorso e un
costo previsto annuale di manutenzione di 1 milione e previsione di
apertura fra il 75 percento e il 90 percento dei giorni nel periodo
invernale. Questo perché, al di là di tutto, è una zona,
soprattutto il versante di là, particolarmente pericolosa. La
seconda ipotesi era un collegamento stradale con tunnel per un
investimento che all'epoca venne stimato in 292,1 milioni di euro
di cui 10 milioni per la protezione con paravalanga del percorso e
un costo previsto annuale di manutenzione di 1,8 milioni e una
previsione di apertura del 95 percento dei giorni nel periodo
invernale. Ho dimenticato di dire, ma lei lo sa perché ha già letto
lo studio, che naturalmente la soluzione interamente stradale aveva
poi una difficoltà nella connessione con gli impianti a fune,
perché la conca o il pianoro del Colle è un pianoro dove ci sono
anche gli impianti di sci. In aggiunta lo studio prevedeva in
entrambi i casi costi aggiuntivi pari a 92 milioni di euro per
interventi stradali nei comuni di La Thuile e di La Rosière,
parliamo - lo ripeto - del 2008, quindi oggi probabilmente i costi
dovrebbero essere maggiori.
Per il prossimo periodo di programmazione 2021-2027 noi abbiamo
già gli obiettivi, che sono un'Europa più intelligente, un'Europa
più verde, un'Europa più connessa, un'Europa più sociale, un'Europa
più vicina ai cittadini, ve la faccio breve, perché naturalmente è
molto più lunga la spiegazione degli obiettivi. Per quanto concerne
i programmi di cooperazione transfrontaliera, perché questa è la
classica materia che dovremmo di nuovo trattare in particolare con
il
Département de la Savoie
e anche con
Rhône-Alpes-Auvergne, che è la Regione che ci concerne... questo
eventuale studio potrebbe rientrare
dans l'objectif politique n°
3
, però bisogna ricordarsi che in linea generale il programma
Italia-Francia potrebbe consentire di finanziare studi di
fattibilità di interesse locale transfrontaliero se finalizzati ad
avere la possibilità di realizzare gli interventi, quindi sono gli
studi di fattibilità che poi devono avere una loro concretizzazione
e bisogna ricordare che però questo medesimo studio è già stato
finanziato dal 2000 al 2006, non c'è un grande cambiamento
orografico della zona, quindi più o meno le cose restano così.
Per la programmazione 2021-2027 il programma, in coerenza con le
indicazioni regolamentari che prevedono la concentrazione tematica
su due degli obiettivi, si è indirizzati più verso l'1, 2, 3 e 4
degli obiettivi, quindi va detto che questo obiettivo politico 3
non ha questa popolarità, quindi al limite lo si potrebbe mettere
in altri due obiettivi, questo è un po' tecnico. Così come il
percorso non rientra nei corridoi TEN, cioè le reti transeuropee,
perché ovviamente non sarebbe una direttrice diretta che invece è
oggi Rete Transeuropea Stradale e sono il Monte Bianco e il Fréjus.
In ogni caso il programma Italia-Francia non sarebbe in grado di
finanziare, non può finanziare interventi infrastrutturali di
grande portata, infatti, nel caso si procedesse in esito allo
studio già effettuato con i costi attualizzati alla realizzazione
di una delle soluzioni proposte, tenuto conto, fra l'altro, che le
risorse finanziarie del FESR per tutto il periodo di programmazione
2014-2020 erano di 198 milioni di euro per l'intero territorio, va
considerato che, anche potessimo metterli lì, sarebbero fondi
insufficienti. Oggi, tra l'altro, non ci sono al momento programmi
di cooperazione territoriale per studiare il collegamento stradale
La Thuile/La Rosière.
Si evidenzia che la linea perseguita dai programmi europei, già
nelle scorse fasi di programmazione è sempre più di quella di
finanziare interventi con ricaduta diretta sui territori e non
studi di fattibilità a cui non fa seguito, come dicevo, la
realizzazione dell'opera che viene studiata.
Nell'ambito delle proposte di regolamento relative invece al
FESR 2021-2027 bisognerebbe, come dicevo prima, in qualche maniera
collocarlo rispetto alla mobilità.
È quindi una situazione, a mio avviso, abbastanza complessa, ed
è difficile immaginare il finanziamento di un secondo studio di
fattibilità partendo dal presupposto che, rispetto al precedente
studio, non ha fatto seguito la realizzazione dell'opera.
Aggiungerei nei due minuti rimanenti che anche il clima di La
Thuile si è un po' raffreddato rispetto a queste opere, io non so
se lei ha già avuto questa percezione. Al di là dei costi, che
ovviamente sono costi molto, molto impegnativi, si incomincia da
parte di alcuni... io prenderò contatto di nuovo con la
Municipalità di La Thuile e anche con il Presidente del
Département,
che, tra l'altro, è un politico famoso Hervé
Gaymard, che è che è stato anche a Bercy a fare il Ministro... si è
un po' raffreddato seguendo questo ragionamento che credo potrebbe
essere anche oggetto di un approfondimento. Quando inaugurammo il
collegamento con La Rosière, La Rosière aveva, per usare un termine
un po' pecoreccio, le pezze sul sedere, nel senso che era proprio
un comunello sfigatissimo. In questi anni lo sviluppo de La Rosière
è stato assolutamente impressionante, è stato realizzato - l'ho
visto quest'estate - un
Club Méditerranée
enorme e, rispetto
al villaggetto che c'era prima, adesso c'è stato uno sviluppo. Come
lei sa, questo deriva dalla modellistica turistica francese, cioè
chi arriva gestisce gli impianti, deve fare
l
'immobilier
.
Una delle mie preoccupazioni - ma ripeto, non è prevenzione,
studieremo e vedremo che cosa si può fare. Non vorrei che
l'eventuale costruzione di un'opera di collegamento diventasse uno
sbocco per i molti turisti italiani che vanno nella Vallée de la
Tarentaise soprattutto in Val d'Isère, cioè che al posto di
diventare un posto dove ci si ferma... tenendo conto della crisi
profonda dell'alberghiero a La Thuile, voi sapete che inizia pian
pianino il rifacimento del Planibel ma ci vorranno anni per farlo
rivivere.
Ho quindici secondi e concludo, studieremo, approfondiremo,
parleremo con le Autorità francesi, riparleremo con il Comune di La
Thuile, credo che una volontà di una riflessione su una
percorribilità invernale ci sia ma bisogna trovare delle soluzioni
ragionevoli.
Presidente -
Per la replica, ha chiesto la parola il
collega Aggravi.
Aggravi (LEGA VDA) -
Parto dalla chiusura sul
raffreddamento, vede, se la paura di fare certe opere, certi
collegamenti dovesse essere quella della concorrenza, allora il
sottoscritto che vive a Courmayeur dovrebbe sperare che il Tunnel
du Mont-Blanc fosse chiuso, perché sappiamo benissimo che,
purtroppo, una nostra mancanza che spesso abbiamo è che citare il
côté valdôtain
del Monte Bianco è una cosa, dire
Chamonix-Mont-Blanc è tutt'altra soprattutto sui
network
turistici.
Io mi auguro che il nostro tunnel rimanga aperto perché comunque
fu e rimane una conquista importante e, seppur al di fuori della
linea TEN, è comunque un corridoio molto, molto importante e questo
lo sappiamo, ed è in questo senso che io cerco da quando siedo qua
di portare avanti questa tematica e mi spiego. Al di là del
raffreddamento su La Thuile, lo so benissimo, anche durante il
dibattito sul referendum ci fu anche abbastanza polemica e ci fu
soprattutto una preoccupazione sulla
liaison
invernale degli
impianti, perché ovviamente un progetto di quel genere, oltre alle
difficoltà tecniche, rischiava sostanzialmente di segare una parte
importante del turismo.
L'obiettivo qual era? Quello di valutare comunque, visto che, a
differenza di quello che succede con il Tunnel di Mont Blanc,
dall'altra parte c'è un interesse perché sappiamo benissimo che
Chamonix-Saint-Gervais sono contrari al raddoppio e sinceramente
una cementificazione ulteriore dell'area del Monte Bianco non so se
sia cosa buona e giusta, ma dalla parte diciamo di
Bourg-Saint-Maurice c'è un interesse molto forte sia in termini
anche di sicurezza, perché sappiamo che là c'è comunque un
asset
, che è il sistema di dighe che hanno ma che può anche
avere delle particolarità e soprattutto permetterebbe anche di dare
sfogo a una valle molto, molto impervia e molto rude dal punto di
vista geomorfologico.
Lei citava poi Gaymard, io citerei anche una persona che
sicuramente lei conosce: Michel Barnier, che nel passato si è detto
un po' padrino di questa scelta. Io direi che, al netto appunto dei
campanilismi e delle preoccupazioni che potremmo avere e al netto
delle possibilità europee... in realtà questa era un'interrogazione
più per dare un'attenzione che purtroppo nel passato, anche nel
breve passato, non c'è stata da parte di precedenti Esecutivi,
quindi io spero che invece soprattutto sulla cooperazione con chi
sta al di là delle nostre montagne, che poi sono nostre nel senso
vero e proprio, perché una volta non era una linea di confine ma
era una linea di fratellanza e spero che rimanga tale questo
approccio... confini della vetta del Bianco a parte perché ogni
tanto Parigi se lo dimentica, speriamo che la Savoia non si
dimentichi che quella non è una linea di confine... però al netto
di questo, che ci sia un'attenzione e che soprattutto non si leghi
l'eventuale realizzazione di un'opera di quel genere soltanto su
quell'area ma, tenendo conto di tutto il sistema di trasporti
dell'Alta Valle, io direi della Valle d'Aosta, perché magari
potrebbe essere valutata come perseguibile e come idea rispetto ad
altre soluzioni, che invece vanno ad appesantire opere che già
abbiamo e zone che già abbiamo ovviamente magari con interventi
diversi e soprattutto più aggiornati, perché effettivamente dal
2008-2007 il mondo è cambiato, sicuramente le spese aumentano
perché aumentano sempre, questa è una regola purtroppo che ci
portiamo dietro, ma forse anche le soluzioni tecniche possono
essere diverse.
Io sfrutterei in particolare, almeno dal punto di vista dei
rapporti, delle soluzioni di quello che si può dire, l'altra parte,
perché comunque sia è vero che se abbiamo paura che la concorrenza
si concretizzi dal punto di vista della gomma, teniamo anche conto
che il
domaine skiable
di La Thuile e de La Rosiére...
comunque tutte e due le parti ne beneficiano e senza quel
collegamento tutte e due molto probabilmente avrebbero una
mancanza. Quello quindi che mi auguro non è limitare l'operatività
di altri ma è espandere la nostra, quindi quello che dobbiamo fare
e ci dobbiamo dire è che se La Thuile, come altre realtà, come
l'Alta Valle, hanno dei problemi nello sviluppo, dobbiamo aiutare
quello sviluppo, non dobbiamo aver paura degli altri perché io
credo che la concorrenza, sana ovviamente, sia il vero sale della
terra a dispetto di chi propugna un'uguaglianza che non è
scientificamente provata.
