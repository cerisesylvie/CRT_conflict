Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 741 del 15 luglio 1999 - Resoconto
SÉANCE DU 15 JUILLET 1999 (APRÈS-MIDI)
OGGETTO N. 741/XI Ratifica della deliberazione n. 1873, in data
7 giugno 1999, adottata dalla Giunta regionale in via
d'urgenza.
Deliberazione Il Consiglio
- visto il parere della IV Commissione consiliare
permanente;
Delibera
di ratificare, ad ogni effetto, la sottoindicata deliberazione
adottata dalla Giunta regionale in via d'urgenza e salvo ratifica
da parte del Consiglio:
Oggetto n. 1873 in data 7 giugno 1999: Approvazione
dell'attuazione, nell'ambito del programma PMI 1994/1999, della
misura "Valle d'Aosta" finalizzata alla promozione ed allo sviluppo
di programmi di investimento e/o di innovazione tecnologica, con
modificazione delle proprie deliberazioni n. 3663/96 e n. 853/97 e
del relativo schema di convenzione tra Regione e Centro sviluppo
S.p.A..
Président La parole à la Conseillère Squarzino Secondina.
Squarzino (PVA-cU) Per chiedere se qualcuno della Giunta
illustra brevissimamente questo punto.
Président La parole à l'Assesseur à l'industrie, à l'artisanat
et à l'énergie, Ferraris.
Ferraris (GV-DS-PSE) Quest'argomento era già stato discusso in
Consiglio in seguito ad un'interpellanza del gruppo di Forza
Italia.
Nel 1997 era stata fatta una convenzione in base a una delibera
di Giunta, fra la Giunta e il Centro sviluppo, per l'utilizzazione
di fondi relativi al Programma operativo piccole e medie imprese
Valle d'Aosta per gli anni 1994-1999. Questo programma operativo
prevedeva l'utilizzazione di fondi per la certificazione della
qualità nelle microimprese, quindi nelle imprese al di sotto dei 10
dipendenti.
Come era già stato illustrato in quest'aula in occasione della
discussione dell'interpellanza, questo tipo di misura non ha avuto
successo perché nel frattempo la normativa regionale aveva portato
ad un allargamento dei contributi per la certificazione di qualità
anche alle imprese al di sotto dei 10 dipendenti, quindi
praticamente a tutte le imprese.
Verificato che si rischiava di perdere questi finanziamenti
della Comunità europea, è stata attivata la procedura per
modificare la misura e per utilizzarla per interventi di sostegno
al credito alle imprese, in sostanza: da interventi riguardanti la
certificazione di qualità si è passati alla concessione di prestiti
rimborsabili ad imprese che intraprendono programmi d'investimento
o d'innovazione tecnologica volti all'introduzione di nuovi
prodotti o processi ed al miglioramento di prodotti o processi
produttivi esistenti.
L'intervento consiste in un finanziamento d'investimenti pari a
50 mila ECU, quindi 200 milioni di lire, ad un tasso pari al 30
percento del tasso ufficiale di sconto, cioè i finanziamenti
vengono concessi ad un tasso dello 0,75 percento. Il volume di
spesa consentito è di 968 milioni; l'obiettivo da raggiungere con
questo tipo d'iniziativa è quello di utilizzare dei fondi
dell'Unione europea (ovviamente ci sono le autorizzazioni da parte
dell'Unione Europea stessa per realizzare tale iniziativa).
L'intervento è rivolto non più a microimprese, ma a piccole e
medie imprese, imprese fino a 80 dipendenti, che intendono
introdurre nuovi processi produttivi, produzione orientata
all'esportazione, sviluppo di nuovi prodotti. La misura, dicevo, è
da un mutuo pari fino a un massimo di 200 milioni per impresa anche
su progetti diversi.
Presidente La parola al Consigliere Tibaldi.
Tibaldi (FI) Per una precisazione. Innanzitutto ringrazio
l'Assessore di aver citato la nostra interpellanza che ha portato
all'attenzione della Giunta e adesso del Consiglio questo
problema.
La questione potrebbe essere sintetizzata con questa battuta:
cari ragazzi fino adesso abbiamo scherzato, ma abbiamo sbagliato e
dobbiamo ricominciare da capo. Dico questo perché i contributi
comunitari, previsti in questa delibera, datano al 1994, il
bersaglio allora individuato dalla Giunta regionale fu quello della
qualità nell'impresa. Un bersaglio che non venne centrato o perché
in Valle d'Aosta non vi sono aziende di questa portata che
necessitano di miglioramenti qualitativi o perché il compito svolto
dal Centro sviluppo, che è l'ente intermediario che si occupa del
censimento delle potenziali imprese destinatarie di questi
contributi, non ha svolto in maniera significativa il suo ruolo
oppure perché effettivamente qui il bersaglio, come dicevo, è stato
sbagliato.
Mi è parso di capire dall'intervento dell'Assessore, peraltro
molto contenuto nei limiti, senza enfatizzare anche perché non
poteva enfatizzare la brillantezza della scelta fatta nel 1994, che
oggi ci si è resi conto che, di fronte all'assenza di richieste da
parte delle imprese di beneficiare di questi contributi, fosse
necessario un radicale cambiamento di rotta.
Il radicale cambiamento di rotta però interviene - e penso che
l'Assessore ne convenga - in un momento alquanto tardivo perché il
termine ultimo, come indicato in delibera, è il 31 dicembre 1999,
cioè abbiamo meno di sei mesi di tempo per mettere in cantiere
questa nuova promozione, che non è più di contributi a fondo
perduto, ma è d'investimenti che vengono finanziati e quindi con
restituzione da parte dei beneficiari; che non è più rivolta
solamente alle microimprese, ma a soggetti un po' più grandi, cioè
le piccole e medie imprese; che non è più rivolta all'obiettivo
qualità, ma all'innovazione tecnologica. Ci auguriamo che in questi
sei mesi questo bersaglio mancato in questi cinque anni possa
essere centrato. I tempi sono stretti, c'è da mettere in moto la
macchina promozionale e di sensibilizzazione nei confronti delle
imprese che potranno essere destinatarie dei contributi; ci
auguriamo che ci sia una risposta, altrimenti questi 968 milioni al
31 dicembre sono da prendere e da considerare cosa perduta per una
cattiva scelta operata nel 1994 dalla Giunta regionale.
Il nostro voto naturalmente sarà favorevole perché non
rinunciamo a queste provvidenze che arrivano dall'Europa; speriamo
che tutto "l'establishment" di cui dispone la Regione, e a livello
di amministrazione e a livello di Centro sviluppo, sia in grado
stavolta di concretizzare i risultati entro la data fissata.
Président La parole à l'Assesseur à l'industrie, à l'artisanat
et à l'énergie, Ferraris.
Ferraris (GV-DS-PSE) Vorrei fare solo una precisazione: il
programma dell'Unione europea datava 1994-1999, però
l'autorizzazione ad utilizzare questi fondi, quindi la decisione
della Commissione europea, data giugno 1996. Successivamente ad
essa, è stata adottata la delibera della Giunta regionale (marzo
1997), in quanto nel frattempo sono intervenute le autorizzazioni
dell'Unione europea; la richiesta di modificazione della misura è
intervenuta nel momento in cui si era verificato empiricamente la
non utilizzazione delle misure previste.
Uno dei sistemi per verificare l'efficacia delle azioni è quello
di sperimentarle sul campo, stabilendo se funzionano o meno; quindi
credo che sia stato utilizzato un metodo corretto.
Ma quello che vorrei far notare è che nel giugno 1998 è stata
proposta al Comitato di sorveglianza del Ministero dell'industria
la modificazione della precedente misura, quindi più di un anno fa,
e l'autorizzazione è arrivata dal Comitato di sorveglianza il 25
marzo 1999, quindi c'è stato praticamente un anno di vacanza nel
quale la Regione nulla poteva a causa di ritardi della burocrazia
europea. La modificazione è stata richiesta perché se ne era
verificata la necessità. Dopodiché: pur essendo stata detta
modificazione richiesta tempestivamente, c'è stato un anno di vuoto
dovuto a lungaggini delle burocrazie europee perché non
dimentichiamoci che l'Europa ha molti aspetti positivi, ma ha anche
questi inconvenienti.
Président Je soumets au vote l'objet n° 27:
Conseillers présents et votants: 31
Pour: 31
Le Conseil approuve à l'unanimité.
