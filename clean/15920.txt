Classificazione
SPORT E TEMPO LIBERO
Enti e Società sportive
Manifestazioni sportive


Resoconto integrale del dibattito dell'aula
Oggetto del Consiglio n. 2253 del 6 novembre 1996 - Resoconto
SEDUTA POMERIDIANA DEL 6 NOVEMBRE 1996
OGGETTO N. 2253/X Concessione, ai sensi della legge regionale
31/1992, di un contributo di lire 50.000.000 al Comitato regionale
della A.C.S.I. di Aosta nelle spese sostenute per l'organizzazione
della fase finale del campionato nazionale A.C.S.I. di calcio e
calcio A 5, svoltosi ad Aosta dal 5 all'8 settembre 1996.
Approvazione ed impegno di spesa.
Il Consiglio Premesso che:
Il Comitato regionale dell'Associazione Centri Sportivi Italiani
(A.C.S.I.), ente nazionale di promozione sportiva riconosciuto dal
C.O.N.I., ha presentato all'Assessorato regionale del turismo,
sport e beni culturali, una richiesta tendente ad ottenere, ai
sensi della legge regionale 24 giugno 1992, n. 31, un contributo
nelle spese sostenute per l'organizzazione e lo svolgimento della
fase finale del Campionato nazionale di calcio e calcio a 5,
svoltosi ad Aosta dal 5 all'8 settembre 1996;
Alla richiesta sopra specificata è stato allegato il consuntivo
delle spese che ammonta a complessive Lire 103.508.275, così
dettagliate:
- soggiorno atleti, dirigenti e arbitri Lire 85.213.000
- acquisto di gagliardetti per manifestazione Lire 1.794.900
- noleggio impianti sportivi Lire 1.868.000
- servizio fotografico Lire 1.605.500
- trasporti interni per atleti Lire 2.400.000
- assistenza medica e paramedica Lire 720.500
- affissione manifesti e locandine Lire 833.000
- realizzazione cartellonistica e paline di sostegno Lire
1.750.000
- aperitivo di benvenuto e presentazione
della manifestazione Lire 850.000
- stampa manifesti e programma
della manifestazione Lire 2.856.000
- premiazione e premi di rappresentanza Lire 2.838.390
- spese varie Lire 995.985
=============
TOTALE Lire 103.508.275
Il suddetto Comitato fa presente che i rimborsi delle spese di
viaggio delle rappresentative regionali partecipanti alla
manifestazione, ammontanti a Lire 34.000.000, sono state liquidate
direttamente dalla Direzione nazionale dell'A.C.S.I.;
Si dà atto che l'Ufficio regionale per il turismo, ritiene che
le spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale;
Si ritiene pertanto di aderire alla richiesta del Comitato
regionale A.C.S.I. mediante la concessione di un contributo di Lire
50.000.000, pari al 48 percento circa delle spese sostenute e
regolarmente giustificate per l'organizzazione e lo svolgimento
dell'iniziativa in questione;
Vista la legge regionale 24 giugno 1992, n. 31;
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dell'articolo 72
della legge regionale 3/1956, e successive modificazioni, e del
combinato disposto dagli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo di Lire 50.000.000
(cinquantamilioni) a favore del Comitato regionale A.C.S.I., con
sede in Aosta, C.F. 91006140072, pari al 48 percento circa delle
spese effettivamente sostenute e regolarmente giustificate per
l'organizzazione e lo svolgimento della fase finale del Campionato
nazionale di calcio e calcio a 5, svoltosi ad Aosta dal 5 all'8
settembre 1996;
2) di approvare e di impegnare la spesa di Lire 50.000.000
(cinquantamilioni), con imputazione al cap. 64320 del bilancio
preventivo della Regione per l'anno 1996 ("Contributi e sussidi ad
istituzioni e organismi vari per attività nel settore del turismo e
del tempo libero"), riferimento dettaglio n. 3015, che presenta la
necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport dell'Assessorato regionale del turismo, sport e beni
culturali;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Président Quelqu'un demande la parole? On peut passer à la
votation de l'objet n° 18:
Presenti, votanti e favorevoli: 21
Il Consiglio approva all'unanimità
