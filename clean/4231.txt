Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 573 del 11 novembre 1981 - Resoconto
OGGETTO N. 573/81 - RINVIO DELL'ELEZIONE DEL COMITATO REGIONALE
PER IL SERVIZIO RADIOTELEVISIVO PER IL TRIENNIO 1981/1984.
Presidente
- Colleghi Consiglieri, la relazione è
rapidissima. Il Consiglio è a conoscenza, e l'allegato lo esplicita
chiaramente, che ogni Consiglio regionale elegge il Comitato
Regionale per il servizio radiotelevisivo. Il Comitato è scaduto il
31 ottobre e quindi il Consiglio è chiamato a rinnovarlo. La
votazione avviene per schede segrete con limitazione del numero dei
voti. I componenti del Comitato da eleggere sono 9, e ogni
Consigliere può disporre di nominativi per i 2/3 dei componenti,
pertanto le schede sono state preparate con sei righe, in quanto
logicamente ogni Consigliere può esprimere al massimo sei
nominativi. Se ci sono altri chiarimenti la Presidenza è a
disposizione.
È aperta la discussione.
Ha chiesto di parlare il Consigliere Nebbia, ne ha facoltà.
Nebbia (PSI)
- La Commissione consiliare per i problemi
dell'informazione ha avuto un incontro con i Componenti il Comitato
per il servizio radiotelevisivo e in quella sede si era concluso
che fosse opportuno procedere al rinnovo del Comitato.
Successivamente, però, pare siano sorte delle difficoltà per
arrivare a una soluzione di questo tipo, per cui io personalmente
chiedo il rinvio dell'oggetto all'ordine del giorno.
Presidente
- Il Consigliere Nebbia formalizza la
richiesta di rinvio.
Ci sono dei Consiglieri che intendono prendere la parola a
favore o contro la proposta di rinvio? Il Consigliere Pedrini si
pronuncia a favore. C'è nessuno che intende pronunciarsi contro?
Non ci sono richieste di parola. La richiesta di rinvio è limitata
alla prima quindicina di dicembre.
Ci sono dichiarazioni di voto?
Metto in votazione la proposta del Consigliere Nebbia di
rinviare l'oggetto n. 19 al Consiglio della prima quindicina di
dicembre.
Esito della votazione:
Presenti, votanti e favorevoli: 28
Il Consiglio approva all'unanimità.
