Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 72 del 20 marzo 1970 - Resoconto
OGGETTO N. 72/70 - Comunicazioni del Presidente del
Consiglio.
Montesano (P.S.D.I.)
- Leggo una lettera pervenutami dal
Capogruppo della Democrazia Cristiana, Angelo Pollicini, nella
quale è detto: "facendo seguito a quanto comunicato al termine
della seduta del Consiglio regionale del 13 marzo... la prego
prendere atto delle mie dimissioni dalla carica di Capogruppo
consiliare della Democrazia Cristiana. Con l'occasione mi è gradito
porgere i distinti saluti".
Leggo un'altra lettera pervenuta dall' ANAS, compartimento di
Torino:
"Oggetto: strada statale 26 della Valle d'Aosta - Limiti di
velocità nel tratto Pont-Saint-Martin - Donnaz.
In esito a quanto richiesto con la nota sopracitata, in
considerazione di quanto esposto nella mozione in data 19.2.1970
dal Presidente del Consiglio regionale, questo compartimento
provvederà a installare, nel tratto di strada statale tra gli
abitati di Pont-Saint-Martin e Donnaz, il limite di velocità di
chilometri 70 all'ora. La posa in opera dei cartelli avverrà non
appena sarà emessa la relativa ordinanza da parte di questo
compartimento".
