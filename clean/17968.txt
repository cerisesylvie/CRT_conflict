Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 480 del 26 aprile 1989 - Resoconto
OGGETTO N. 480/IX - CONCESSIONE DI UN CONTRIBUTO DI L.
1.067.751.000 ALL'AMMINISTRAZIONE COMUNALE DI AOSTA PER L'ACQUISTO
DI IMMOBILI DA DESTINARE AD EDILIZIA ECONOMICA E SOCIALE AI SENSI
DELLA LEGGE REGIONALE 27 GIUGNO 1986, N. 27 - APPROVAZIONE ED
IMPEGNO DI SPESA.
PRESIDENTE:
Do lettura del testo della delibera:
IL CONSIGLIO
Premesso che la legge regionale 27 giugno 1986, n. 27, ha
previsto l'intervento finanziario da parte della Regione fino al
massimo del 90%, a favore dei Comuni per la creazione di un
patrimonio immobiliare comunale;
Atteso che l'Amministrazione comunale di Aosta ha presentato
richiesta per accedere ai relativi finanziamenti per l'acquisto di
immobili di proprietà di ditte varie, in Aosta, in Via Santo
Anselmo e in Borgata Domo, come meglio evidenziati nell'allegata
documentazione, al fine di realizzare un patrimonio immobiliare a
scopo abitativo e sociale;
Considerato che l'acquisto in questione comporta una spesa
complessiva peritata di lire 1.186.390.000;
Visti i pareri dei competenti Assessorati;
Dato atto che l'acquisizione dei terreni è inserita nella
relazione previsionale e programmatica del Comune;
DELIBERA
1) di approvare la concessione di un contributo di lire
1.067.751.000
(unmiliardosessantasettemilionisettecentocinquan-unomila) a favore
dell'Amministrazione comunale di Aosta per l'acquisto degli
immobili di cui in premessa, da destinare a edilizia economica e
sociale;
2) di imputare la spesa di lire 1.067.751.000 al residuo passivo
22870 del Bilancio preventivo della Regione per l'anno 1989
("Contributi ai Comuni per la costituzione di un patrimonio
comunale immobiliare"), che presenta la necessaria disponibilità -
(fondo di £ 1.409.000.000 impegnato con provvedimento 27.06.1986,
n. 27);
3) di disporre che la somma venga liquidata ai sensi dell'art.
57 della legge regionale 7.12.1979, n. 68, a cura della Presidenza
della Giunta regionale alla stipulazione di regolare atto notarile
di compravendita, nel rispetto delle condizioni generali di
acquisto risultanti dalla domanda di contributo.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (UV):
Comme j'avais dit au cours de la dernière
séance, on a eu la possibilité d'éclaircir avec la Commune d'Aoste
les différentes propositions qui avaient été faites à propos de
l'utilisation des fonds de la loi 27; par conséquent on propose
d'allouer à la Commune même 1 milliard 67 millions pour l'achat des
logements qui devraient être par la suite utilisés de la part de la
Commune.
J'espère que les différentes démarches puissent être achevées;
il y avait eu quelque difficulté pour un logement, étant donné que
s'étaient écoulés plusieurs mois depuis le moment où il y avait eu
une entente avec la Commune même. J'espère que d'après cette
délibération il y ait la possibilité de maintenir cette même
attention face aux problèmes du logement, étant donné qu'il y a
aussi une Commission spéciale pour le problème d'Aoste. Au moment
où il y aura un rapport dans ce sens, l'Administration régionale
sera sensible aux différentes solutions au problème.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (NS):
Il nostro Gruppo voterà a favore di questa
deliberazione di contributo all'Amministrazione comunale di Aosta;
ci sembra un intervento necessario che purtroppo arriva già persino
in ritardo rispetto alle esigenze della città di Aosta, a causa di
un protrarsi molto lungo della istruttoria a livello comunale e di
un ritardo, a nostro avviso, anche a livello regionale.
Comunque, l'importante è che questo contributo adesso venga
assegnato al Comune - speriamo che non sia troppo tardi per
acquisire i tre fabbricati che sono oggetto di questo contributo -
e che possa servire per l'avvio di un intervento di edilizia
abitativa e di recupero abitativo nel centro storico anche da parte
dell'Amministrazione comunale, cosa che finora non è avvenuta.
Quindi votiamo volentieri a favore di questo provvedimento.
PRESIDENTE:
Pongo in votazione la delibera in oggetto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
