Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2904 del 10 giugno 1987 - Resoconto
OGGETTO N. 2904/VIII - INTEGRAZIONE DELLA COMPOSIZIONE DEL
COMITATO PER LA PIANIFICAZIONE TERRITORIALE (C.R.P.T.).
PRESIDENTE
: Ha chiesto la parola l'Assessore al Turismo,
Urbanistica e Beni Culturali, Lanièce; ne ha facoltà.
LANIECE (D.C.):
Ritengo indispensabile procedere
all'integrazione della composizione del C.R.P.T. che, altrimenti,
non sarebbe in grado di funzionare, perché risulterebbero nulli
tutti i suoi atti.
L'Ordine dei dottori agronomi e dei dottori forestali ha
proposto una terna di nomi, tra i quali la maggioranza propone di
scegliere, come membro del C.R.P.T., Pasquettaz Edi.
PRESIDENTE
: La Presidenza ricorda che, nel corso delle
votazioni segrete su proposte di terne, sono considerate nulle le
schede che non riportano almeno uno dei tre nominativi proposti
dalla terna.
Siccome si tratta di una votazione su di una terna designata, la
votazione è valida solo per quei nominativi proposti dalla terna,
quindi sono da considerare nulle le schede che portano dei
nominativi che non coincidano con uno di quelli presenti nella
terna e che ora vi ricordo: dott. PASQUETTAZ Edi, dott. CHATRIAN
Grato e dott. GENOTTI Alberto.
Ha chiesto la parola il Consigliere Sandri; ne ha facoltà.
SANDRI (N.S.):
Vorrei proporre di votare il dott.
Chatrian Grato, perché il dott. Pasquettaz Edi è già presente nella
Commissione incaricata dal Presidente della Giunta di effettuare
uno studio sul Parco Nazionale del Gran Paradiso, per cui credo che
abbia già parecchio da fare in quel settore.
PRESIDENTE
,: Passiamo ora alla votazione a schede segrete
per la nomina di un membro del Comitato per la Pianificazione
Territoriale:
ESITO DELLA VOTAZIONE
Presenti: 26
Votanti: 26
Schede valide: 26
Schede bianche: 1
Hanno riportato voti:
- PASQUETTAZ Edi: 18
- CHATRIAN Grato: 7
PRESIDENTE
: In base all'esito della votazione, dichiaro
che risulta designato, quale rappresentante dei dottori agronomi o
forestali in seno al Comitato regionale per la pianificazione
territoriale, il dott. PASQUETTAZ Edi.
L'Assessore Lanièce, proprio per poter convocare il Comitato per
a pianificazione territoriale, ha richiesto l'immediata esecutività
della deliberazione testé adottata, ed ha presentato in tal senso
una delibera della quale do lettura:
IL CONSIGLIO
- su richiesta dell'Assessore al Turismo Urbanistica Beni
Culturali LANIECE
DELIBERA
di dichiarare immediatamente eseguibile la presente
deliberazione, ai sensi dell'articolo 62 della legge 16 maggio
1978, n. 196.
PRESIDENTE
: Se nessuno chiede la parola, pongo in
votazione la delibera testé letta:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
