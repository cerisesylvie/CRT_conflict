Classificazione
CONSIGLIO REGIONALE
Attività consiliare d'aula



Oggetto del Consiglio n. 532 del 3 aprile 2019 - Resoconto
OBJET N° 532/XV - Communications du Président de la
Région.
Rini (Presidente) -
Possiamo passare al punto 2
all'ordine del giorno. La parole au président Fosson.
Fosson (GM)
- Come ha fatto il Presidente del Consiglio,
anch'io farò due tipi di comunicazione: una prima in cui ricorderò
la disgrazia di Torgnon e poi una seconda come presidenza della
giunta.
Purtroppo, come tutti sapete, domenica 31 marzo a Torgnon, una
giornata di festa per l'intera comunità si è trasformata in
tragedia a causa di un incidente aereo che è costato la vita a
Corrado Hérin, vigile del fuoco professionista del Corpo regionale
della Valle d'Aosta, e che ha portato al ferimento di Devis
Blanchet, operatore del dipartimento della Protezione civile
regionale. Una tragedia che ha profondamente scosso l'intera Valle
d'Aosta. Corrado Hérin si era distinto sin da ragazzo nello sport,
diventando campione del mondo di slittino su pista naturale, per
poi dedicarsi al
downhill
, disciplina che lo vide nuovamente
vincitore della Coppa del mondo del 1997. Era stato direttore
tecnico della Nazionale in qualità di tracciatore di altissimo
livello, aveva legato il nome a Pila, dove aveva disegnato il
percorso della Coppa del mondo del 2005 e gli attuali percorsi
permanenti. Nel 2016 ce lo ricordiamo tutti quando, in occasione
dei suoi cinquant'anni, era tornato in gara a Pila con i
master
, diventando campione del mondo della categoria. Alla
moglie Roberta Gyppaz e ai piccoli Ester ed Erik esprimo, anche a
nome del governo regionale e dell'assemblea, le più sentite
condoglianze.
Presidente -
Ci sono interventi sul ricordo di Corrado
Hérin? La parola al collega Chatrian.
Chatrian (AV)
- A nome del gruppo Alliance Valdôtaine.
Era un momento di fine stagione, quando una piccola comunità come
quella di Torgnon voleva festeggiare con la gara dello sci club il
terminare del periodo invernale per quanto riguarda maestri di sci,
ospiti e famiglie che abitano nella nostra piccola comunità e non
solo. Vorrei, a seguito anche delle parole del presidente Fosson,
solo ricordare Corrado in una maniera molto diretta. Un'atleta, uno
che qualsiasi cosa si metteva a fare dal punto di vista agonistico
aveva una marcia in più degli altri. Nonostante la marcia in più,
era una persona molto scrupolosa, minuziosa, uno che cercava la
perfezione prima di mettersi in gioco. A nome del nostro gruppo, lo
ricorderei così.
Presidente -
La parola al collega Bianchi.
Bianchi (UV)
- Corrado Hérin era un amico, un grande
amico. Era un vigile del fuoco, è stato un grande atleta, come ha
già ricordato il presidente Fosson. Un grande atleta: è stato
campione del mondo di slittino, in doppio insieme all'amico Almir
Bétemps. Mi sembrava giusto ricordare questa persona, questo grande
atleta, ma soprattutto questo grande valdostano che comunque ha
portato il nome della Valle d'Aosta in tutto il territorio
nazionale, in tutto il territorio europeo e anche nelle Americhe.
Grazie, Corrado!
Présidente -
La parole au collègue Gerandin.
Gerandin (MOUV')
- Un brevissimo ricordo di Corrado, lo
faccio anche a nome del collega Borrello. Abbiamo avuto la fortuna
di lavorare a fianco di Corrado. Lui era un vincente, nel senso che
i commenti che ognuno di noi faceva anche quando eravamo in squadra
o eravamo sul posto di lavoro, era che qualunque sfida sportiva che
lo riguardava o qualunque momento della vita che lo riguardava per
lui era una sfida, una sfida da vincere. Ma in queste sfide,
contrariamente a tanti - magari uno eccelle in qualche qualità o in
qualche sport - lui qualunque percorso facesse era un vincente. Ci
piace ricordarlo come un vincente, un ottimo vigile del fuoco molto
bravo, molto preparato. Un vincente che ha vissuto come avrebbe
voluto vivere lui. Lui voleva vivere. Voleva cimentarsi, voleva
vincere in ogni competizione che lo riguardava, che fosse il posto
di lavoro o che fosse la competizione sportiva.
Con questo ricordo penso non ci sia null'altro da dire, ma
essere vicino alla moglie, ai due bimbi e ricordarlo come un grande
campione. Così come è giusto ricordare che ha vissuto come avrebbe
desiderato vivere e che purtroppo un incidente ci ha tolto di
mezzo. Ciao Corrado, ti ricorderemo per quel campione che sei
sempre stato; ciao.
Presidente -
La parola al collega Restano.
Restano (GM)
- Vogliamo aggiungerci a quelli che portano
il proprio ricordo a Corrado e in questo momento drammatico stare
vicini alla famiglia. Tanto è stato detto. Vorrei solamente
aggiungere che era un vincente, un eclettico nel mondo dello sport,
ma credo che sia stato e sarà un esempio. Un esempio per tutti i
giovani che si vogliono avvicinare allo sport e che non devono
arrendersi, perché la capacità di impegnarsi in tanti sport diversi
e di riuscire sono frutto di doti naturali, ma anche di tanto
impegno. Ed è questo che lui ha trasmesso ai giovani e a tutti
noi.
Presidente -
Possiamo continuare con le comunicazioni,
dopo questa importante commemorazione dovuta. La parola nuovamente
al presidente Fosson.
Fosson (GM)
- Volevo informare l'assemblea che, in
relazione alla questione della richiesta dei vigili del fuoco
valdostani di passare alla componente nazionale e del nostro
desiderio manifestato più volte di rispettare la loro volontà
espressa con il referendum, dopo un grande
pressing
e lavoro
per ottenere questo, vi comunico che il prossimo martedì 9 aprile
si terrà presso gli uffici del Viminale un primo incontro tecnico
tra gli uffici centrali del Ministero e i nostri tecnici. Il
sottosegretario Candiani mi ha dato anche la sua disponibilità a un
successivo incontro politico entro la fine del mese di aprile.
Vi informo inoltre che lunedì 1 aprile scorso sono stati
trasmessi al Presidente del Consiglio dei Ministri, alla Presidenza
del Consiglio dei Ministri, Dipartimento per gli affari regionali e
le autonomie e al Gabinetto del Ministro dell'Interno, i
provvedimenti giudiziari ex articolo 8, comma 4, del decreto
legislativo 31 dicembre 2012, pervenuti nella mattinata del 1
aprile, del consigliere regionale Augusto Rollandin.
Per quanto riguarda il dibattito politico, mi permetto solo di
dire che stiamo affrontando un momento di grande difficoltà
politica ed economica, di crisi occupazionale, sociale, che ha
sicuramente il punto di partenza anche in una crisi culturale di
valori, di identità della nostra popolazione, come abbiamo
rimeditato e riappreso in questi giorni ascoltando la testimonianza
del senatore Dujany. La nostra regione e i nostri cittadini hanno
bisogno di stabilità e di un'azione amministrativa responsabile.
Per questo la Giunta regionale, che ho l'onore di presiedere in
questo momento e che ha al suo interno, pur con posizioni
ideologicamente un po' diverse, grande sintonia amministrativa,
grande capacità di confronto, questa Giunta, questo Governo e
questa maggioranza continueranno a lavorare ancora di più per
risolvere i problemi della Valle d'Aosta.
