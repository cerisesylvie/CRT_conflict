Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 114 del 9 novembre 1988 - Resoconto
OGGETTO N. 114/IX - COMUNICAZIONI DEL PRESIDENTE DEL
CONSIGLIO.
BICH (Presidente del Consiglio):
Le comunicazioni della
Presidenza inquadrano l'attività del Consiglio regionale dal 19
ottobre in poi.
Disegni di legge presentati:
Disegno di legge n. 15, presentato dal la Giunta regionale in
data 31 ottobre 1988, concernente: "Istituzione della Cassa rurale
ed artigiana di Saint-Christophe" (1a Commissione)
Disegni di legge vistati
Disegno di legge n. 10, concernente: "Primo provvedimento di
variazione al bilancio di previsione per l'esercizio finanziario
1988".
Disegno di legge n.
5, concernente: "Norme per
l'attribuzione dell'indennità di bilinguismo al personale della
Regione".
Deliberazioni vistate: n. 31.
Riunioni di Commissioni:
Ufficio di Presidenza: 1
Conferenza Capigruppo e Ufficio di Presidenza: 1
1a Commissione: 1
2a Commissione: 1
3a Commissione: 1
5a Commissione: 1
Con lettera in data 7 novembre 1988 l'Assessore regionale ai
Lavori Pubblici ha trasmesso a questa Presidenza una voluminosa
documentazione relative agli studi per l'impatto ambientale per il
sistema tangenziale di Aosta.
Tale documentazione, che sarà trasmessa ai Capigruppo ed alla
Commissione consiliare competente è già consultabile presso la
Segreteria di questa Presidenza.
Sono pervenute a questa Presidenza le sentenze pronunciate dal
TAR della
Valle d'Aosta in data 18 ottobre 1988 sui ricorsi in materia di
operazioni elettorali.
Con sentenza n. 75/88 il Tribunale Amministrativo ha dichiarato
inammissibile per carenza di motivazioni il ricorso proposto dal
Sig. CATTRO Giorgio, vicepresidente del P.L.I. della Valle
d'Aosta.
Con sentenza n. 77/88 è stato invece rigettato perché destituito
di fondamento il ricorso del Sig. TEGONI Bruno per l'annullamento
delle operazioni elettorali nella parte relativa alla assegnazione
dei voti alla lista n. 14, UNION AUTONOMISTE PENSIONATI.
Un altro grave attentato, compiuto nei giorni scorsi in Alto
Adige, alla vigilia di una importante competizione elettorale, non
facilita il dialogo e la comprensione tra le diverse etnie.
Nell'esprimere la più severa condanna per il ricorso ad atti di
violenza, auspichiamo la necessità di ricreare un clima di
distensione in questa Regione tanto duramente colpita dal
terrorismo.
In data 25 ottobre 1988 è pervenuto a questa Presidenza un
esposto del Presidente del WWF, Fondo Mondiale per la Natura,
indirizzato anche ai Ministeri competenti, alla Presidenza della
Giunta regionale della Valle d'Aosta ed alla Magistratura.
Tale esposto, che denuncia il fenomeno della "cementificazione"
dei corsi d'acqua, si riferisce in particolare ai lavori di
sistemazione idraulica del torrente Chamoix, appaltati, per un
importo di oltre 2 miliardi di lire, dall'Assessorato regionale
dell'Agricoltura, Foreste ed Ambiente Naturale.
Copia dell'esposto è depositata in Segreteria, a disposizione
dei Consiglieri.
Dal Comune di Quart è pervenuto il testo di una deliberazione
adottata dal Consiglio comunale in ordine alla creazione di una
cava di prestito in località Valenzana del Comune stesso.
Anche questa documentazione è a disposizione dei
Consiglieri.
