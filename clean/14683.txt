Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 1101 del 21 dicembre 1994 - Resoconto
SEDUTA POMERIDIANA DEL 21 DICEMBRE 1994
OGGETTO N. 1101/X Acquisto di un complesso immobiliare sito in
Comune di Arnad, Frazione Pied de Ville, di proprietà della
"Cooperativa La Kiuva a responsabilità limitata". Approvazione ed
impegno di spesa. Introito di somma. Delega alla Giunta.
Deliberazione Il Consiglio
Preso atto che sono state recentemente definite le trattative
per l'acquisto di un complesso immobiliare sito in Comune di Arnad
di proprietà della "Cooperativa LA KIUVA a responsabilità
limitata", con sede in Arnad, destinato a sede di questa
Cooperativa agricola locale, la cui attività consiste nella
vinificazione delle uve, nonché nella macellazione e vendita delle
carni conferite dai soci, oltre ad un ristorante - bar, alloggio ed
uffici;
Precisato che si tratta di un'area della superficie catastale di
circa mq. 3267 con entrostante un fabbricato, di due piani fuori
terra ed un piano interrato, il tutto come meglio risulta nella
perizia di stima in data 18 ottobre 1994 dell'ing. Mario Maione,
tecnico incaricato dalla Regione di predisporre la stima del
complesso;
Preso atto:
- che la società "Cooperativa la KIUVA a responsabilità
limitata" si è dichiarata disposta a cedere all'Amministrazione
regionale l'intero complesso immobiliare per il prezzo a corpo di
lire 1.630.400.000 oltre IVA, valore ritenuto cotigruo dalla
sopracitata perizia dell'ing. Maione;
- che il complesso è libero da pesi, vincoli, trascrizioni
pregiudizievoli ed ipoteche, ad eccezione:
- di due ipoteche iscritte presso la Conservatoria dei Registri
Immobiliari di Aosta rispettivamente in data 9 febbraio 1977 ai nn.
993/55 e in data 14 aprile 1988 ai nn. 3267/1387, a favore
dell'Istituto Federale di Credito agrario per il Piemonte, Liguria
e Valle d'Aosta, a garanzia di due mutui di originarie lire
117.016.000 e lire 53.000.000, tuttora in essere e che la succitata
cooperativa provvederà, prima o contestualmente all'acquisto ad
estinguere ed alla cancellazione delle relative formalità
pregiudizievoli;
- delle unità immobiliari distinte con il n. 215 subalterno 3 e
6 locate al Signor Bertolin Elio, in forza di contratto stipulato
il 19 aprile 1990, ancora in corso;
Tenuto conto:
- che gli interventi regionali in materia di agricoltura hanno
il precipuo compito di favorire e promuovere iniziative destinate
alla raccolta, trasformazione, lavorazione, conservazione e vendita
di prodotti agricoli e zootecnici;
- che l'Amministrazione regionale può provvedere direttamente
alla realizzazione delle strutture agricole, qualora esse siano di
rilevante importanza ai fini dell'esercizio dell'agricoltura e di
interesse generale;
- che l'Amministrazione regionale, in questi ultimi anni, ha
innovato la politica degli interventi nel settore agricolo
provvedendo direttamente alla realizzazione delle strutture o
acquistando quelle già realizzate ed in funzione, quando queste
ultime rivestivano rilevante importanza, provvedendo poi, ai sensi
dell'articolo 17 della legge regionale n. 30/1984, ad affidarne la
gestione a cooperative agricole o a loro consorzi ad
associazioni;
Rilevato che la proprietà delle strutture agricole in capo alla
Regione consente di:
- razionalizzare ed economizzare i costi, rendendo più
funzionale la gestione mediante conduzioni equivalenti;
- effettuare interventi diretti di manutenzione delle strutture
e degli impianti, favorendo le trasformazioni e le modificazioni
con adeguamento immediato alle norme igienico - sanitarie;
- compiere comparazioni dei costi di trasformazione dei prodotti
tra strutture omogenee di proprietà regionale;
Rilevato:
- che la struttura ove ha sede la Cooperativa LA KIUVA riveste
importanza ai fini dell'esercizio dell'agricoltura e di interesse
generale del comprensorio della media e bassa Valle;
- che tale acquisto rientra, pertanto, nell'ambito della
politica agricola regionale succitata;
Atteso che la succitata cooperativa, ai sensi della legge
regionale 24 ottobre 1973, n. 34 e della legge regionale 6 luglio
1984, n. 30, ha ottenuto dall'Amministrazione regionale dei
contributi in conto capitale per un ammontare complessivo di lire
362.183.200, per l'acquisto dell'area e per la costruzione del
fabbricato;
Preso atto che la citata legge regionale n. 34/1973 e la
successiva legge regionale n. 30/1984, che ha interamente
ridisciplinato la materia degli interventi regionali in materia di
agricoltura, prevedono espressamente che i beneficiari non possono
distogliere dall'uso cui sono destinati impianti ed attrezzature
che hanno fruito di provvidenze in conto capitale per il periodo di
almeno 20 anni, pena la restituzione dei contributi, maggiorati
degli interessi calcolati sulla base della media ponderata del
tasso ufficiale di sconto nel periodo di beneficio
dell'agevolazione (articolo 5, comma l, legge regionale n.
30/1984);
Tenuto conto:
- che l'Amministrazione regionale deve acquisire la struttura,
provvedendo al recupero dei contributi in conto capitale erogati
per la realizzazione della medesima;
- che nel caso di specie gli impianti non vengono distolti
dall'uso cui erano destinati in quanto la Regione manterrà la
destinazione, affidando la gestione della struttura, ai sensi
dell'articolo 20, comma 2, della legge regionale n. 30/1984, alla
stessa "Cooperativa LA KIUVA a responsabilità limitata" per cui non
è possibile applicare il dettato della legge regionale che prevede
delle penalità in caso di mutamento di destinazione;
- che in assenza di disposizioni legislative è necessario fare
ricorso a criteri equi e garantistici per la Regione, per ottenere
la restituzione dei contributi erogati;
Atteso:
- che il criterio di stima, adottato dal tecnico incaricato, è
stato quello di surrogazione (valore di costo deprezzato), che è
legato, al costo di ricostruzione a nuovo dell'immobile, in
funzione della sua tipologia costruttiva, opportunamente ridotto,
tenendo conto delle condizioni reali del bene e della vetustà;
- che per il metodo di stima adottato è ininfluente l'eventuale
valore di mercato che potrebbe avere il bene secondo le leggi che
regolano il mercato immobiliare, in quanto il valore viene
determinato sulla base del costo deprezzato, senza plusvalori;
- che non risulta equo sottrarre il solo importo complessivo dei
contributi erogati in conto capitale alla succitata cooperativa, in
quanto il valore del fabbricato è stato parametrato ai costi
attuali di costruzione, ridotto dei coefficienti di vetustà e
obsolescenza, e non ai costi storici;
Rilevato che le provvidenze regionali in conto capitale sono
state erogate nella misura del 70 percento della spesa ritenuta
ammissibile e che, pertanto, la costruzione risulta essere stata
realizzata in tale proporzione con fondi regionali;
Tenuto conto che il valore di stima non è stato commisurato al
valore di mercato nel quale sono compresi i compensi dei fattori di
produzione edilizia (posizione, appetibilità di mercato,
redditività della costruzione, eccetera), ma bensì il risultato del
procedimento estimativo è stato quello del costo di riproduzione
deprezzato e che, di conseguenza, alla cooperativa non verrà
corrisposto alcun compenso per il plusvalore che spetterebbe
nell'ambito di una normale attività imprenditoriale;
Atteso che l'intervento regionale a fondo perso è stato pari al
70 percento del costo storico al tempo della realizzazione e che la
stima è stata effettuata con il metodo dei costi attuali di
ricostruzione deprezzati e, conseguentemente, la quota di
restituzione dei contributi erogati in conto capitale non può che
essere pari al 70 percento del valore di stima;
Atteso che la Cooperativa si è impegnata a restituire i
contributi corrisposti, nella misura pari al 70 percento del valore
di stima, pari a complessive lire 1.141.280.000;
Preso atto che la Cooperativa LA KIUVA deve ancora formalizzare
una permuta di una piccola porzione dell'area, esterna, lato
nord-est, con la Signora Bonel Rita per la regolarizzazione dei
confini e che la stipula del rogito è prevista entro il corrente
anno;
Visto il parere favorevole rilasciato dal Dirigente del Servizio
affari generali e legali della Presidenza della Giunta, ai sensi
del combinato disposto dell'articolo 72 della legge regionale n.
3/1956 e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Visto il parere della II Commissione consiliare permanente;
Delibera
1) di approvare l'acquisto, per il prezzo a corpo di Lire
1.630.400.000= (unmiliardoseicentotrentamilioniquattrocentomila),
oltre IVA al 19 percento pari a Lire 309.776.000=
(trecentonovemilionisettecento-settantaseimila), del complesso
immobiliare sito in Comune di Arnad, Frazione Pied de Ville, di
proprietà della "Cooperativa LA KIUVA a responsabilità limitata",
con sede in Arnad, Frazione Pied de Ville (Codice fiscale e Partita
IVA 00102830072), entrostante ad area della superficie catastale di
circa mq. 3267 distinta al Catasto Terreni al Foglio 30 con i nn.
215/parte (denuncia di cambiamento n. 77/1988 per accorpamento nn.
192 - 215 - 216 - 341 e 342) - 190 e 195, riportato al N.C.E.U.
alla Partita n. 197 al Foglio 30 con il n. 215 subalterni 3 - 4 - 5
- 6 e 7, comprendente un fabbricato, di due piani fuori terra oltre
ad un piano interrato;
2) di prendere atto che le unità immobiliari distinte con il n.
215 subalterno 3 (bar ristorante, cucina e servizi) e subalterno 6
(alloggio) sono locate al Signor Bertolin Elio, nato il 23 maggio
1953 ad Arnad ed ivi residente, in forza di contratto stipulato con
scrittura privata in data 19 aprile 1990 (registrato a Châtillon il
5 luglio 1990 al n. 328 Mod. III), tuttora in corso;
3) di stabilire che la Società cooperativa prima o
contestualmente alla stipula dell'atto notarile di
compravendita:
a) estingua i mutui agrari stipulati con l'Istituto Federale di
Credito Agrario per il Piemonte, Liguria e Valle d'Aosta, con
rogito del Notaio E. Chanoux in data 31 gennaio 1977 e con rogito
del Notaio G. Favre in data 28 marzo 1988, rispettivamente di
originarie lire 117.016.000= e lire 53.000.000=;
b) provveda, a sua cura e totali spese, alla cancellazione delle
ipoteche iscritte presso la Conservatoria dei Registri Immobiliari
di Aosta in data 9 febbraio 1977 ai nn. 999/55 e in data 14 aprile
1988 ai nn. 3267/387, a favore dell'Istituto Federale per il
Credito Agrario, a garanzia dei mutui suindicati;
4) di prendere atto che la Cooperativa LA KIUVA deve ancora
formalizzare la permuta di un piccolo appezzamento di terreno con
la Signora Bonel Rita, al fine di regolarizzare i confini
dell'area, lato nord-est, il tutto come meglio risulta evidenziato
nell'allegata planimetria che costituisce parte integrante della
presente deliberazione, e che la medesima si è impegnata a
stipulare prima del rogito notarile con la Regione;
5) di stabilire che la Società Cooperativa versi alla Regione,
prima o contestualmente alla stipulazione dell'atto notarile, la
somma complessiva di lire 1.141.280.000=
(unmiliardocentoquarantunmilioni-duecentottantamila), a titolo di
restituzione dei contributi corrisposti in conto capitale per
l'acquisto dei terreni e per la realizzazione del fabbricato di cui
al precedente punto 1) dall'Assessorato dell'agricoltura,
forestazione e risorse naturali;
6) di approvare ed impegnare la spesa complessiva di lire
1.940.176.000=
(unmiliardonovecentoquarantamilionicentosettanta-seimila), IVA
compresa, da imputare al capitolo 35060 del bilancio di previsione
della Regione per l'anno finanziario 1994 ("Spese per l'acquisto di
beni patrimoniali") che presenta la necessaria disponibilità;
7) di introitare la somma complessiva di lire 1.141.280.000=
(unmiliardocentoquarantunmilioniduecentottantamila), corrispondente
ai contributi corrisposti dall'Assessorato dell'agricoltura,
forestazione e risorse naturali di cui al precedente punto 5) della
presente deliberazione, al capitolo 09600 ("Recupero di somme sulle
erogazioni di spese in conto capitale") del bilancio di previsione
della Regione per l'anno finanziario 1994;
8) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento del complesso immobiliare di
cui si tratta e, in particolare, per la designazione del Notaio
rogante, per la liquidazione delle relative spese, nonché per gli
eventuali accertamenti circa la consistenza, I'intestazione
catastale e l'esatta superficie degli immobili da acquisire;
9) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d) del decreto legislativo 22
aprile 1994, n. 320.
Planimetria
(...omissis...)
Presidente E' aperta la discussione generale: chi chiede di
intervenire? Se nessun Consigliere chiede la parola, pongo in
votazione la delibera in oggetto.
Presenti: 27
Votanti: 21
Favorevoli: 21
Astenuti: 6 (Aloisi, Chiarello, Linty, Marguerettaz, Tibaldi e
Viérin M.)
Il Consiglio approva
