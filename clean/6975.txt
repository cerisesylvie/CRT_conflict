Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1478 del 4 luglio 1985 - Resoconto
OGGETTO N. 1478/VIII - PROBLEMI OCCUPAZIONALI PRESSO LO
STABILIMENTO DELTASIDER DI AOSTA (svolgimento di interpellanza,
ritiro di interrogazione e di mozione).
PRESIDENTE:
Passiamo ora alla discussione degli oggetti
non trattati nell'adunanza del Consiglio regionale del 26 e 27
giugno 1985. Come da intese raggiunte si tratteranno unitamente gli
oggetti n. 6, n. 15 e n. 41.
Do lettura dell'interrogazione presentata dal Consigliere
Viberti:
INTERROGAZIONE
APPRESE, dalle Organizzazioni Sindacali e dagli organi di
stampa, preoccupanti notizie sul futuro dello stabilimento
Deltasider di Aosta;
APPRESO, in particolare, che la Deltasider avrebbe intenzione di
varare un ulteriore piano di ristrutturazione che comporterebbe un
taglio occupazionale di circa 730 persone;
RILEVATO che permane estremamente precaria la situazione anche
all'ILLSA-VIOLA di Pont-Saint-Martin;
AL FINE di avere informazioni sulle iniziative assunte dalla
Giunta regionale per difendere l'occupazione nelle due principali
aziende industriali della Valle d'Aosta;
il sottoscritto Consigliere regionale di "Nuova Sinistra
della Valle d'Aosta"
INTERROGA
la Giunta regionale per sapere:
1)
quali sono le attuali prospettive occupazionali per
la Deltasider di Aosta e per l'ILSSA-VIOLA di
Pont-Saint-Martin;
2)
quali iniziative sono state assunte per impedire un
ulteriore, drammatico ridimensionamento dell'occupazione
industriale in Valle d'Aosta.
PRESIDENTE:
Do lettura dell'interpellanza presentata dai
Consiglieri Millet e Mafrica:
INTERPELLANZA
CONSIDERATO che alla fine del mese scor so il Consiglio di
Fabbrica della Deltasider ha manifestato con energia il proprio
allarme per l'attuale situazione dello stabilimento aostano;
CONSTATATO che secondo il Consiglio di Fabbrica vi sarebbero
pericoli di una riduzione produttiva di circa 120.000 tonnellate di
acciaio da costruzione ed inox, con conseguente taglio di circa 700
posti di lavoro;
RICORDATO che lo stabilimento ex-Cogne, che contava oltre 5.000
addetti ancora nel 1981, occupa oggi soltanto 3.000 lavoratori e
che quindi nuovi tagli, oltre che creare problemi occupazionali,
porterebbero di fatto lo stabilimento in una situazione di
esistenza molto precaria;
i sottoscritti Consiglieri regionali
INTERPELLANO
l'Assessore competente per sapere:
1) quali sono gli elementi a conoscenza della Giunta sulle
prospettive produttive ed occupazionali della Deltasider e
attraverso quali incontri la Giunta ha ricavato le proprie
informazioni;
2) quali iniziative intende prendere l'esecutivo regionale
per impedire un ulteriore gravissimo ridimensionamento dello
stabilimento ex-Cogne di Aosta.
PRESIDENTE:
Do lettura della mozione presentata dai
Consiglieri Breuvé, Pascale e Torrione:
MOZIONE
La situazione della DELTASIDER di Aosta pare nettamente
aggravarsi specie se troveranno conferma le notizie di stampa circa
ulteriori e pesanti tagli occupazionali.
Se è pur vero che su questa vicenda pesano essenzialmente
decisioni assunte in sede comunitaria e concernenti sia la
diminuzione della produzione di acciaio per l'Italia che la
cessazione degli aiuti statali alla siderurgia al 31.12.1985, è
altrettanto evidente che, a fronte di dette situazioni, il vertice
aziendale dello stabilimento aostano segue una strategia che si può
sintetizzare nella:
a)
riduzione di costi (attuata principalmente
utilizzando la legge sul pre-pensionamento a 50 anni);
b)
eliminazione dei cosiddetti "doppioni"
impiantistici;
c)
preferenzialità, a parità di impianti, a quelli che
producono a costi inferiori.
In tale ottica essenzialmente privatistica è chiaro che
l'obiettivo principale resta quello di raggiungere il pareggio
economico attraverso una continua elaborazione di piani produttivi
soggetti per lo più a continui ed anche estemporanei
aggiornamenti.
In questo quadro l'ipotesi che sta prendendo corpo è quella di
una riduzione drastica della produzione di 120.000 tonnellate annue
di acciai da costruzione, in contrasto tra l'altro con i programmi
già predisposti alla fine del 1984 e con la conseguenza di una
perdita di 700 posti di lavoro di cui circa la metà coperti da
pre-pensionamenti.
Ora non è concepibile che di fronte ad una drammatica
prospettiva del genere la Regione continui a recitare un ruolo
marginale, ma è invece auspicabile che si riappropri del problema
della DELTASIDER in termini perlomeno di costante controllo e di
attiva partecipazione anche per scongiurare l'ennesimo tentativo e
pericolo di fare passare sulla testa della classe politica
valdostana le decisioni che riguardano direttamente il futuro di
buona parte dell'intera economia della Regione.
In questo il Consiglio regionale de ve poter svolgere la sua
funzione di stimolo e di supporto alle iniziative del Governo
regionale attraverso un competente organismo che serva da
"osservatorio permanente" della situazione e attivi contestualmente
una fase propositiva da confrontare poi con i responsabili
ministeriali per porre rimedio, se è ancora possibile, a questa
crisi cronica che attanaglia da troppo tempo il maggiore complesso
siderurgico valdostano.
Tutto ciò premesso i sottoscritti Consiglieri regionali del
Gruppo del P.S.I., propongono che il Consiglio regionale
DELIBERI
di dare mandato alla III"Commissione consiliare, aperta al
contributo delle forze politiche non presenti in Commissione e ai
rappresentanti delle Organizzazioni Sindacali e del Comune di
Aosta, di operare nei confronti dei problemi dello stabilimento
della DELTA SIDER di Aosta nel modo seguente:
a)
aprire una trattativa complessiva con il Ministero
delle Partecipazioni Statali per definire, anche alla luce delle
indicazioni comunitarie, il ruolo dello stabilimento della DELTA
SIDER di Aosta nel quadro della politica degli acciai, anche per
stabilire in termine di certezza i livelli occupazionali futuri
nell'ambito di un piano produttivo circostanziato e
definito;
b)
di costituire in seno a detta Commissione un gruppo
operativo di lavoro, rappresentativo di tutte le istanze politiche
e sindacali, in grado di seguire costantemente l'evolversi della
situazione della DELTASIDER sia per ciò che riguarda il fattore
produttivo, sia per quanto attiene l'elemento occupazionale in modo
da costituire "un osservatorio permanente" capace di fornire al
Consiglio regionale e al Consiglio comunale di Aosta un
aggiornamento periodico dei dati concernenti i due aspetti
succitati e una fotografia finalmente obiettiva e veritiera della
realtà aziendale anche alla luce di possibili attività alternati ve
localizzabili in Aosta da parte della stessa DELTA SIDER o di altri
enti statali o a partecipazione statale.
PRESIDENTE:
Ha chiesto la parola il Consigliere Millet;
ne ha facoltà.
MILLET (P.C.I.):
Questa interpellanza, insieme alla
mozione del Gruppo Socialista, vuole porre la questione della
DELTASIDER alla luce delle ultime prese di posizione, soprattutto
del Consiglio di Fabbrica della Cogne, nelle quali si ribadiva,
così come si continua a fare tuttora anche su alcuni articoli di
giornale, la possibilità di una riduzione produttiva e quindi di un
conseguente taglio di ulteriori 700 posti. Con questa interpellanza
vogliamo quindi sapere dall'Assessore e dalla Giunta se
corrispondono al vero queste prese di posizione, se ci sono stati
degli incontri e quando ed in che modi si vuole attuare questa
riduzione produttiva. Il fatto che nello stabilimento DELTASIDER di
Aosta si continuino ad effettuare ulteriori riduzioni e soprattutto
tagli fa sì che anche se non si è arrivati a licenziamenti diretti,
utilizzando le varie formule si è però arrivati di fatto alla
cancellazione di migliaia di posti di lavoro in questi ultimi anni.
Ciò è abbastanza preoccupante e questa interpellanza vuole appunto
chiedere alla Giunta quali elementi ha a sua disposizione e cosa
intende fare nel prossimo periodo almeno per contenere questa
tendenza.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Nonostante la considerazione che
faceva prima il Consigliere Viberti sulla disattenzione di questo
Consiglio durante la seduta pomeridiana, dovuta forse alla
vicinanza delle ferie estive, io ritengo che questo ultimo atto che
il Consiglio si accinge a compiere, e cioè l'esame della nostra
mozione e delle altre interpellanze sulla Cogne, debba essere
seguito con estrema attenzione da tutti i Consiglieri. Questo non
perchè l'abbiamo proposto noi, ma perchè credo che il problema
della DELTASIDER abbia ormai assunto delle dimensioni tali da dover
essere considerato come un elemento centrale della vita politica
valdostana.
In questi giorni si sta trattando la creazione di una nuova
Giunta comunale ed io credo che questo argomento non possa non
venire, per qualche verso, inserito nella trattativa, perchè il
caso DELTASIDER provoca inevitabilmente un caso Aosta. La storia
dello stabilimento siderurgico valdostano è talmente legata alla
storia del capoluogo valdostano che l'assistere passivamente, come
forze politiche, al progressivo degrado dello stabilimento, sia sul
piano occupazionale, sia sul piano produttivo, provoca delle
conseguenze tali da far assumere alla città capoluogo nel prossimo
futuro un assetto completamente diverso. Il calo occupazionale e la
diminuzione dell'importanza dello stabilimento provocheranno
inevitabilmente una terziarizzazione dell'economia del capoluogo,
con varie conseguenze sulla trasformazione, sull'assetto e sullo
stesso impianto urbanistico della città di Aosta.
Ho fatto questa considerazione prima di entrare nel merito della
questione, perchè questo problema incide profondamente sullo stesso
modo di essere della nostra città. Sottovalutare questo processo di
trasformazione e la sua influenza sulla realtà cittadina sarebbe un
errore imperdonabile non solo per il momento attuale, ma
soprattutto per quello che potrà essere il futuro della nostra
città e quindi anche della nostra Regione. Dicevo poc'anzi che la
storia della città di Aosta di questi ultimi cinquant'anni è stata
legata indissolubilmente alle sorti dello stabilimento siderurgico.
Una città che aveva 9.000 abitanti si è trasformata al punto da
guardare, molto pomposamente, addirittura al traguardo dei 65.000
abitanti: il piano regolatore di una quindicina di anni fa era
dimensionato su questa prospettiva demografica. L'inversione di
tendenza e la mancanza del punto di riferimento rappresentato dallo
stabilimento della DELTASIDER provocherà indubbiamente conseguenze
di rilievo al futuro assetto della nostra città.
Come Consiglio regionale non possiamo non considerare lo stato
di estrema incertezza che grava su questo argomento. Le notizie di
stampa che ci arrivano sono sovente difformi dalle stesse notizie
che ci forniscono le Organizzazioni sindacali: la continua
proliferazione di piani che non hanno mai il carattere della
definitività, ma sono sempre provvisori; l'attestare l'aspetto
occupazionale su determinate previsioni che, tre o cinque mesi
dopo, vengono continuamente smentite; il fatto che la stessa
produzione, pur inquadrata in una crisi più generale degli acciai,
è in continua discussione e si assesta su determinate cifre che
vengono cambiate il giorno dopo....
Non possiamo assistere a questo balletto di cifre condotto
soprattutto sulla pelle dei lavoratori della DELTASIDER. Direi che
c'è stato anche del cattivo gusto, perchè in tutti questi benedetti
piani di ristrutturazione si è perso anche l'unico riferimento
certo, cioè il nome COGNE. Questo nome aveva un suo significato
perchè era legato ad un aspetto storico, mentre lo stabilimento è
stato chiamato Nuova SIAS ed ora, anche come aspetto societario, è
finito in una specie di bailamme del quale è difficile
districarsi.
Certamente il cosiddetto assistenzialismo, caro anche a noi in
altri periodi (per carità, non voglio fare delle accuse ad altri),
credo che abbia fatto il suo tempo e sotto tale aspetto bisogna
rendersi conto che questo stabilimento non può più vivere secondo
metodi di conduzione che hanno portato a certi risultati
fallimentari. Da quell'impostazione, che era senz'altro
criticabile, si è però passati ad un'altra che è altrettanto
discutibile e nella quale il concetto di gestione privatistica, che
deve garantire all'interno della Nazionale Cogne un certo grado di
efficienza o di efficientismo, mal si concilia con l'assetto dello
stabilimento stesso e con il suo diretto inserimento nelle
Partecipazioni Statali. Tutto ciò può portare ad una riduzione dei
costi attuata sulle spalle dei lavoratori, come diciamo anche nella
stessa mozione, attraverso un allineamento dei cosiddetti doppioni
impiantistici; quindi anche in questo caso ne fa le spese Aosta
perchè, a parità di impianti, vengano preferiti quelli che
producono a costi inferiori. Ciò potrà far raggiungere il pareggio
economico, che prima era un miraggio, ma farà pagare ai lavoratori
un prezzo che noi riteniamo inaccettabile.
Il livello produttivo dello stabilimento, secondo i piani e
secondo il momento, subisce drastici ridimensionamenti. L'ultima
notizia, diversa a seconda che provenga da informazioni di stampa o
da considerazioni di origine sindacale, prevede una riduzione di
circa 120.000 tonnellate di acciaio da costruzione e ciò in
contrasto con quanto si era stabilito in precedenza. La conclusione
è che si determinano circa 700 posti di lavoro in meno, di cui la
metà coperti da prepensionamenti. Dico e ripeto che qui c'è stato
un errore di fondo, da parte di tutte le forze politiche presenti
in Valle d'Aosta e che abbiamo quindi commesso anche noi (non
lanciamo dei "j'accuse" nei confronti di nessuno), nel considerare
la DELTASIDER o la Cogne come un elemento esterno al contesto
valdostano, quasi che i problemi dovessero essere risolti sempre
fuori dalla realtà locale, senza essere legati ad un modello di
sviluppo che doveva essere anche il nostro. La Cogne è stata
considerata un'azienda i cui problemi dovevano essere sempre tutti
risolti dallo Stato, perchè era ed è tuttora un'azienda a totale
partecipazione statale e della quale lo Stato per lunghi tempi è
stato l'unico azionista. Questo schema andava bene fino a quando ci
siamo accorti della crisi e che, forse, una maggiore presenza dei
rappresentanti della collettività valdostana nelle opportune sedi
decisionali poteva, perlomeno, attenuare il distacco che si è
sempre determinato tra il tipo di conduzione dell'azienda e la
realtà della nostra Regione.
Di fronte a tutti questi aspetti negativi che pesano
sull'attuale situazione e che noi rifiutiamo, con la prospettiva
difficile se non drammatica di un'ipotetica chiusura dello
stabilimento della DELTASIDER, noi agiremo per evitare una simile
eventualità e riteniamo che il Consiglio regionale debba assumere
un suo preciso ruolo in tutta la vicenda, istituzionalizzando una
specie di osservatorio permanente di questa situazione che è in
continua evoluzione. Infatti, una volta per tutte, vorremmo andare
alle radici per sapere di che morte dobbiamo morire, se morte dovrà
esserci, ma anche per attrezzarci affinché questa eventualità venga
scongiurata e, se ciò non sarà possibile, per assumerci tutte le
responsabilità conseguenti ad una simile iattura.
Noi prospettiamo l'opportunità che sia una Commissione
consiliare ad occuparsi del problema, offrendo una trattativa
complessiva con il Ministro delle Partecipazioni Statali per
definire, prima di tutto, il ruolo dello stabilimento della
DELTASIDER nel quadro della cosiddetta politica degli acciai. Tale
trattativa, in secondo luogo, potrebbe stabilire una volta per
tutte i livelli occupazionali futuri nell'ambito di quello che
potrà e dovrà essere il piano definitivo di assestamento sia della
produzione, sia dell'aspetto occupazionale.
Su questa mozione noi non siamo rigidi, per carità, e siamo
disponibili ad un confronto con tutte le altre forze politiche. E'
importante invece che il Consiglio riassuma una sua centralità in
tutta questa vicenda e abbia l'opportunità di far pesare la sua
presenza e, direi anche, di far pesare i suoi orientamenti e le sue
decisioni nel quadro di una visione complessiva dell'economia della
nostra Regione. Le forze sindacali hanno firmato un protocollo
d'intesa, ma non possiamo nasconderci il fatto che noi recitiamo un
ruolo diverso rispetto al passato e, anche se non voglio scendere
in questo argomento, è la prima volta che si è notato un
atteggiamento diverso della Regione e, bisogna riconoscerlo, anche
delle Organizzazioni sindacali. Se questo metodo ha avuto un senso
in una vicenda più generale, lo si adotti anche in questa vicenda
che, pur essendo inquadrata in un contesto più generale, ha un suo
significato specifico, anche perchè le conseguenze nella nostra
Regione di un eventuale abbassamento del livello occupazionale e
soprattutto l'incertezza sul futuro esigono da noi una costante
attenzione.
Questo è il significato della nostra mozione che si inserisce in
analoghe preoccupazioni espresse anche da altre forze politiche.
Noi riteniamo che sia doveroso, nei confronti dei lavoratori della
Nazionale Cogne, assumere oggi un atteggiamento ben preciso e
responsabile che non si concretizzi però in un ordine del giorno o
nell'approvazione di un documento, ma che si attui in uno specifico
atteggiamento, perchè il futuro non riguarda solo coloro che
saranno colpiti da questi tagli occupazionali, e io mi auguro
ancora di no, ma riguarda un pò tutto l'assetto dell'intera nostra
Regione. Grazie.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Il Consigliere Millet aveva già
illustrato il senso della nostra interpellanza, io voglio solo
aggiungere alcune considerazioni anche per intervenire sulla
mozione presentata dal Gruppo socialista e per evidenziare la
necessità di un intervento, il più possibile incisivo, da parte del
Consiglio regionale.
Per creare 100 posti di lavoro noi spendiamo in media 10
miliardi, e molto spesso anche di più, e dobbiamo lavorare,
trattare, ricercare, esaminare e spesso questi 100 posti di lavoro
non hanno vita lunga. Nel giro di 4 anni alla Cogne se ne sono
persi 2000 e, oltre alla perdita in valore assoluto dei posti di
lavoro, c'è stata una conseguenza negativa sul ruolo stesso e sul
peso dell'azienda, perché, diminuendo il numero degli occupati, si
è ridotto il ruolo dell'azienda all'interno della DELTASIDER ed è
diminuita anche per i lavoratori la capacità di reagire nei
confronti delle Partecipazioni Statali. La situazione è realmente
drammatica; il Consiglio di fabbrica, giustamente, nel mese scorso
ha cercato di attirare l'attenzione delle forze politiche e delle
istituzioni su questo problema. Le notizie che si sono avute in
seguito, ma su questo sentiremo cosa dirà la Giunta, hanno
confermato, a mio giudizio, le preoccupazioni del Consiglio di
fabbrica e dei Sindacati.
Diceva prima il Consigliere Torrione che il ruolo della Cogne è
legato alla città di Aosta. Io credo che sia legato non solo al
capoluogo, ma anche al peso stesso che l'industria può continuare
ad avere nella nostra Regione e al destino che, per le future
generazioni, ci sarà in materia di varietà professionale, di
possibilità di impiego con differenti posizioni lavorative. Occorre
quindi che ritorniamo su questo problema con la stessa attenzione
che abbiamo avuto negli anni 1976/77. Ricordo che quando si
paventava il rischio che la Cogne passasse sotto la FIAT, ci fu un
periodo di grande mobilitazione ed il Consiglio regionale discusse
con una certa frequenza di questi argomenti e ci furono interventi
in tutte le sedi. Credo che sia necessario ripercorrere quella
strada perchè altrimenti questo stillicidio di perdite continue di
posti di lavoro, apparentemente indolore per i singoli, diventerà
pesantissimo per la collettività.
Gli argomenti per riaprire una trattativa ci sono. Ricordo che
l'anno scorso, quando si era appena insediato Walker alla direzione
dell'azienda, gli incontri con la Giunta erano molto frequenti; mi
sembra che poi si siano rare fatti e anche su questo sentiremo la
Giunta. Bisogna riprendere questi contatti con la dirigenza della
DELTASIDER e far pesare gli elementi che abbiamo e che sono
costituiti dalle centrali idroelettriche e dal metano, e penso che
sia anche possibile studiare nuove forme di intervento della
Regione in eventuali iniziative per parti di lavorazione. Se la
Regione ristabilisce con costanza ed incisività un rapporto, sia
nell'acquisto di proprietà della DELTASIDER, sia nella risoluzione
dei problemi dell'energia, come pure in ulteriori possibilità di
intervento ancora da studiare, ed in questo senso siamo d'accordo
con la mozione presentata dal Gruppo socialista, forse riusciremo a
fermare una discesa che ci sembra ineluttabile e che, tra le altre
cose, ha già diffuso tra i lavoratori un certo senso di sfiducia e
quindi una minore possibilità di contrastare i disegni della
direzione aziendale. Con questo mio intervento ho voluto aderire
alla mozione del Gruppo socialista e risotto lineare l'importanza
di questo problema.
PRESIDENTE:
Ha chiesto la parola il Consigliere
Segretario Tamone; ne ha facoltà.
TAMONE (U.V.):
Poiché tutti i Consiglieri presenti sono
ormai convinti dell'importanza di questa azienda per le sorti della
Regione, io ritengo opportuno limitarmi oggi a due brevi
considerazioni sulla posizione assunta da sempre dall'Union
Valdôtaine, anche perchè sarà l'Assessore Lanivi, che vive
giornalmente queste vicende insieme al Governo regionale, a fare il
punto sulla situazione più attuale.
Io credo che bisogna richiamare il proverbio che dice: "Chi è
causa del suo mal pianga se stesso". Questo non certo per dire che
l'Union Valdôtaine sia migliore di altre forze politiche, ma per
ricordare che da sempre abbiamo predicato e detto, anche se non
siamo stati ascoltati da nessuno, che la Cogne, assorbita nel
carrozzone di Piombino, di Torino e di Sesto San Giovanni, sarebbe
andata incontro alla sua fine. Questo disegno è stato perseguito
con determinazione da quelle stesse forze politiche che oggi ci
presentano la mozione.
Io mi ricordo la visita effettuata nel mio ufficio cinque o sei
anni fa da un certo sindacalista Conte, notorio amico di Benvenuto
e di Craxi, che venne a dirci allora che il nostro atteggiamento,
cioè il tentativo dell'Union Valdôtaine di fare un certo tipo di
discorso, era insopportabile perchè bisognava guardare alla
strategia globale del gruppo; guarda caso, la strategia globale del
gruppo, in quel momento, per il signor Conte, era il salvataggio di
Piombino ma, con esso si è dichiarata anche la fine della
Cogne.
E' chiaro a tutti coloro che hanno un minimo di dimestichezza
con le tecnologie, che lo sposalizio tra le tecnologie della Cogne
di Aosta e quelle dell'azienda di Piombino non poteva e non doveva
farsi. Purtroppo si è fatto ed oggi siamo qui a fare il possibile
per cercare di recuperare. Tuttavia quelli che oggi dirigono la
DELTASIDER hanno buon gioco nel contestare ogni giorno, tanto alle
Organizzazioni sindacali che all'Amministrazione regionale quando
incontrano i nostri amministratori, che l'azienda non è
competitiva. Evidentemente hanno delle buone ragioni perchè questa
azienda non gioca ad armi pari e non gioca sul suo terreno. Essa
doveva crearsi una sua fisionomia, ma ciò non è stato fatto perchè
è stata sradicata da Aosta e portata a Milano qualunque possibilità
di decisione, e chissà dove sarà portata in un secondo od in un
terzo tempo.
Le strategie del passato erano sbagliate e noi, se vogliamo
effettivamente fare qualcosa per il domani, dobbiamo proporre delle
strategie diverse che restituiscano all'azienda il ruolo reale ed
effettivo che le compete e che in parte essa ha già nel suo
interno, nella sua tecnologia e nei suoi uomini: è questo che noi
dobbiamo cercare di far riscoprire. In tale discorso rientrano i
rapporti con la Cogne ed io mi permetto di essere un modesto
testimone; non intendo riferirmi ai rapporti con la Cogne che noi
non volevamo, ma mi riferisco a quelli che ci sono sempre stati
decisamente rifiutati. Quando nel passa to un pò più lontano,
intorno all'anno 1975 di cui io mi ricordo benissimo, si
ricercavano rapporti ad un certo livello, dall'azienda ci venivano
date sempre notizie non precise e quelle che ci venivano fornite
dai dirigenti o dalla direzione erano sempre diverse da quanto essa
faceva. Purtroppo in quel momento noi non avevamo in mano nessuno
strumento per fare qualcosa nei confronti dell'azienda, non c'era
nulla che ci permettesse di intervenire, c'era solo la nostra
volontà di capire e che, evidentemente, non poteva andare più in là
di dove andava.
In questi giorni dovrebbero essere firmati dal Presidente del
Consiglio dei Ministri i decreti delegati che riguardano
l'industria e le industrie di Stato dovrebbero, in proposito,
quantomeno informare e tenere rapporti precisi con i Governi
regionali. Suggerisco di sfruttare anche questa possibilità,
qualora questi decreti vengano firmati, ma io ribadisco che se noi
vogliamo tentare di salvare questa azienda dobbiamo ridarle il suo
ruolo che è diverso rispetto a quello di Piombino, della Breda di
Sesto San Giovanni e della IAS di Torino. Come ho già detto
tantissime altre volte in questa sala ed in occasione dei convegni,
se non riusciamo a restituire alla DELTASIDER un ruolo strategico
(è opportuno ricordare agli amici Consiglieri che le aziende come
la nostra che vivono in mezzo alle montagne sono uguali alla
nostra; ciò che le differenzia è che è diventata la Cogne per
scelte imposte dall'esterno), se noi non ritorniamo ad aver fiducia
in un suo ruolo strategico, come è accaduto alla Buler ed ad altre
aziende simili, non possiamo nutrire la speranza che essa viva, ma
se questo non avviene la DELTASIDER, anche se è brutto e drammatico
dirlo, è finita.
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
E' doveroso da parte del Governo
regionale ringraziare sia gli interpellanti che i presentatori
della mozione, perchè hanno portato all'attenzione del Consiglio un
problema ed una situazione che preoccupano non solo il Consiglio,
ma anche il Governo regionale. Esso è infatti preoccupato proprio
perchè nelle linee, nelle prospettive, negli obiettivi e nelle
ipotesi che si possono oggi ragionevolmente fare sullo sviluppo
regionale, l'industria assume un ruolo centrale per garantire,
almeno nel medio termine, l'equilibrio occupazionale ed economico
della nostra Regione.
Tra le tante vicende non positive che si verificano in questa
fase di trasformazione, nella quale si aggravano alcuni dati
critici, cercherò di ricordare anche degli aspetti positivi. In
questa fase si assume piena coscienza e consapevolezza del fatto
che la Valle d'Aosta non può fare a meno dell'Industria e ciò
supera anche l'atteggiamento che per un certo tempo si era diffuso
nell'opinione pubblica, forse ancor più che nelle forze politiche,
che in qualche maniera il futuro della Valle d'Aosta potesse essere
garantito prescindendo dalla realtà industriale che aveva
caratterizzato lo sviluppo della Regione negli ultimi 50 anni.
Questo è un punto fermo ed il documento d'intesa con le
Organizzazioni sindacali pone l'accento su tale aspetto che il
Governo regionale non solo condivide, ma del quale esso si fa
carico.
Dell'intervento del Consigliere Torrione mi fa piacere
sottolineare un dato significativo che molti forse non hanno
pienamente compreso e cioè quale sia stato il peso dell'industria,
soprattutto in quest'ultimo dopoguerra, nella salvaguardia
dell'equilibrio occupazionale nella nostra Regione, che era
garantito però al di fuori delle sedi istituzionali, politiche e
sociali presenti in Valle d'Aosta. Le grandi industrie della Valle,
la Cogne, la Châtillon, la Brambilla di Verrès e l'ILSSA VIOLA di
Pont-Saint-Martin, che voglio ricordare anche se a volte parliamo
di defunti, si governavano dentro una loro autonomia gelosa e
riservata ed in qualche maniera hanno lasciato gli organi politici
ed istituzionali nella funzione di spettatori esterni e qualche
volta scomodi, chiamati in causa solo quando vi era qualcosa da
chiedere a Roma. Il Consigliere Torrione ha fatto con me alcune
esperienze al Comune di Aosta e sa che ciclicamente si ripetevano
le prese di posizione del Consiglio Comunale di Aosta per implorare
da Roma un maggiore finanziamento od un intervento "assistenziale";
anche le Organizzazioni sindacali, le forze sociali e
le
forze politiche sostenevano le richieste che la direzione
dell'azienda ciclicamente rivolgeva al Governo nazionale.
Voglio ricordare alcuni dati significativi, anche per far notare
la pesante trasformazione avvenuta nell'economia del nostro Paese.
Nel 1945 la Nazionale Cogne occupava 9600 persone; nel 1970, e
arrotondo a memoria le cifre, occupava ancora 5000 persone; oggi
parliamo di 2800 o di 2900 unità occupate presso la DELTASIDER. La
Châtillon, che negli anni '20 prima della seconda guerra mondiale
era arrivata ad occupare fino a 2000 donne, ne occupava 500 intorno
agli anni '70, mentre oggi è un'azienda di cui si parla al passato
remoto. Delle due Brambilla di Verrès, che garantivano l'equilibrio
occupazionale in quella zona, i più giovani forse non ricordano
neanche più il nome, eppure a Verrès è esistita una Brambilla
Filatura ed una Brambilla Costruzioni fino agli anni '70. Ancora
agli inizi degli anni '70 l'ILSSA VIOLA di Pont St. Martin occupava
oltre 1200 unità ed era l'unico caso in Valle d'Aosta in cui si
verificava il fenomeno del pendolarismo industriale dal Canavese;
oggi
l'ILSSA VIOLA occupa teoricamente circa 500 unità,
delle quali circa 400 in attività, mentre le altre sono in cassa
integrazione a zero ore.
Ho ricordato queste cifre per indicare i vantaggi ed i limiti
nei quali si è sviluppata la vicenda industriale in Valle d'Aosta.
Essa si è sviluppata come espansione dell'industria della pianura
che è avvenuta all'inizio di questo secolo e non è stato un
fenomeno tipico della Valle d'Aosta, perchè ha interessato tutto
l'arco alpino al di qua e al di là delle Alpi. Le grandi industrie,
soprattutto quelle di base, la siderurgica, la tessile e la
chimica, sono entrate come dei cunei d'acciaio dentro le montagne
dove hanno potuto utilizzare il minerale e, soprattutto, l'energia
idroelettrica che all'inizio del secolo poteva essere trasportata
solo con grande difficoltà.
Queste considerazioni sono utili per indicarci delle linee di
sviluppo per il futuro. La localizzazione delle industrie pesanti
tra le montagne è derivata dalla possibilità di utilizzare alcuni
fattori positivi: così è stata interessata Bolzano, così sono state
interessate alcune valli lombarde e così è avvenuto in Jugoslavia,
in Austria, in Francia ed in Svizzera. Quali ripercussioni ha avuto
questo fenomeno? Tra le negative: scompensi sociali, problemi di
integrazione e difficoltà di collegare economie agricolo-pastorali
con le economie industriali. L'aspetto positivo è stato che laddove
si è insediata l'industria, si è garantita la sopravvivenza di
quelle zone. Basta vedere alcune vallate piemontesi che non sono
state interessate dal fenomeno dell'industrializzazione per
scoprire che è vero che queste zone non hanno sopportato tali
problemi ed è altrettanto vero che oggi
quelle valli sono
interessate dal turismo e dal terziario in genere, ma con una
presenza umana alle spalle ridotta quasi a zero, cioè si tratta di
valli completamente abbandonate dalla popolazione locale.
Il fenomeno industriale in Valle d'Aosta ha garantito invece,
insieme ad altri fenomeni, il mantenimento dell'equilibrio
socio-economico ed ha consentito di superare il passaggio da
un'economia rurale ad un'economia industriale. Se questo è stato il
maggiore risvolto positivo, quello negativo è chela dimensione
dell'azienda e la tipologia industriale pesante, nei settori
siderurgico e chimico di grandi dimensioni, hanno comportato
l'inserimento di dirigenti e tecnici esterni, non favorendo lo
sviluppo in loco di una imprenditorialità capace di consolidare
l'economia locale.
Ecco perchè la crisi, e poi ne vedremo i motivi, della grande
industria in Valle d'Aosta comporta per noi due grossi problemi da
superare. Il primo, il più evidente, è costituito dall'aumento
delle difficoltà create dal fenomeno della disoccupazione diretta.
Il secondo, non dobbiamo dimenticarlo, evidenzia i limiti, i
pericoli ed i rischi di tutte le operazioni industriali che stiamo
facendo ed è costituito dal fatto che noi possiamo contare su una
dotazione, su un patrimonio di imprenditorialità locale piuttosto
fragile. Questo patrimonio se c'è, è comunque inadatto o non
sufficientemente attrezzato per affrontare in modo positivo il
rischio imprenditoriale nella nostra Regione e quindi si pone
l'esigenza di dover pensare comunque ad iniezioni di
imprenditorialità dall'esterno, con tutti i rischi che questa
operazione comporta.
Se per molti anni è stato possibile gestire questo problema,
oggi è più problematico e certe dichiarazioni che possiamo fare qui
dentro non trovano un concreto riscontro all'esterno. Oggi noi
chiediamo certezze, ma la verità è che queste certezze non
esistono. La rivoluzione tecnologica dell'informatica ha pochissimi
anni di vita, si parla dell'inizio degli anni '70, qualcuno ha
voluto addirittura individuare nel 1973 l'anno preciso della sua
nascita, gli storici diranno che nel 1985 ci troviamo nel
dodicesimo anno dell'era dell'informatica. In ogni caso questa
rivoluzione tecnologica sconvolge completamente tutta la situazione
precedente; i settori di produzione stanno addirittura cambiando
localizzazione nel mondo. Credo che sia a conoscenza di tutti il
fatto che non solo la Valle d'Aosta e l'Italia, ma l'intera Europa
in questo momento si stanno dissanguando per difendere la
siderurgia e per impedire che traumi di tipo sociale mettano in
dubbio lo stesso assetto democratico non solo nel nostro Paese, ma
nei Paesi europei interessati dalla prima rivoluzione industriale:
Inghilterra, Francia e Germania. Per la gestione di questo
passaggio che ha contorni ancora estremamente incerti è difficile
oggi, se non illusorio, pensare di avere proposte precise e
soluzioni facili: queste non esistono. Se 10 o 15 anni fa erano
sufficienti degli ordini del giorno o delle prese di posizione
politiche per modificare gli interventi del Governo a favore delle
aziende in crisi, oggi questi interventi non stanno più in piedi
perchè i loro costi non sono più sostenibili dallo Stato.
L'introduzione di elementi innovati vi e di ristrutturazioni
produttive per rimanere nel mercato non comportano un abbattimento
della produzione ed in effetti negli incontri costanti che abbiamo
avuto con la direzione dell'azienda, non sono stati messi in
discussione i livelli produttivi. Nell'ultimo incontro che abbiamo
avuto con la Cogne sono state comunque garantite le 320 o le 340
mila tonnellate di produzione di acciaio. Ciò che invece non viene
più garantito è lo stesso livello occupazionale in presenza di un
processo di ristrutturazione produttiva. Quali linee allora
l'Amministrazione regionale intende perseguire? Non credo che sia
più possibile attestarci su posizioni meramente difensive, cioè di
difesa di ciò che c'è, perchè questa politica è perdente; dobbiamo
invece inserire la nostra politica in un quadro dinamico.
Negli incontri che abbiamo avuto con le direzioni aziendali, non
solo della DELTASIDER, ma anche dell'ILSSA VIOLA, l'Amministrazione
regionale si è dichiarata disponibile a studiare insieme e ad
attuare iniziative che vedano Regione ed azienda operare insieme
per diversificare le attività e per cercare di far assumere alla
Regione un ruolo diverso dal semplice mantenimento dello "status
quo". La Regione ha avanzato ufficialmente alla DELTASIDER e
all'ILSSA VIOLA l'offerta di valersi del patrimonio di aree non
utilizzate a causa del ridimensionamento delle aziende, per usarle
direttamente come Regione, dopo esserne diventata proprietaria, o
per installarvi altre attività diversificate rispetto alle attuali,
da combinare insieme tra azienda e Amministrazione regionale. Si
tratta quindi di una doppia disponibilità di utilizzazione del
patrimonio di aree oggi non utilizzate e della possibilità della
Regione di concordare iniziative insieme all'azienda. Nello stesso
tempo abbiamo anche dichiarato la nostra disponibilità ad
affrontare insieme i problemi della formazione professionale.
Per la DELTASIDER e per le aziende a partecipazione pubblica,
come ha ricordato il Consigliere Tamone, le norme di attuazione, se
approvate, dovrebbero prevedere l'inserimento dell'Amministrazione
regionale negli organi direttivi delle aziende a partecipazione
statale; inoltre viene comunque sottolineato il diritto della
Regione ad essere informata sui programmi e sulle attività di tali
aziende. L'Amministrazione regionale ha poi creato le condizioni
per il mantenimento di queste aziende attraverso il perseguimento
di due obiettivi molto importanti che riguardano le fonti di
energia: con il metanodotto, per un'energia alternativa a prezzi
più ridotti, e garantendo alla DELTASIDER, anche se le centrali
passeranno all'ENEL, il prezzo dell'energia idroelettrica pari al
costo di autoproduzione. Questo è il quadro dei riferimenti
politici della Regione nel futuro e il mantenimento di queste
attività in Valle d'Aosta è ritenuto comunque, nel medio periodo,
un fatto fondamentale.
Il tracollo di aziende di queste dimensioni avrebbe dei risvolti
devastanti per l'economia regionale. Non mi stupiscono, ma mi
sorprendono, le dichiarazioni fatte dal Consigliere Mafrica e dico
questo non certo per formulare del le accuse, perchè molto
probabilmente siamo in parte anche noi responsabili di non aver
informato tempestivamente la Commissione competente, ma per
ricordare che con la direzione dell'azienda si hanno incontri
bimensili nel corso dei quali, e questo è stato messo a punto fin
dai primi incontri, si è informati sugli investimenti, sulle
iniziative, sui programmi aziendali e soprattutto sugli aspetti
occupazionali, che sono quelli che ci interessano di più. Questi
incontri sono regolarmente avvenuti. In una fase di grande
movimento come l'attuale, può succedere, e questo lo ha
sottolineato anche il Consigliere Torrione, che programmi validi
che avevano il sapore di piccoli vangeli quattro mesi fa, oggi
siano rimessi in discussione. Nell'ultimo incontro avuto in data 20
giugno (il prossimo incontro è programmato per mercoledì17 luglio),
l'azienda ci ha dichiarato i suoi impegni in questi termini:
mantenimento della produzione ai livelli attuali, cioè 330 o 340
mila tonnellate di produzione annua, e mi pare che siano le cifre
indicate anche alle Organizzazioni sindacali; impegno per un
investimento di 53 o 54 miliardi, e mi pare che anche questo sia
stato sottolineato alle Organizzazioni sindacali; impegno di far
pervenire all'Amministrazione regionale, e questo dovrebbe essere
fatto entro mercoledì 17, un piano preciso delle intenzioni
aziendali per quanto riguarda la ristrutturazione e il discorso
occupazionale.
L'Amministrazione regionale ha poi mantenuto i contatti con i
suoi parlamentari. Credo che il Consiglio regionale sia informato
che due interrogazioni sono state presentate di recente dai nostri
parlamentari al Ministro competente, così come l'Amministrazione
regionale ha richiesto un incontro con il Presidente dell'IRI,
prof. Romano Prodi. Quest'ultimo incontro è stato definito proprio
nella giornata di oggi e avverrà martedì 9 luglio a Roma; è proprio
in vista di questo incontro che ho pregato le Organizzazioni
sindacali di essere presenti ad un incontro con la III Commissione,
per definire un quadro di proposte da presentare al Presidente
dell'IRI al quale dovremo ricordare che la politica delle
Partecipazioni Statali non può dimenticare la Valle d'Aosta, anche
perchè la nostra regione è stata il bacino dal quale per decenni è
stata assorbita molta energia. E' una forma di debito che noi non
vogliamo far pagare, ma credo che si debba pur trovare il modo per
realizzare un piano che veda unite le Partecipazioni Statali e la
Regione per consolidare queste presenze industriali e per
individuare altre forme di intervento. Credo che questo sia il
punto politico chiave dell'incontro con il Prof. Prodi.
Per quanto riguarda le interpellanze sull'ILSSA VIOLA, ricordo
che abbiamo da tempo richiesto un incontro con la direzione e la
presidenza dell'azienda e l'incontro è stato fissato, dopo numerosi
rinvii, per lunedì 11 luglio. Anche per quanto riguarda l'ILSSA
VIOLA l'Amministrazione regionale ha fatto presente la
disponibilità ad utilizzare aree ed a realizzare insieme eventuali
nuove iniziative, come per la DELTASIDER.
Per quanto concerne il merito della mozione presentata dai
Gruppo socialista, esprimo l'invito a ritirare la mozione. Dai
presentatori viene chiesta la costituzione di una sorta di
osservatorio per seguire nel complesso l'evoluzione
economico-industriale della Regione. Voglio sottolineare che
nell'accordo con le Organizzazioni sindacali è prevista la
costituzione di due strumenti: l'Osservatorio del mercato del
lavoro e l'Osservatorio economico-industriale. Per il secondo
l'Amministrazione regionale ha già dato l'incarico di definire la
struttura organizzativa dell'Osservatorio economico-industriale,
così come in autunno daremo il via alla realizzazione
dell'Osservatorio del mercato del lavoro. Nel momento in cui
sostengo queste cose voglio dire, credo a nome di tutto il Governo
regionale, superando le insufficienze che forse abbiamo registrato
nel passato, che mi dichiaro perfettamente disponibile ad una
maggiore integrazione o coordinamento, anche dal punto di vista
informativo, tra Commissione competente e Giunta regionale, per
fornire notizie e informazioni che non sleghino l'attività e la
funzione della Commissione rispetto a quella del Governo
regionale.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Mentre ascoltavo l'Assessore Lanivi,
oltre ad apprezzare ciò che ha detto, ho fatto anche una
considerazione: come mai i Socialisti ed i Democratici Popolari
trovano sempre vie divergenti, mentre quando discutono sui fatti
trovano anche dei punti di convergenza? Finalmente la risposta
dell'Assessore risponde alle caratteristiche della completezza,
della non superficialità e soprattutto di un minimo di umiltà nel
trattare un problema difficile, complesso e articolato, che non può
essere liquidato come ha fatto a mio avviso in maniera grezza e
rozza il Consigliere Tamone. Prendere lo spunto da un'affermazione
che poteva anche essere vera di un sindacalista della UIL per
strumentalizzare tutto il discorso, è un'iniziativa che mi
mortifica abbastanza e che Pazzaglia definirebbe "di basso livello"
e così la definisco anch'io in Consiglio regionale. Mi mortifica
perchè il problema della Cogne lo abbiamo vissuto tutti sulle
nostre spalle e l'hanno vissuto soprattutto i lavoratori
dell'azienda.
Nel mio intervento io ho detto che ci sono stati degli errori
anche nostri ed ho fatto l'autocritica, ma quando ci si vuole
presentare come i primi della classe e come i salvatori della
patria allora non ci stiamo veramente più; non ci stiamo e lo
diciamo a voce alta, così come diciamo a voce altrettanto alta che
nei confronti di altri problemi di altra gravità ci siamo
comportati in maniera sostanzialmente diversa e questo lo vogliamo
sottolineare. Mi dispiace, lo dico con profonda amarezza, che si
sia voluto strumentalizzare vergognosamente un problema che non
corrisponde nemmeno alla realtà. Faccio un accenno e lo devo fare:
il problema dell'accorpamento (per carità non stiamo qui a fare
della storia perchè non è il caso!) non era certo patrimonio di una
sola Organizzazione sindacale, ma di tutte. E' vero che gli errori
sono stati commessi soprattutto dalle forze politiche, ma sono
stati anche commessi dalle forze sindacali. Dico questo non per
scaricare il baule ma perchè voglio ricordare certi momenti
drammatici della Nazionale Cogne, perchè qui veramente si vuole
cancellare il passato, quando la discriminazione era una costante
all'interno della Nazionale Cogne, quando far politica significava
essere licenziati perchè non c'era un interlocutore, ma c'era un
padrone. Una certa inversione di tendenza si è verificata proprio
quando al vertice aziendale della Cogne si è avvicendato un
socialista, con tutti i pregi ed i difetti che poteva avere quella
persona. Questo noi lo diciamo a voce alta perchè corrisponde alla
realtà dei fatti ed il voler barare su questo problema è un
atteggiamento che noi socialisti sicuramente non solo rifiutiamo ma
riteniamo che non sia corretto. Assessore, quando invece le cose ci
vengono prospettate con la signorilità che lei ha usato, con un
atteggiamento estremamente pacato e che riteniamo possa essere
foriero di sviluppi per un problema tanto delicato, quando
riscontriamo che non c'è superficialità nell'affrontare questo
argomento, ma un considerevole sforzo di approfondimento, ebbene
noi ritiriamo la mozione. E questo serva per dimostrare ancora una
volta che qui dentro c'è chi agisce con correttezza e chi invece si
atteggia a censore degli altri, mentre lui corretto non è.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je crois que malheureusement les
problèmes dont on a discuté et qui ont déjà engagé le Gouvernement
pendant des années, ne se termineront pas avec la discussion de ce
soir. Je crois qu'il faut au moins ajouter deux considérations à ce
que l'Assesseur a déjà dit au nom du Gouvernement.
Au-delà des considérations personnelles ou des appréciations je
crois que le problème de fond est tout autre: il s'agit de voir si
l'Administration régionale peut intervenir et à quel niveau sur le
problème de l'ex-Cogne et, d'ici quelque temps, ex-DELTASIDER, si
on marche de cette façon. L'Assesseur, par son excursus historique,
a dit qu'il est indispensable de connaître les raisons qui sont à
la base des transformations qu'il y a eu dans notre Région; si ce
discours est vrai, c'est d'autant plus vrai qu'au lieu de se
plaindre de la situation actuelle, il faut voir quels sont les
instruments dont dispose l'Administration régionale, vis-à-vis de
l'Etat et de la participation de l'Etat.
Je crois que ceci c'est le point principal, car c'est clair
qu'il y a toute une série de transformations et de décisions, mais
jusqu'à présent, soit au moment où on a fermé la minière de Cogne
soit au moment où on décidera de réduire le nombre des employés de
la Cogne, et au moment du choix de la stratégie à l'intérieur de la
Cogne, quel a été le rôle actif de l'Administration régionale?
Jusqu'à présent il a été nul! Je crois que le seul pas en avant a
été fait au moment où on a au moins essayé de prévoir une
participation active, qui s'est traduite par la possibilité d'être
consulté au moment de certains choix. En effet, au moment où nous
avons pris acte des conclusions de la Commission paritaire, nous
avons souligné que finalement nous aurions au moins la possibilité
d'être consultés.
Je crois que là, si on doit se plaindre de quelque chose, dans
ce manque de consultation, c'est de attitude du Gouvernement
central vis-à-vis de l'autonomie; en effet, il s'agit d'un point
d'autonomie régionale car, malheureusement, si on n'a pas la
possibilité d'intervenir activement, à ce moment il ne nous reste
plus qu'une prise d'acte: on doit aller là et dire si on est
d'accord ou non, mais après? Je le répète: si la Région aura un
rôle actif, alors on pourra discuter, car finalement on pourra
arriver ici avec des programmes et dire si on est vraiment d'accord
ou non, et selon les avis que l'Administration régionale donnera,
les autres changeront d'attitude. Au contraire, jusqu'à présent on
peut dire ce qu'on veut, mais les choix qui sont faits à
l'intérieur des participations de l'Etat, n'ont aucun intérêt à
être maintenus, vis-à-vis des programmes qu'ils nous donnent. C'est
vrai qu'il y a des rencontres, mais elles n'ont aucune importance
si on n'arrive pas à changer les décisions qu'on prend à
l'intérieur des participations de l'Etat. C'est absolument absurde,
et je dirais même équivoque, qu'on continue à nous donner des
rendez-vous: à la fin quels sont les résultats? C'est là la
différence d'attitude! Ce n'est plus suffisant qu'on arrive
tranquillement chez l'administrateur, et qu'on dise que les
questions se passent d'une certaine façon: on va couper encore de
300, 400 ou 500, et nous restons là et demandons tout de même les
raisons qui sont à la base, mais la réponse c'est qu'elles sont
liées à toute une autre série de problèmes; alors nous ne pouvons
que nous renseigner avec les forces syndicales et les travailleurs.
Et après?
Je voudrais savoir quand arrivera finalement le jour, et là ce
serait un choix d'autonomie, où le Conseil pourra décider de
changer en quelque sorte, ou du moins de modifier en petite partie,
ce qui se passe à l'intérieur de l'usine. Jusqu'à présent qu'est
qu'on a fait? On est allé là pour écouter, on a fait des descentes
sur les lieux, mais les résultats? Pour la question que rappellait
l'Assesseur, celle de l'énergie, on a dit clairement qu'on était
d'accord de maintenir certains privilèges à l'intérieur de l'usine,
mais quels sont les résultats? Quant aux possibilités
d'intervention économique, la DELTASIDER gagne chaque année
vis-à-vis des autres usines nationales, à peu près 5 milliards
grace au prix particulier de l'énergie; tout cela comment
s'insère-t-il dans le contexte de la politique de la DELTASIDER?
Nous n'avons aucune réponse.
Le problème ce n'est pas de dire si on est d'accord ou non à
maintenir la Cogne. Le problème politique est au contraire de dire
si nous sommes à même d'être présent et de modifier ce qu'on décide
à l'intérieur de l'usine, autrement on continuera à discuter
pendant des journées sans obtenir des résultats. Tout le monde est
d'accord qu'on doit garder les places de travail. Nous avons donné
les instruments, mais quel est le résultat? Donc il s'agit d'un
problème d'autonomie de la Région et j'espère que celui-ci sera un
des arguments qu'on essayera d'examiner avec la Commission Cossutta
qu'on va rencontrer le 15 et le 16 prochains: de quelle façon
pourrons-nous maintenir une attitude active du point de vue de
notre autonomie au niveau des différentes entreprises de la Vallée
d'Aoste? Autrement encore une fois on continue à faire des grandes
déclarations, choses inutiles puisque les choix de l'Administration
vis-à-vis de la Cogne n'ont jamais aucun résultat. Là c'est le
malheur!
La même chose on pourrait la dire pour l'ILSSA-VIOLA de
Pont-SaintMartin: la Commune, la Communauté de montagne, les
différents organismes institutionnels sont descendus à Rome, ont
fait beaucoup de déclarations et ont eu des rencontres, mais sans
résultats. Je crois qu'il faut l'avouer: nous sommes très faibles
vis-à-vis des participations de l'Etat. Je crois qu'on devrait
changer le rôle dans ces discussions et être plus sérieux vis-à-vis
de l'Etat. C'est inutile d'avoir toute une série de rencontres sans
résultats; ce serait mieux d'en avoir une chaque année dans
laquelle y ait un programme sérieux et surtout qu'il soit maintenu,
autrement c'est inutile.
C'est se moquer de l'Administration régionale, car le plan qu'on
nous a présenté, il y a 4 mois, a de nouveau changé. Quelles sont
les raisons qui sont à la base de ce changement? Personne ne les
connaît. Nous n'avons pas même le droit de savoir ce qui se passe à
l'intérieur et lorsqu'on en a connaissance tout est déjà décidé. Je
peux comprendre qu'il y ait quand même une attitude différente,
mais ici je crois que toutes les forces politiques sont d'accord
qu'il est indispensable de maintenir un certain niveau
d'occupation. Cela est d'autant plus indispensable afin de
sauvegarder une autonomie de décision et surtout de s'insérer au
niveau actif, vis-à-vis de l'Etat. Je crois que là c'est une
occasion à ne pas perdre: voilà l'attitude que nous devons
maintenir du point de vue politique pour la question de la
DELTASIDER.
PRESIDENTE:
Signori Consiglieri, la mozione presentata
dai Consiglieri socialisti è stata ritirata e la discussione ha
così termine.
