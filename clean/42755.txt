Classificazione
INFORMAZIONE
Sistema informativo



Oggetto del Consiglio n. 250 del 27 gennaio 2021 - Resoconto
OGGETTO N. 250/XVI - Interrogazione: "Notizie relative al
calo della velocità di connessione Internet in Valle
d'Aosta".
Bertin (Presidente) -
Punto n. 11 all'ordine del giorno.
Per la risposta l'assessore Marzi.
Marzi (AV-SA) -
Con riferimento a quanto segnalato dai
colleghi Consiglieri, non si dispongono di elementi oggettivi utili
a poter valutare i risultati dell'analisi effettuata da
SOStariffe.it
in merito a velocità e qualità del servizio,
che peraltro limita il confronto temporale rispetto al 2019
considerando sul 2020 i soli primi quattro mesi dell'anno. I
risultati pubblicati, infatti, derivano dall'analisi delle
misurazioni effettuate dall'utenza del sito che volontariamente ha
effettuato una misurazione della velocità della propria connessione
a Internet, per tramite dello specifico strumento disponibile sul
sito stesso. Mancano puntuali informazioni sulla numerosità delle
misurazioni effettuate e sulla tipologia del campione analizzato,
informazioni di dettaglio che possono essere rilevate
esclusivamente dai dati di traffico utente da parte degli operatori
di telecomunicazioni fornitori del servizio, oppure per il tramite
di specifiche indagini statistiche da somministrare all'utenza.
A questi fini sono state acquisite informazioni dei principali
operatori che dichiarano di coprire il 96 percento delle unità
immobiliari del territorio valdostano con collegamenti a 30
megabit
per secondo, delle quali il 49 percento è coperta a
100 megabit per secondo. La raccolta e l'elaborazione dei dati
sulle velocità di connessione è quindi una questione complessa che
merita di essere approfondita e monitorata, tenendo conto che sulle
velocità di connessione incidono sicuramente i volumi di traffico e
la qualità delle infrastrutture utilizzate.
Al fine di conoscere l'evoluzione complessiva del traffico
Internet dal 2019 al 2020 è stato chiesto al consorzio TOP-IX,
gestore del punto di interscambio di Internet più vicino ad Aosta,
un semplice raffronto del traffico monitorato in ingresso e uscita
dalla Valle d'Aosta, ancorché utilizzato da un sottoinsieme di
operatori di comunicazioni che forniscono accesso a Internet
realizzando la trasmissione dei dati per l'utilizzo dell'ultimo
miglio via radio. Tale e semplice monitoraggio riporta che tra il
2019 e il 2020 il traffico medio di utilizzo di Internet è più che
raddoppiato, evidenziando picchi di utilizzo che registrano
incrementi fino al 174 percento. Il consorzio precisa che i dati
riferiti al traffico della Valle d'Aosta sono altresì coerenti con
i dati da loro rilevati sull'infrastruttura del Piemonte. È bene
precisare che tali monitoraggi si riferiscono a dati complessivi di
traffico generato dagli utenti, ma nulla rilevano in merito alla
percezione degli stessi riguardo la velocità e la qualità del
servizio.
È in ogni caso opportuno evidenziare che il medesimo sito,
richiamato nell'iniziativa, nel contempo rileva che nelle settimane
del primo
lockdown
la nostra regione ha registrato un
miglioramento della velocità di navigazione pari al 16 percento,
seconda solo al Molise, a fronte di altre regioni che hanno, al
contrario, subìto cali significativi con percentuali anche
superiori al 40 percento. Ritengo che, seppur parziale, il dato
risulti significativo ancorché nei periodi di isolamento l'utilizzo
della rete sia importante e la tenuta della infrastruttura rispetto
ai picchi di utilizzo risulti significativa.
Come è noto la Regione ha investito e sta sviluppando i servizi
di connettività in banda ultra larga per i cittadini e i turisti,
attraverso la realizzazione di un'infrastruttura di dorsale in
fibra ottica che raggiunge tutti i Comuni del territorio. Per
quanto attiene all'evoluzione della rete di accesso idonea al
rilascio della connettività all'utenza finale si precisa che:
l'attuazione del piano nazionale banda ultra larga, gestito dal
Ministero dello sviluppo economico per il tramite di Infratel
Italia, dichiara che a gennaio 2021 undici Comuni, oltre a quello
di Aosta, risultano abilitati ai servizi di collegamento con la
fibra ottica fino a casa e che quindi permette la fruizione di
servizi di connettività fino a 1000
megabit
per secondo. I
restanti 62 Comuni del territorio possono fruire, a seconda dei
casi di connettività, con velocità indicate da 30 a 200 megabit per
secondo. Naturalmente stiamo parlando in questo caso di fibra fino
all'armadio e collegamento in casa di fatto attraverso
vertering
, oppure con velocità indicate da 30 a 100 megabit
per secondo, fibra fino al traliccio e collegamento in casa via
radio.
Io traduco in italiano tutta una serie di termini che sto
imparando a utilizzare non tanto per la questione dell'inglese, ma
perché semplicemente leggendoli in inglese non si capisce, a mio
avviso, nulla di quali sono tutti quanti questi distinguo
operativi.
L'infrastruttura è a disposizione di tutti gli operatori di
telecomunicazione per l'erogazione di servizi di connettività in
banda ultra larga, la cui implementazione con la rete di accesso
rimane a discrezione degli operatori stessi per il rilascio dei
servizi all'utenza finale. In tal senso sono ripartiti investimenti
cospicui da parte dei principali operatori di telecomunicazione sul
territorio valdostano, che apprezzano l'investimento sulla dorsale
fino al
cabinet
che è naturalmente di proprietà regionale,
quella che viene tecnicamente chiamata BB VdA.
Infine, l'argomento richiamato dall'iniziativa merita di essere
oggetto di ulteriori indagini e approfondimenti che si cercheranno
di condurre nei prossimi mesi, per meglio caratterizzare anche gli
aspetti di qualità dei servizi offerti sul territorio regionale.
Per cui, indipendentemente dall'incipit, dall'alfa che ha portato a
questa interlocuzione, è sicuramente utile sia che sia stata fatta
sia approfondire le tematiche che vengono richiamate e abbiamo
intenzione di farlo.
Presidente -
Per la replica il consigliere Lavy, ne ha
facoltà.
Lavy (LEGA VDA) -
Grazie Assessore per la argomentata
risposta. Mi ha dato dei dati e delle informazioni che non avevo
richiesto, però sono sempre gradite. Però ho visto un pochino un
atteggiamento diverso riguardo ai dati di questo sito, perché se
sono dati negativi allora ci si chiede da dove vengono presi questi
dati, quali siano le fonti di questo sito, mentre invece se i dati
sono positivi allora va bene. Quindi io la invito veramente magari
anche a chiedere al sito direttamente quali siano le sue fonti per
aver elaborato questi numeri, anche perché questo è un portale che
ha un buon successo e ha tanti visitatori, i quali quindi vedendo
questo genere di numeri si chiedono: "ma cosa sta succedendo in
Valle d'Aosta?". Credo sia fondamentale contattare il sito,
chiedere quali siano effettivamente le basi di questo studio e
magari integrare con dati che si ha, con dati che magari ha anche
la AGCOM e la Regione stessa, proprio perché altrimenti si rischia
di fare addirittura una pubblicità negativa per la Regione Valle
d'Aosta.
Questo tema sulle telecomunicazioni, su Internet, sulla velocità
è un tema oggi molto importante e fondamentale, proprio perché c'è
una grandissima mole di traffico dati, come ha detto lei, che è una
cosa del tutto normale visto che si usa un sacco di più lo
smart
working
e la didattica a distanza, però veramente sono dati che
lasciano abbastanza basiti. La inviterei dunque a fare ulteriori
approfondimenti direttamente contattando il sito per capire da dove
siano stati presi i dati, perché altrimenti non capirei veramente
il senso di dover mettere questi dati così negativi per la Valle
d'Aosta.
