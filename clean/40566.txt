Classificazione
SPORT E TEMPO LIBERO
Sport invernali



Oggetto del Consiglio n. 3340 del 27 marzo 2018 - Resoconto
OGGETTO N. 3340/XIV - Disegno di legge: "Interventi regionali
a sostegno delle infrastrutture sportive nei complessi funiviari di
interesse sovralocale e rifinanziamento della legge regionale 18
giugno 2004, n. 8 (Interventi regionali per lo sviluppo di impianti
funiviari e di connesse strutture di servizio)".
Farcoz (Président) -
Point n° 20.04 de l'ordre du jour.
La parole au collègue Bianchi pour l'illustration.
Bianchi (UV) -
In collaborazione con le strutture
regionali competenti e con la condivisione dell'Associazione
valdostana impianti a fune è una proposta di disegno di legge per
il finanziamento dei comprensori di interesse sovralocale (ad oggi
Cervinia,
La Thuile e Courmayeur
Mont Blanc Funivie,
ma presumibilmente potrebbe aggiungersi anche la Monterosa nei
prossimi anni), andando quindi a finanziare i comprensori non
rientranti nella legge regionale n. 8/2004.
Il disegno di legge prevede anche il rifinanziamento della legge
regionale n. 8/2004 almeno per le richieste strategiche avanzate
nel 2017 e da realizzarsi nel 2018 e nel 2019. La legge n. 8/2004
aiuta i comprensori di interesse locale, con percentuali di aiuto
(attualmente al 70 percento), per diversi settori di attività nei
comprensori sciistici: impianti, innevamenti, mezzi battipista,
sicurezza delle piste e strutture funzionalmente connesse. Con le
recenti restrizioni sul bilancio regionale, le ultime due categorie
dal 2011 non sono più state finanziate.
Per le società di interesse sovralocale, dal 2004 non sono
invece previsti aiuti, anche perché, essendo considerate in
concorrenza internazionale, gli aiuti non sono compatibili con
l'articolo 107 del Trattato europeo. Infatti i finanziamenti che
rientrano nel criterio di cui all'articolo 107, paragrafo 1, del
Trattato che recita: "salvo deroghe contemplate dai Trattati, sono
incompatibili con il mercato interno, nella misura in cui incidano
sugli scambi tra Stati membri, gli aiuti concessi dagli Stati,
ovvero mediante risorse statali sotto qualsiasi forma che,
favorendo talune imprese o talune produzioni, falsino o minaccino
di falsare la concorrenza", costituiscono aiuti di Stato e sono
soggetti a notifica alla Commissione a norma dell'articolo 108,
paragrafo 3, del Trattato.
Se la legge regionale n. 8/2004, notificata, è stata considerata
compatibile, perché riguarda i soli comprensori di interesse
locale, una legge di aiuto per i comprensori sovralocali non lo
sarebbe. Tuttavia, secondo il disposto dell'articolo 109 del
Trattato, il Consiglio può stabilire le categorie di aiuti che sono
esentate dall'obbligo di notifica. In conformità dell'articolo 108,
paragrafo 4 del Trattato, la Commissione può adottare regolamenti
concernenti queste categorie di aiuti di Stato. Il regolamento
dell'Unione europea n. 651/2014 della Commissione dichiara che
alcune categorie di aiuti sono compatibili con il mercato interno e
sono esentate dall'obbligo di notifica alla Commissione prima della
concessione. Tra le categorie di attività escluse dai vincoli sulla
concorrenza vi sono le strutture per lo sport. Ci si è poi
domandati se lo sci di discesa potesse rientrare nella categoria;
la Conferenza Stato-Regioni nelle linee guida delle Regioni e delle
Province autonome per l'attuazione del regolamento n. 651/2014
della Commissione del 17 giugno 2014 dice che l'articolo 55 non
definisce le infrastrutture sportive, ciononostante si può ritenere
che tali siano, ad esempio, stadi, impianti a fune destinati ad
attività sportive, palasport, eccetera. Si rammenta in tal senso
che la comunicazione della Commissione è indirizzata agli Stati
membri e agli Stati interessati in merito all'aiuto di Stato n.
376/2001 ("Regime di aiuti in favore degli impianti a fune"),
l'autorizzazione della Commissione sulla base degli articoli 87 e
88 del Trattato della Comunità europea, come pure in decisioni
successive definisce "gli impianti a fune quali infrastrutture
finalizzate allo sport, che possano talora essere destinate anche a
soddisfare esigenze generali di trasporto". Il disegno di legge è
dunque attuativo per lo sport dello sci di discesa del regolamento
dell'Unione europea n. 651/2014 della Commissione del 17 giugno
2014, che dichiara alcune categorie di aiuti compatibili con il
mercato interno in applicazione degli articoli 107 e 108 del
Trattato.
Il disegno di legge riprende i vincoli previsti dal regolamento
e definisce modalità e regolare peculiarità per il territorio
valdostano. Con questa legge sarà possibile finanziare anche le
attività sui grandi comprensori sovralocali nelle percentuali
previste dal regolamento europeo. I criteri di finanziamento, le
percentuali di aiuto derivano dal regolamento europeo stesso e
quindi poco margine di manovra è lasciato alla Regione. Il
regolamento impone un tetto massimo dell'80 percento per gli
investimenti inferiori a 2 milioni di euro, mentre quelli superiori
sono finanziati attraverso il metodo
funding gap
di deficit
di finanziamento. Il deficit di finanziamento rappresenta il metodo
per il calcolo dell'importo massimo dell'aiuto che è possibile
concedere ad un investimento sull'infrastruttura. Esso è
rappresentato dalla differenza tra i costi ammissibili di un
intervento e il risultato operativo dell'investimento che si vuole
finanziare, quest'ultimo definito dal punto 39 del regolamento n.
651/2014 come la differenza positiva tra le entrate attualizzate e
i costi di esercizio attualizzati nel corso della durata
dell'investimento. La valutazione delle percentuali contributive
viene effettuata
ex ante
. Nella pratica gli aiuti ai
comprensori più virtuosi per grandi investimenti saranno
commisurati alle entrate dei comprensori stessi e quindi avranno
presumibilmente percentuali modeste. Va sottolineato che il
regolamento europeo prevede anche degli aiuti al funzionamento per
le infrastrutture sportive. Durante i lavori di stesura del testo
si è deciso di non attuare tale norma, ciò anche alla luce dei
contenuti della legge Madia che, per quanto concerne le società
partecipate, pone limiti sugli aiuti in caso di crisi d'impresa. Si
segnala che l'analoga legge di Bolzano non prevede questo tipo di
aiuto. Si segnala poi che una medesima legge è stata adottata dalla
Provincia di Bolzano e già circa 6 milioni di euro sono stati
impegnati per il settore alla fine del 2017.
La legge prevede anche la possibilità di erogare mutui come
forma di aiuto in aggiunta al contributo in conto capitale. I fondi
per il finanziamento della legge sono presi: per i contributi in
conto corrente, sia a valere sulla nuova legge che per il
rifinanziamento della legge regionale n. 8/2004 dai fondi di
rotazione dell'abrogata legge regionale n. 46/1985, attualmente
disponibili (6,1 milioni di euro); per i mutui, dai rientri
previsti sul medesimo fondo in 1,7 milioni di euro. Alla legge
seguirà una deliberazione attuativa, in fase avanzata di redazione,
che declinerà gli aspetti più tecnici e le modalità di istruttoria.
I due testi saranno quindi comunicati a Bruxelles. La legge
contiene dunque anche una modificazione alla legge regionale n.
8/2004, finalizzata al suo rifinanziamento, necessario per
contribuire alle sole iniziative strategiche presentate nel 2017 e
da realizzarsi nel 2018 e nel 2019. Si tratta del completamento di
un impianto di innevamento strategico e di quattro revisioni
generali di impianti a fune.
Presidente -
Siamo in discussione generale. Non ci sono
interventi, passiamo all'esame dell'articolato del nuovo testo
predisposto dalla IV Commissione. Procediamo con l'articolo 1. Non
ci sono interventi, lo metto in votazione. La votazione è aperta.
La votazione è chiusa.
Presenti: 20
Votanti: 20
Favorevoli: 20
Il Consiglio approva all'unanimità.
Articolo 2: stesso esito. Articolo 3. La votazione è aperta. La
votazione è chiusa.
Presenti: 20
Votanti: 20
Favorevoli: 20
Il Consiglio approva all'unanimità.
Articolo 4: stesso esito. Articolo 5: stesso esito. Articolo 6:
stesso esito. Articolo 7: stesso esito. Articolo 8: stesso esito.
Articolo 9: stesso esito. Articolo 10: stesso esito. Articolo 11:
stesso esito. Articolo 12: stesso esito. Articolo 13: stesso esito.
Articolo 14: stesso esito. Articolo 15: stesso esito. Articolo 16:
stesso esito. Articolo 17: stesso esito. Vi è l'emendamento n. 1
dell'Assessore Marguerettaz che introduce l'articolo 17bis. La
votazione è aperta. La votazione è chiusa.
Presenti: 21
Votanti: 21
Favorevoli: 21
Il Consiglio approva all'unanimità.
Articolo 18, comprensivo dell'emendamento n. 2 dell'Assessore
Marguerettaz, che introduce il comma 7bis. La votazione è aperta.
La votazione è chiusa.
Presenti: 21
Votanti: 21
Favorevoli: 21
Il Consiglio approva all'unanimità.
Non ci sono dichiarazioni di voto, metto in votazione il nuovo
testo predisposto dalla IV Commissione del disegno di legge n. 126.
La votazione è aperta. La votazione è chiusa.
Presenti: 21
Votanti: 21
Favorevoli: 21
Il Consiglio approva all'unanimità.
