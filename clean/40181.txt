Classificazione
CONSIGLIO REGIONALE
Attività consiliare d'aula



Oggetto del Consiglio n. 3042 del 5 dicembre 2017 - Resoconto
OBJET N° 3042/XIV - Communications du Président du Conseil
régional.
Rosset (Presidente)
- Con 30 presenti, possiamo dare
inizio ai lavori.
Je vous communique que les projets de loi suivants ont été
déposés à la Présidence du Conseil:
- Projet de loi n. 123 présenté par le Gouvernement régional le
4 décembre 2017: "Disposizioni per la formazione del bilancio
annuale e pluriennale della Regione autonoma Valle d'Aosta/Vallée
d'Aoste (Legge di stabilità regionale per il triennio 2018/2020).
Modificazioni di leggi regionali.".
- Projet de loi n. 124 présenté par le Gouvernement régional le
4 décembre 2017: "Bilancio di previsione della Regione autonoma
Valle d'Aosta/Vallée d'Aoste per il triennio 2018/2020".
- Projet de loi n. 125 présenté par le Gouvernement régional le
4 décembre 2017: "Disposizioni collegate alla legge di stabilità
regionale per il triennio 2018/2020".
Une proposition d'acte administratif été également déposée:
- Predisposizione del Documento di Economia e Finanza Regionale
(DEFR) per il triennio 2018/2020, à l'examen de la deuxième
Commission.
Je vous informe aussi que, à partir du 22 novembre, les réunions
suivantes ont eu lieu:
Bureau de Présidence: 1
Commission pour le Règlement: 1
I
e
Commission: 1
II
e
Commission: 4
IV
e
Commission: 1
III
e
et IV
e
Commissions: 1
Modification du calendrier du Conseil. Comme convenu en
Conférence des Chefs de groupe, je vous communique les nouvelles
dates de convocation de l'Assemblée législative pour la discussion
du budget régional 2018-2020. Le Conseil se réunira de mardi 19 à
jeudi 21 décembre prochain, en supprimant ainsi la séance de lundi
18 après-midi. Ripeto, i lavori inizieranno martedì mattina con la
presentazione della relazione, sospensione dei lavori che
riprenderanno alle ore 15:00 e la possibilità di presentare gli
emendamenti, come convenuto nella Conferenza dei Capigruppo, entro
le ore 18:00 del 19 dicembre.
Ordine del giorno dei lavori. Vi informo che la Conferenza dei
Capigruppo ha deciso un'inversione all'ordine del giorno, al fine
di consentire l'espressione del parere richiesto dalla Giunta
regionale sullo scioglimento del Consiglio comunale di
Valtournenche in data odierna. Il punto sarà affrontato subito dopo
l'approvazione dei verbali di cui al punto 3. Inoltre, è stato
deciso che i punti 15 e 18 saranno discussi congiuntamente così
come i punti 19 e 31.
Porto a conoscenza dell'Assemblea che venerdì 24 novembre, a
Verrès, nel salone manifestazioni in località Murasse, si è svolto
un incontro informativo contro la violenza di genere rivolto agli
studenti delle classi quarta e quinta dell'Istituzione scolastica
di istruzione liceale, tecnica e professionale, organizzato
dall'Assemblea regionale in collaborazione con la Questura di
Aosta, l'Assessorato regionale dell'istruzione e cultura e
l'Associazione Centro Donne contro la Violenza.
In merito alla campagna antiviolenza, è stato organizzato il 27
novembre alla Cittadella dei giovani di Aosta un incontro per
organizzare, nell'ambito della ventesima edizione del premio
internazionale "La Donna dell'Anno", un
murales
sempre in
merito alla violenza di genere, e giovedì 30, nella sede del Liceo
artistico, un incontro introduttivo per la progettazione dei
pannelli scenografici per la cerimonia di premiazione de La Donna
dell'Anno 2018.
Ci sono richieste? Ha chiesto la parola il consigliere Cretier,
ne ha facoltà.
Cretier (PD-SIN.VDA) -
Volevo aggiungere qualcosa sulla
giornata contro la violenza di genere, che abbiamo fatto a Verrès.
Mi sembrava giusto ricordarlo in questa sala, vista l'importanza
dell'argomento. Mi permetto, a titolo personale e a nome del
Partito Democratico Sinistra Valdostana, di ricordare la splendida
giornata che, come Consiglio regionale - lei e i suoi uffici in
particolare - abbiamo organizzato anticipando al 24 novembre 2017,
a Verrès nel salone delle manifestazioni in località Murasse. Una
perfetta organizzazione dell'evento, con la presentazione del video
premiato a Roma e girato dagli studenti dell'istituto, un
intermezzo teatrale molto efficace e un impressionante video
prodotto dalla Polizia di Milano. La manifestazione ha avuto una
serie di interventi molto efficaci, con l'obiettivo della giornata
di far sentire la voce di tutti per dire no alla violenza di
genere. In una sala gremita dagli studenti e dalle forze
dell'ordine, ogni relatore ha evidenziato puntualmente come
riconoscere i segnali, come prevenire le violenze domestiche. Come
bene ha detto lei, che il Consiglio parli agli studenti ha un
significato particolare, poiché i giovani sono i cittadini di
domani e la cultura del rispetto deve crescere e - aggiungerei io -
in un momento difficile bisogna tenere i toni bassi. La vita oggi
ha dei ritmi pressanti e ogni occasione potrebbe diventare terreno
fertile per lo scontro in famiglia, al lavoro e anche per strada.
Grazie per il sostegno all'iniziativa apprezzata dai molti
presenti, anche in funzione di un avvicinamento dell'istituzione ai
cittadini in generale e agli studenti in particolare.
Presidente -
Ha chiesto la parola la consigliera Certan,
ne ha facoltà.
Certan (ALPE) -
Solo per aggiungere due parole a queste
iniziative che si sono susseguite in questo periodo. Ho partecipato
sabato della scorsa settimana a Pavia agli Stati Generali delle
Donne di tutte le regioni italiane, insieme con una delegazione
dell'associazione di volontariato
Uniendo Raices
. C'è stato
un momento di incontro fra il Console dell'Ecuador e la nostra
associazione, anche in previsione di altre iniziative che si
vorrebbero organizzare sia sul territorio italiano, sia
eventualmente in Valle d'Aosta.
È chiaro che i dati della Valle d'Aosta sono confortanti,
riguardo alla violenza contro le donne e in generale alla violenza
di genere, rispetto ad altre realtà che sicuramente sono molto più
grandi. Il fatto di avere un tavolo di lavoro sulla violenza di
genere aperto, che collabora con tutti gli uffici dell'Assessorato
alla sanità, è sicuramente importante, anche perché c'è un
trait
d'union
per queste problematiche e le associazioni e la
comunità stessa riescono a essere il primo contatto e, a volte, la
prima risolutrice dei problemi. Sicuramente è stata anche
l'occasione per riprendere in mano e forse rivalutare la bozza di
legge sulle pari opportunità, che abbiamo ancora ferma in
Commissione e che spero si riesca a portare a termine prima della
fine della legislatura.
Presidente -
Ha chiesto la parola l'assessore Bertschy,
ne ha facoltà.
Bertschy (UVP) -
Per concludere la serie degli interventi
sull'ampio programma di attività e iniziative fatte nella settimana
appena trascorsa, credo che, al di là dei nostri ruoli politici,
quello che ci può confortare è che alla base c'è un lungo lavoro di
più associazioni, di più soggetti coordinati, governati e
indirizzati dalle istituzioni, che però in questi anni hanno saputo
costruire una proficua collaborazione fra di loro e sono riusciti
con il loro modo di lavorare, il loro sistema di progettare gli
interventi sulla comunità, a raggiungere le persone e soprattutto a
sensibilizzare tutti noi a riguardo di questo fenomeno, che in
Valle d'Aosta per fortuna non è rilevante. Ed è proprio su questo
che dobbiamo insistere: raggiungere tutte quelle situazioni di
fragilità che, attraverso un proficuo lavoro di rete, si possono
avvicinare, coordinare il nostro lavoro insieme alle forze
dell'ordine per dare loro modo di avere sempre più collaborazione e
far emergere quel possibile sommerso, che non ha ancora il coraggio
di denunciare e di far sentire la sua voce. Quest'anno credo si sia
caratterizzato ancor di più il lavoro di squadra, che passa
attraverso il Forum permanente contro le molestie e la violenza di
genere, con più iniziative realizzate da associazioni diverse in
luoghi diversi e in momenti diversi. Questo credo sia il modo
giusto per raggiungere nella maniera più ampia possibile la
comunità e per lanciare un messaggio forte che parta dalle
istituzioni, ma che soprattutto sia raccolto dai cittadini e dalle
associazioni che li rappresentano. Credo sia questo il modo di
continuare a lavorare, soprattutto all'interno del Forum, con
questo tipo di sensibilità.
Presidente -
Ha chiesto la parola il consigliere Restano,
ne ha facoltà.
Restano (AC-SA-PNV) -
Io volevo soffermarmi su un altro
aspetto. Bisogna dire che le vigilie dei Consigli degli ultimi
tempi ci hanno riservato sorprese e oramai ci siamo abituati.
Durante le ultime settimane abbiamo discusso della carica di
Presidente del Consiglio. Si sono sprecate le parole, si è parlato
di un accordo di maggioranza e di una firma su un accordo, quasi
esautorando questo Consiglio. È chiaro che gli accordi si fanno,
perché se si vuole votare una posizione piuttosto che un'altra, ci
devono essere degli intenti comuni per arrivare a questo, però
andare a firmarlo è un po' svilire la carica più importante di
questo Consiglio. Vuol dire veramente cercare di evitare il
dibattito democratico di quest'aula.
Permettetemi di dire che è stato quasi un firmare un accordo
scellerato, perché si sapeva che sarebbe stato oggetto di scontri,
un accordo difficile da mantenere e che avrebbe portato la
popolazione intera a dibattere su questa scelta; non sulla persona,
ma sul fatto di siglarlo anticipatamente. Poi giungono anche le sue
dichiarazioni, che ci hanno lasciato un po' attoniti, quelle di
dire: io me ne vado se ho la certezza di avere una candidatura.
Allora è proprio un accordo basato sullo scambio di poltrone, viene
da dirsi. Ma questo è quello che voi avete sempre negato. Avete
parlato del bene dell'autonomia, del bene della popolazione
valdostana e poi scopriamo che si tratta di un mero scambio di
incarichi e di poltrone.
Noi non ci vogliamo credere. Noi pensiamo che la sua sia stata
solo una battuta un pochino infelice. Però non possiamo che
rimarcare le grosse differenze che ci sono in questa maggioranza.
Alcuni sono rapidi e veloci a cogliere l'attimo, come è normale che
sia, altri sono un pochino più lenti, altri ancora salgono di corsa
sul treno dei progetti europei e altri che sono un pochino più
scettici sugli stessi, alcuni legati ad una politica chiamiamola
tradizionale - avremo modo di parlare in altre occasioni sul
significato di questo tema - altri a una politica un pochino più
innovatrice.
Allora era scritto che si sarebbe arrivati a un confronto
serrato, acceso quale quello che abbiamo vissuto in queste ultime
settimane. Poi ieri un colpo di scena: la presa di posizione del
presidente Rollandin che rinuncia alla sua candidatura, da buon
padre di famiglia, posso dire. Però leggendo bene la sua lettera,
ci sono altri contenuti importanti e che hanno un peso politico.
Hanno un significato che non possiamo far finta di non aver
percepito o di non aver letto. Si parla dell'interesse generale per
far avanzare un progetto politico autonomista e federalista, che
sia credibile e portatore di risultati seri, concreti, tangibili,
poco caratterizzato dalla preoccupazione di apparire e meno
inconsistente. Da parte nostra, questo è come un rilevare una
distinzione, è un'affermazione forte, un distinguersi dal progetto
neonato che voi portate avanti. È una voce critica e autorevole che
si è alzata e parla di un progetto poco consistente e poco
credibile. Noi ci crediamo, se c'è la volontà di far nascere un
confronto diverso e una discussione nuova. Ci chiediamo quale sia
la posizione del Governo regionale rispetto a queste dichiarazioni
importanti, forti che riecheggiano nelle orecchie non solo di
questo Consiglio, ma da oggi di tutti i valdostani.
