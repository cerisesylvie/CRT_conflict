Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 742 del 19 settembre 1984 - Resoconto
OGGETTO N. 742/VIII - ELENCO DEGLI ISTITUTI, ENTI, ORGANISMI,
SOCIETA', ASSOCIAZIONI O UFFICI CHE OPERANO IN VALLE D'AOSTA, NEL
CAMPO DELLA RICERCA E DELLA DOCUMENTAZIONE STORICA. (Interrogazione
con risposta scritta).
PRESIDENTE :
: Do lettura del testo dell'interrogazione
con risposta scritta presentata dal Consigliere Riccarand:
INTERROGAZIONE CON RISPOSTA SCRITTA
AL FINE
di avere un quadro completo degli Istituti,
Enti, Organismi, Società, Associazioni o Uffici che operano, in
Valle d'Aosta, nel campo della ricerca e della documentazione
storica e degli interventi della Regione a promozione e sostegno di
tale attività;
INTERROGA
l'Assessore regionale alla Pubblica Istruzione per avere un
elenco degli Istituti, Enti, Organismi, Società, Associazioni o
Uffici che, autonomamente o nell'ambito dell'Amministrazione
regionale, operano, in Valle d'Aosta, nel campo della ricerca e
della documentazione storica.
Per ognuno di tali organismi chiede di conoscere l'attuale
recapito, la data di fondazione o creazione, le caratteristiche
della struttura organizzativa interna, i nomi dei responsabili o
dei componenti la struttura direttiva, il numero dei funzionari,
ricercatori o dipendenti operanti a tempo pieno.
Per gli organismi non dipendenti direttamente
dall'Amministrazione regionale chiede altresì di conoscere
l'ammontare dei contributi finanziari che ricevono attualmente
dall'Amministrazione regionale con gli estremi dei provvedimenti di
legge o amministrativi che li regolamentano.
PRESIDENTE :
: All'interrogazione con risposta scritta
presentata dal Consigliere Riccarand è stata data risposta con
lettera n. 1091 in data 27 agosto 1984.
