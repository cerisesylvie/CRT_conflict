Classificazione
ASSISTENZA SOCIALE
Famiglia, tutela dell'infanzia
Invalidi civili


Resoconto integrale del dibattito dell'aula
Oggetto del Consiglio n. 1503 del 25 luglio 1995 - Resoconto
SEDUTA ANTIMERIDIANA DEL 26 LUGLIO 1995
OGGETTO N. 1503/X Approvazione del piano di riparto per l'anno
1995 della somma di lire 5.000.000.000 per opere pubbliche
realizzate dalla regione e destinate all'assistenza delle persone
anziane, inabili e handicappate, ai sensi della legge regionale 21
dicembre 1990, n. 80.
Deliberazioni Il Consiglio
Richiamata la legge regionale 21 dicembre 1990, n. 80,
concernente "Interventi finanziari per opere pubbliche destinate
all'assistenza delle persone anziane, inabili e handicappate";
Visto l'articolo 3 della sopracitata legge regionale n. 80/1990,
concernente l'approvazione del piano annuale d'intervento per le
opere pubbliche destinate all'assistenza delle persone anziane,
inabili e handicappate;
Ravvisata la necessità dell'approvazione del piano di riparto
per l'anno 1995 dei finanziamenti, per un importo complessivo di
lire 5.000.000.000, per la realizzazione da parte della Regione, di
opere pubbliche destinate all'assistenza delle persone anziane,
inabili e handicappate;
Visto il parere favorevole rilasciato dal Dirigente del Servizio
affari generali, assistenza e servizi sociali dell'Assessorato
della Sanità ed Assistenza Sociale, ai sensi del combinato disposto
dell'articolo 72 della legge regionale n. 3/1956 e successive
modificazioni e dell'articolo 21 della legge regionale n. 18/1980 e
successive modificazioni, in ordine alla legittimità della presente
deliberazione;
Visti gli atti predisposti dall'Assessorato della Sanità ed
Assistenza Sociale;
Visto il parere della V Commissione consiliare permanente;
Delibera
1) di approvare il piano di riparto della somma di lire
5.000.000.000 (cinquemiliardi) per opere pubbliche, realizzate
direttamente dalla Regione e destinate all'assistenza delle persone
anziane, inabili e handicappate, per l'anno 1995, come da allegato
A);
2) di approvare ed impegnare la spesa complessiva di lire
5.000.000.000 (cinquemiliardi) da imputare al Capitolo 61600 "Spese
per la costruzione e ristrutturazione di presidi residenziali
socio-assistenziali" del bilancio di previsione della Regione per
l'anno 1995, che presenta la necessaria disponibilità;
3) di stabilire che alla liquidazione della spesa si provveda
con successivi provvedimenti della Giunta regionale;
4) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera b), del decreto legislativo 22
aprile 1994, n. 320.
Allegato A)
(...Omissis...)
Presidente Qualcuno chiede la parola? Se nessuno chiede di
intervenire, pongo in votazione la delibera in oggetto:
Presenti: 30
Votanti e favorevoli: 29
Astenuti: 1 (Collé)
Il Consiglio approva
Presidente I lavori sono terminati.
La seduta è tolta.
