Classificazione
FORMAZIONE PROFESSIONALE
ISTRUZIONE PUBBLICA
Personale docente e non docente



Oggetto del Consiglio n. 1665 del 17 dicembre 2015 - Resoconto
OGGETTO N. 1665/XIV - Interpellanza: "Adeguamento dei
percorsi formativi definiti dalla legge sulla "Buona Scuola" alla
scuola valdostana".
Presidente
- Per l'illustrazione chiede la parola la
Consigliera Certan; ne ha facoltà.
Certan (ALPE)
- Grazie Presidente.
Solo una piccola premessa, per inquadrare perché il nostro
gruppo ALPE per questo Consiglio ha predisposto tre interpellanze
riguardanti in particolare tre aspetti diversi della Buona Scuola e
della legge 107: proprio perché non abbiamo ancora applicato questa
legge, riteniamo che ci siano degli aspetti che la Valle d'Aosta
potrà approfondire e potrà declinare meglio, e quindi offrire un
eventuale adeguamento della legge 107 migliore rispetto a quello
nazionale. Dal momento che la Buona Scuola è legge, crediamo che
anche su quel testo dobbiamo lavorare. Ecco perché abbiamo portato
tre proposte, tre momenti di riflessione diversi: la prima è sul
reclutamento degli insegnanti, che è il concorso (ma lo abbiamo
fatto già attraverso anche diverse interpellanze e iniziative
riguardo alle GAE, alle graduatorie aggiuntive); la seconda è sul
sostegno alle istituzioni, perché riteniamo che l'istituzione
scolastica sia davvero l'anello più vicino alle famiglie (a livello
istituzionale lo colleghiamo ai Comuni); la terza, che è questa
interpellanza, è su uno dei punti che noi riconosciamo essere un
punto di forza di questa legge, forse uno dei veri punti
innovativi: quello dell'alternanza scuola-lavoro.
Già altre volte abbiamo affrontato con l'Assessore Donzel alcuni
aspetti di questa iniziativa. Sappiamo che in Valle d'Aosta ci sono
degli istituti professionali e delle scuole paritarie che in questi
anni hanno fatto scuola professionale di grande livello. Vorremmo
capire come l'Assessorato e l'Amministrazione regionale intendono
recuperare questo, quanto c'è già sul territorio a livello di
scuola professionale, e come intendono adeguare i percorsi di
alternanza scuola-lavoro che con la legge della Buona Scuola
vengono definiti in un modo preciso, dettagliato, comunque
abbastanza chiaro e puntuale. Chiediamo inoltre se all'interno dei
gruppi
des adaptations
, che abbiamo capito finire il loro
lavoro in questo mese di dicembre, ci sono anche dei gruppi che si
sono occupati della formazione professionale, in particolare
dell'alternanza scuola-lavoro, e anche come il percorso delle
scuole paritarie verrà adeguato a questa legge. A tal proposito,
cito un decreto del Ministero dell'istruzione che è stato fatto in
questo periodo, il 761 dell'ottobre 2015, che all'articolo 1 dà le
finalità dei progetti innovativi di alternanza: "
L'alternanza
scuola-lavoro, come sottolineato nel recente rapporto della Buona
Scuola,
è uno strumento che offre a tutti gli studenti, dai
15 ai 18 anni, l'opportunità di apprendere mediante esperienze
didattiche in ambienti lavorativi privati, pubblici e del terzo
settore
". Questo primo passaggio credo si avvicini molto a
quanto sta facendo la Svizzera, sappiamo che forse è il paese più
all'avanguardia a livello europeo riguardo a queste scuole.
Vorremmo capire che cosa si sta facendo nel concreto, perché a
parole abbiamo detto che ci sono tanti progetti ai quali si
aderisce, a cui le varie scuole, i vari istituti, in modo direi
anche improvvisato, aderiscono, se l'istituto decide che c'è un
progetto interessante aderisce.
Noi riteniamo che l'alternanza scuola-lavoro non possa basarsi
solo su un'adesione ai progetti in modo saltuario e in modo poco
coordinato. Vorremmo proprio capire se c'è la volontà di definire,
di programmare un percorso serio e coordinato di alternanza
scuola-lavoro con le varie scuole, con gli istituti professionali
tecnici, con le scuole paritarie, che poi magari ogni anno o ogni
due anni può essere revisionato, ma che tenga conto di quei
parametri che sia la Buona Scuola sia gli altri decreti definiscono
chiaramente. Relativamente alle 400 ore di alternanza
scuola-lavoro, in Valle d'Aosta gli istituti professionali fanno
già delle ore di scuola-lavoro, non tanto nelle imprese private,
però c'è comunque un inizio, ma sicuramente in questo momento non
sono codificate. In questo manuale di 94 pagine che il Ministro
Giannini ha predisposto c'è però una novità: ci sono 200 ore di
alternanza scuola-lavoro anche nei licei, ad esempio, ed è previsto
che 500 mila studenti dai 15 ai 18 anni inizino a fare questa
preparazione, quindi nel triennio si arriverà ad un milione e 500
mila studenti che inizieranno ad avviarsi al lavoro accompagnati
dai professori.
C'è poi tutto un discorso anche sulla formazione degli
insegnanti, perché per l'alternanza scuola-lavoro è chiaramente
necessario avere anche tutto il corpo docente preparato, quindi una
formazione congiunta anche finalizzata all'innovazione didattica e
all'orientamento degli studenti.
Uno degli obiettivi che viene definito dal Ministero è "fare
rete per il lavoro". Siccome il lavoro, l'occupazione è uno dei
problemi più sentiti in questo periodo, forse anche perché c'è
stata una mancanza quasi totale negli anni precedenti, vorremmo
capire come lo affrontiamo, chiaramente a livello di istruzione e
da un punto di vista culturale. Ho avuto occasione di ascoltare
un'intervista di Oscar Farinetti, negli scorsi giorni, che si
chiedeva perché la scuola italiana non prevede dei corsi
universitari, ad esempio un corso di specializzazione per ebanisti,
per falegnami, e lamentava che i nostri mestieri in Italia si
stanno perdendo, che si continua a fare corsi teorici e non si va
nel concreto a formare gli studenti, a formare una classe
lavorativa preparata anche sui mestieri. È sicuramente un tema
interessante, che a mio avviso potrebbe essere approfondito; è un
tema che non ha ancora preso tanta importanza nei
media
, ma
a mio avviso la Valle d'Aosta, che ha una università e che vorrebbe
averne una di nicchia e di eccellenza, potrebbe pensarci. Apro
chiaramente un altro fronte, però sono tutti fronti collegati che
dovrebbero essere fra loro coordinati, ma soprattutto pianificati,
pensati, programmati e non dovrebbero essere a sé.
Presidente -
Ha chiesto la parola l'Assessore Rini; ne ha
facoltà.
Rini (UV)
- Grazie Presidente.
Collega, le devo confessare - e lo faccio con il massimo
rispetto - che sia io che la mia struttura non abbiamo capito bene
che cosa si richiede con questa interpellanza, ci pare un po'
anomala. Provo a farle qualche considerazione, anche in seguito a
quanto ho sentito in aula. Da un lato, infatti, prima lei mi parla
di alternanza scuola-lavoro; dall'altro, invece, mi chiede poi la
situazione sull'adeguamento dei programmi curriculari. Come ho già
comunicato più volte in questa sede e in altre, tutti gli argomenti
trattati e disciplinati dalla legge 107, la cosiddetta "Buona
Scuola", troveranno un'apposita disciplina nella legge regionale di
adattamento e armonizzazione dei contenuti della stessa. Tra i
predetti contenuti figureranno ovviamente anche quelli relativi
all'alternanza scuola-lavoro. Credo quindi che dobbiamo avere anche
rispetto di questi tavoli che stanno lavorando nel merito per
sviscerare i singoli argomenti, approfondendoli, cercando di dare
risposte che sono prettamente tecniche e quindi attendiamo anche il
lavoro di questi tavoli, sennò ogni volta spacchettiamo,
spezzettiamo, e alla fine rischiamo ancora una volta di non fare un
ragionamento organico, di non arrivare a una legge che disciplini
in maniera puntuale, ma soprattutto complessiva, la scuola nel suo
più ampio complesso. I gruppi di lavoro della scuola secondaria
superiore che si stanno occupando
des adaptations
di questo
grado di scuola non potranno quindi non analizzare anche i
curriculi
degli istituti tecnici e professionali.
Le esprimo ancora più perplessità quando lei mi parla delle
scuole paritarie. Le scuole paritarie per noi sono parte totalmente
integrante del sistema scolastico regionale di istruzione, quindi
dovranno adeguarsi, esattamente come tutti gli altri, alle
modificazioni curriculari che conseguiranno all'approvazione
des
adptations
. Glielo dico sinceramente: rigetto totalmente
l'idea, l'ipotesi e la suggestione di creare dei tavoli
ad
hoc
per le scuole paritarie. Noi siamo contrari a questo
principio, le scuole paritarie fanno parte a pieno titolo del
sistema scolastico valdostano e quindi, come tali, dovranno essere
trattate in maniera organica all'interno dei tavoli che si occupano
del recepimento della legge 107, né più né meno come le altre
realtà. Anzi, se posso azzardare un mio pensiero personale, forse
questo è stato proprio un punto debole nei ragionamenti che abbiamo
fatto finora, quello di ragionare per reparti stagni spacchettando
l'intero sistema.
Sull'alternanza scuola-lavoro e sulle scuole professionali c'è
sempre il rischio di mischiare tanti argomenti, che apparentemente
possono sembrare collegati, ma che invece non lo sono. Penso per
esempio all'IFP, credo che il collega Donzel stia facendo un lavoro
importantissimo, un lavoro rivoluzionario, un lavoro serio, e credo
che ne abbia ampiamente parlato; sicuramente ci saranno altre sedi
per approfondirlo, quindi si entra ancora in un altro
argomento.
Lei mi parla poi di formazione degli insegnanti. Noi non solo
crediamo nella formazione degli insegnanti, siamo stati i primi in
Italia a concedere il cosiddetto
bonus
, ma anche lì, dopo
aver detto che avremmo recepito i contenuti della Buona Scuola in
maniera unitaria in un unico pacchetto, abbiamo invece deciso - e
qui ringrazio i colleghi, anche quelli dell'opposizione, che con
noi hanno creduto in questo e ci hanno sollecitati in tal senso -
che le disposizioni che vanno a creare una condizione migliorativa
per il nostro corpo docente dovessero trovare applicazione in
maniera preliminare all'applicazione del testo stesso, quindi credo
sia stata fatta un'operazione di buon senso. Sulla formazione degli
insegnanti non abbiamo pertanto dubbi.
Sull'importanza che diamo alla parte dedicata allo
stage
,
alla formazione nelle realtà di lavoro, credo che i progetti che si
stanno portando avanti vadano proprio in questo senso; non a caso
ho richiamato il lavoro gravoso, importante, serio e puntuale che
sta portando avanti il collega Donzel.
Chiudo con un'osservazione. Lei ha citato Farinetti, di lui ne
condivido molte volte i pensieri, ma Farinetti dice una cosa che
conosce bene, lui fa parte di una realtà importante, seria e
concreta, ma ci possono essere anche altre realtà che creano
eccellenza nei settori, come Pollenzo, per esempio; quindi non è
vero, e mi ricollego alle parole che ho apprezzato e condiviso ieri
del mio collega Perron, quando dice di evitare di guardare sempre
il lato negativo del nostro sistema. Io ritengo che in Italia ci
siano punti di eccellenza anche nella formazione professionale, e
credo che nel nostro piccolo - lo dico con orgoglio - ci siano
delle istituzioni che si occupano proprio di istruzione
professionale, penso al Don Bosco di Châtillon piuttosto che alla
Scuola alberghiera, e guardo i colleghi che se ne occupano, sono
punti di eccellenza di cui noi andiamo fieri! Lei sta dicendo delle
cose che noi come Regione Valle d'Aosta stiamo portando avanti,
così come l'hanno fatto i Governi che si sono succeduti negli anni.
Credo che si parta da lì e da lì si debba partire, ovviamente
portando le migliorie. Ci sono dei tavoli tecnici che stanno
lavorando in questo senso, diamo loro il tempo di produrre del
materiale sul quale poi possiamo portare avanti dei ragionamenti,
perché altrimenti rischiamo ogni volta di portare dei temi che sono
estremamente importanti e seri, ma rischiamo di banalizzarli, non
dando la dovuta concretezza, solidità, che solo in seguito al
lavoro puntuale dei tecnici possiamo portare avanti. Grazie.
Presidente
- Per la replica chiede la parola la
Consigliera Certan; ne ha facoltà.
Certan (ALPE)
- Guardi, Assessore Rini, la sua risposta
questa volta mi lascia davvero esterrefatta! Intanto abbiamo
appreso che Pollenzo fa parte della Valle d'Aosta, è su territorio
valdostano, ma io le ho parlato di Università della Valle d'Aosta,
conosco benissimo la realtà di Pollenzo, forse dovreste andare a
fare un giro per capire veramente cos'è l'alternanza...
(interruzione dell'Assessore Rini, fuori microfono)
Presidente
- Assessore, per cortesia...
...scuola-lavoro, perché credo che non basta fare un giro, forse
deve fare anche qualche passaggio in più, perché credo che
l'alternanza scuola-lavoro che l'Università di Pollenzo fa è
concreta, così come è altrettanto concreta l'Università della Valle
d'Aosta, che con tutti i suoi vari corsi teorici non la fa. Mi
scusi, avevo fatto questo passaggio e avevo anche cercato di essere
molto leggera, ma credo che lei non abbia davvero capito di che
cosa stiamo parlando.
Posso essere d'accordo che, come gruppo ALPE e anche come altri
gruppi dell'opposizione, abbiamo insistito tante volte in questo
periodo su alcuni punti della legge della Buona Scuola, ma proprio
perché è in cantiere ed è
in itinere
cerchiamo di essere
costruttivi in questo momento, e proprio perché si stanno facendo i
gruppi di lavoro.
Se lei però non ha capito l'interpellanza è un problema suo,
perché è chiarissima, comunque l'importante è che lo capisca il
territorio, visto che a noi gli insegnanti vengono a chiedere
chiaramente quali sono le vostre linee e le vostre intenzioni
proprio riguardo alle scuole professionali, proprio riguardo
all'alternanza scuola-lavoro e proprio riguardo alle scuole
paritarie. Probabilmente siete voi che non siete stati capaci di
spiegare cosa state facendo o probabilmente state dicendo tante
belle parole, ma nel concreto non arrivano agli operatori del
settore, quindi è un problema vostro, non certo nostro! Noi ogni
tanto siamo semplici traduttori di quello che ci chiedono e ci
chiede il territorio, quindi faccia pure tranquillamente tutto il
suo percorso, vedremo alla fine, nel concreto, che cosa arriverà
nelle scuole!
Parlando di alternanza scuola-lavoro ho messo in parallelo anche
i progetti che l'Assessorato dell'Assessore Donzel sta portando
avanti, li ho messi insieme proprio perché è difficile separare la
formazione professionale dalla formazione degli insegnanti, e
perché tutto porta poi acqua e porta qualità a questo aspetto delle
scuole, che è un aspetto preparatorio, ma è importantissimo! Il
fatto che la Buona Scuola su questo continui ad insistere e l'abbia
veramente decretato per la prima volta, con una legge che definisce
bene questo momento preparatorio, e cioè gli ultimi tre anni delle
scuole superiori, dà ragione dell'importanza, ecco perché noi
abbiamo chiesto nei due punti questi due diverse precisazioni.
Abbiamo definito appositamente che cosa state facendo anche per le
scuole paritarie, forse provocatoriamente, ma l'abbiamo fatto
apposta, sappiamo anche noi che le scuole paritarie in Valle
d'Aosta devono seguire le disposizioni delle altre scuole. Volevamo
però capire se sono
concernées
, se loro lo sanno, se si sta
raccogliendo quanto stanno facendo.
Assessore, il fatto che lei in risposta mi abbia detto di non
aver capito l'interpellanza credo definisca in modo sorprendente
che probabilmente c'è una gran confusione anche in Assessorato
riguardo a quello che state facendo.
Presidente
- Punto 26 all'ordine del giorno.
