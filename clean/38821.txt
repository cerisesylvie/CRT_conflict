Classificazione
CONSIGLIO REGIONALE
Attività consiliare d'aula



Oggetto del Consiglio n. 2283 del 27 luglio 2016 - Resoconto
OBJET N° 2283/XIV - Communications du Président du Conseil
régional.
Rosset (Presidente)
- Con 32 presenti possiamo iniziare i
lavori di questo Consiglio.
En ouverture de cette séance du Conseil je désire exprimer au
nom du Conseil régional toute notre horreur face à la barbarie, qui
a conduit à la mort atroce du prêtre de l'Église catholique de
Saint-Étienne-du-Rouvray en Normandie. L'énième fait qui, se
sommant aux attentats en Allemagne et à toutes les autres attaques,
est en train d'affaiblir nos démocraties et notre savoir-vivre
ensemble. Nous exprimons notre solidarité aux peuples français et
allemand et nous condamnons avec la plus grande fermeté ces actes
qui sont les fruits du fanatisme et de la folie. Quelqu'un veut
prendre la parole à ce sujet ? Il n'y a pas des requêtes.
Poursuivons avec l'ordre du jour, avec les communications. Je
vous informe qu'à partir du 14 juillet les réunions suivantes ont
lieu :
- Bureau de Présidence : 1 fois ;
- Conférence des Chefs de groupe : 1 fois ;
- I
e
Commission : 1 fois ;
- II
e
Commission : 2 fois ;
- III
e
Commission : 1 fois ;
- IV
e
Commission : 1 fois ;
- V
e
Commission : 2 fois.
Y a-t-il des requêtes ?
Porto a conoscenza che il 19 luglio scorso sono state depositate
alla Segreteria generale del Consiglio due proposte di legge di
iniziativa popolare: la prima, da sottoporre al referendum
propositivo e corredata da 7143 firme, contiene disposizioni per
una ferrovia moderna e un efficiente sistema pubblico integrato dei
trasporti; la seconda, accompagnata da 6486 firme, è volta a
modificare la disciplina dell'iniziativa legislativa popolare, del
referendum propositivo, abrogativo e consultivo, ai sensi
dell'articolo 15, secondo comma, dello Statuto speciale (legge
regionale n. 19/2003). Entro l'8 agosto prossimo la Segreteria
generale concluderà la verifica delle firme, che devono essere
almeno 1500 per la proposta di legge semplice, mentre devono essere
almeno 5261, cioè il 5 percento degli elettori della Regione al 31
dicembre 2015, per la proposta da sottoporre a referendum
propositivo. Dopo l'attestazione del raggiungimento del numero di
firme richieste, inizierà l'iter legislativo vero e proprio in
Consiglio, con l'assegnazione alle commissioni consiliari
competenti e il successivo esame in aula. Per quanto riguarda la
proposta da sottoporre a referendum, qualora il Consiglio Valle non
approvi la proposta di legge nel suo complesso o non recepisca i
principi ispiratori dell'iniziativa, la proposta di legge di
iniziativa popolare viene sottoposta a referendum propositivo: se
viene raggiunto il quorum del 45 percento e vi è la maggioranza dei
voti validi, la legge entra in vigore. Per quanto invece concerne
la proposta semplice, l'iter si conclude con il voto in Consiglio
regionale. Ci sono richieste in tal senso? Nessuna richiesta.
Porto a conoscenza dell'incontro con il Sottosegretario Bressa.
Lunedì 25 luglio si è riunito a Roma il Coordinamento delle
Assemblee delle Regioni a Statuto speciale e delle Province
autonome per un incontro con il Sottosegretario del Ministero degli
Affari regionali, Gianclaudio Bressa, al quale ha partecipato su
mia delega il Vicepresidente Marco Viérin. Il confronto, fortemente
voluto dal Coordinamento delle speciali, era nato dall'esigenza di
definire la procedura di revisione degli statuti conseguentemente
al progetto di riforma costituzionale. Durante la riunione è stato
chiarito che la revisione degli Statuti speciali per l'applicazione
della riforma costituzionale è subordinata a un'intesa che vede lo
Stato e le singole Regioni in posizione paritaria. Inoltre il
Coordinamento ha concordato con il Sottosegretario Bressa sulla
necessità di riunire nel più breve tempo possibile la commissione
tecnica per riprendere la discussione sulle procedure di
approvazione delle norme di attuazione e sulle nuove procedure per
le eventuali successive modifiche degli statuti speciali che
riprendano il principio della massima condivisione tra lo Stato, le
singole Regioni speciali e le Province autonome. Ci sono richieste
di intervento?
Porto a conoscenza, come già alla riunione dei Capigruppo di
ieri, le modifiche sul calendario del Consiglio. La Conférence des
Chefs de groupe, réunie hier, mardi 26 juillet, a décidé une série
de modifications au calendrier des réunions du Conseil de l'automne
prochain. L'Assemblée se réunira mardi 8 et mercredi 9 novembre à
la place de mercredi 9 e jeudi 10 novembre ; mardi 22 et mercredi
23 novembre à la place de mercredi 23 et jeudi 24 novembre ; mardi
13 et mercredi 14 décembre à la place de mercredi 14 et jeudi 15
décembre.
La Conferenza dei Capigruppo ha altresì deciso che il termine
per la presentazione degli emendamenti ai disegni di legge iscritti
all'ordine del giorno è fissato per le ore 12:00 di oggi, mercoledì
27 luglio; inoltre, sarà effettuata la trattazione congiunta dei
punti 13.01, 14.01, 14.02 e 14.03.
Se non ci sono richieste, proseguo con le comunicazioni.
Comunico infine che il Consigliere Elso Gerandin, con nota inviata
nella giornata di ieri (martedì 26 luglio), ha dichiarato che non
intende più aderire al gruppo Union Valdôtaine Progressiste e
confluisce pertanto nel Gruppo Misto.
Ha chiesto la parola il Consigliere Gerandin, ne ha facoltà.
Gerandin (GM) -
Semplicemente per dire due parole anche a
seguito della mia decisione che ho comunicato a lei, Presidente, in
data di ieri e al mio gruppo sempre ieri. Si tratta di una
decisione che ho meditato a lungo, anche a seguito della mia
posizione del tutto personale all'atto dell'approvazione del
programma di governo della nuova maggioranza, quando ho dichiarato
che io non avrei fatto parte organica di questa nuova
maggioranza.
Prima di arrivare ad alcune considerazioni che hanno portato a
questa scelta, io ci tenevo a ringraziare il mio gruppo di
appartenenza, l'UVP, perché loro sin da subito erano a conoscenza
del mio pensiero, delle mie perplessità in merito a questo, che io
ho sempre considerato come un allargamento in maggioranza e mai un
nuovo progetto. Pur nella diversità di idee, tengo a sottolineare
che non è stato l'UVP a chiedermi di assumere questa decisione, ma
è una decisione che ho meditato e che ho comunicato personalmente
all'UVP, per cui le mie non sono rivincite personali, non sono
prese di posizione a seguito di torti o eventualmente di rancori
per non essere seduto su uno dei banchi di governo; non è così,
ringrazio l'UVP, perché io sono sempre stato parte organica del
movimento e ho sempre avuto la possibilità di esprimere quello che
pensavo e, all'atto della stesura di un nuovo progetto, ho avuto le
stesse opportunità date a tutti gli eletti dell'UVP, pertanto ci
tenevo a sottolinearlo.
Perché questa decisione? Perché non avrebbe avuto alcun senso
rimanere in un movimento con cui ho condiviso tutta una serie di
battaglie, un percorso, un progetto politico che faceva parte di
una coalizione. A me non è mai bastato sentirmi dire che per colpa
di qualcuno che ha fatto altre scelte all'interno della coalizione
ci siamo talmente indeboliti che l'unica alternativa che potevamo
dare alla Valle d'Aosta era sederci sui banchi del Governo, io
penso che una buona opposizione sia comunque un aspetto positivo e
che accresca e soprattutto motivi la maggioranza, questo è il
mandato, questo è quanto ci hanno chiesto, a mio parere, gli
elettori. Queste cose le ho dette nelle sedi opportune e alla fine,
quando si è su un percorso, su un cammino, si arriva a un momento
in cui bisogna trarre delle conclusioni; in questo momento non
sarei stato utile all'UVP in quanto movimento, ma sarei stato
probabilmente un peso all'interno della maggioranza e soprattutto
non ero a posto con la mia coscienza, perché io ho sempre creduto
che prima di tutto ci debba essere il rispetto del mandato degli
elettori; soltanto chi ha fatto scelte di questo genere prima, chi
magari ha depotenziato la coalizione con cui abbiamo fatto sognare
i valdostani...ognuno trarrà le conclusioni che meglio crede.
Passo ora ad analizzare l'aspetto più amministrativo. Il
progetto è ambizioso, si tratta di un progetto che impegna
sicuramente per più legislature; c'è una parvenza di cambiamento e
di questo ne devo prendere atto, si sente un clima diverso, perché
ci sono più discussioni all'interno delle commissioni, mi dicono
che le maggioranze durano più tempo, per cui ci sarà un maggiore
confronto, ma noi comuni cittadini, che non facciamo parte del
gioco della maggioranza non abbiamo avuto questa percezione. Mi
limito a citare due aspetti che, a mio parere, sono assolutamente
significativi; a tal proposito leggo il punto 15 del programma di
governo in cui si parla di: "sviluppo delle politiche energetiche e
valorizzazione e attuazione della missione di CVA"; se cominciamo
trattando la vera società, quella che di fatto porta un valore
aggiunto nelle casse regionali e la trattiamo come un posto di
governo o di sottogoverno da dare a compensazione quando ci sono
delle partite di nuova maggioranza da giocare, a me pare un po'
limitativo.
Presidente -
Le chiederei di concludere, collega.
Eventualmente sul bilancio potrà esprimere la sua posizione nel
corso della discussione. In questo caso, si tratta solo della sua
decisione di fuoriuscire dal partito.
Gerandin (GM) -
...come vuole, Presidente. So che a volte
ha lasciato un minuto in più, ma non importa. Dirò quello che devo
dire sugli Enti locali...concludo semplicemente dicendo che questa
è una decisione da prendere...
Presidente -
...collega, le ribadisco che sugli Enti
locali e su tutto quello che riguarda il bilancio avrà modo di fare
le sue esternazioni nel corso della discussione sul rendiconto.
Chiedo la sua posizione politica sulla fuoriuscita dell'UVP.
Gerandin (GM) -
...ci tenevo a concludere questo mio
percorso e questa mia uscita dal punto di vista politico come lei
mi chiede, perché arriviamo verso la fine di quello che qualcuno ha
definito come l'anno della misericordia e io non volevo far parte
di quella misericordia.
Presidente -
Conseguentemente a questa uscita del collega
Gerandin dall'UVP comunico all'Assemblea che il collega è
sostituito come Vicecapogruppo dal collega Alessandro Nogara,
questo su proposta del gruppo UVP. Ha chiesto la parola il
Consigliere Bertschy, ne ha facoltà.
Bertschy (UVP) -
Credo sia opportuno un piccolo
contributo alla discussione rispetto a quello che sta succedendo.
Con il collega Gerandin abbiamo condiviso un progetto politico,
abbiamo condiviso un percorso politico; oggi in termini politici le
strade si dividono non ritenendo da parte sua convincente il
progetto che a larga maggioranza l'UVP ha invece deciso di
intraprendere.
Per quello che ci riguarda, ci sentiamo prima di tutto cittadini
e poi politici e io credo che nessuno possa togliere a un cittadino
la sua carica ufficiale di persona che vive un Paese, un movimento,
una regione, una nazione, l'Europa, il mondo, quindi sono un
cittadino come il collega Gerandin, sono contento che lui si senta
più rappresentante di me dei cittadini, però faccio politica da
molto tempo e nel corso della mia seppur breve carriera politica ho
cercato di avere delle idee, ma anche di avere la capacità di
confrontarmi con gli altri. Non ho mai inteso la politica come il
"voglio, posso, comando", non l'ho mai accettata e non sono neanche
mai stato d'accordo con chi in un momento d'insieme e di decisioni
d'insieme non riesce poi a trovare un punto d'incontro o una
sintesi. Rispetto quindi la decisione del collega Gerandin, allo
stesso tempo non la condivido, perché indebolisce il progetto di
cambiamento dell'UVP, ma non al punto di non darci nuova energia
per essere ancora più convinti in questa fase. Al collega
evidentemente auguriamo di trovare un percorso politico differente,
soddisfazione; di lui conosciamo la competenza, la serietà,
immaginiamo e speriamo di convincerlo nei prossimi mesi e nel
prossimo periodo che questo che lui definisce "allargamento di
maggioranza" e che invece noi chiamiamo "nuovo progetto politico",
perché ne facciamo parte integrante, sappia dare delle risposte non
a noi o a lui, ma alle persone che stanno ad aspettare queste
risposte, quindi ai nostri cittadini, alle nostre imprese, alla
comunità tutta. È quindi una bella sfida quella che il collega ci
lancia, una sfida che noi raccogliamo con quello che deve essere
utile, ovvero una sana competizione politica per fare il bene dei
cittadini e non per fare bella figura con degli slogan populisti
verso i cittadini. Ai cittadini si danno risposte con dimostrazioni
concrete, per esempio: atti, leggi, con il lavoro di tutti i
giorni, con discussioni insieme a quelli che non la pensano come
te, perché se il mondo lo si potesse organizzare a propria misura,
sarebbe un po' troppo facile. L'UVP si è resa conto di avere delle
buone idee, ma di non riuscire a metterle in pratica nel posto
dov'era prima, ha avuto la possibilità di entrare a far parte di un
nuovo progetto, avrebbe voluto farlo in maniera diversa, non lo ha
negato, ma fa parte del nostro stile il fatto di non rinnegare i
nostri limiti, noi non siamo onnipotenti, non siamo ancora in grado
di risolvere tutti i nostri problemi, però abbiamo accettato una
sfida con l'Union Valdôtaine, con Stella Alpina e PD, che è quella
di metterci in discussione in un progetto che ci vedrà a volte
prevalere con le nostre idee, a volte soccombere, altre volte
trovare una sintesi, ma la politica è questa.
Se quindi d'ora in poi il collega Gerandin è alternativo ai sei
eletti che con lui hanno condiviso un progetto, faccia la sua
strada giusta, vedremo fino a che punto quest'alternativa potrà
tenere, perché il progetto lo abbiamo condiviso, i 27 punti li
abbiamo decisi insieme, nel
Conseil de direction
si è
lavorato insieme, da 30 giorni in Valle d'Aosta si vocifera di un
nuovo progetto politico, oggi c'è l'evidenza finale di quanto detto
sopra, perché ci sono stati incontri, siamo stati chiamati dai
nostri iscritti dicendo che sono stati sentiti per fare questi
incontri, oggi si dà conferma e si dà il via a qualcosa di nuovo
che ha il diritto e l'interesse di essere fatto per la comunità,
perché tutti i nuovi progetti possono portare un valore aggiunto.
Noi siamo dell'idea che oggi sia molto più importante cercare di
limare le differenze e di lanciare un nuovo progetto che aggreghi i
valdostani e la comunità valdostana piuttosto che creare
alternative tutte da verificare. Tuttavia, la politica è fatta di
progetti, di idee, di proposte e, ripeto, per fortuna, con il
collega Gerandin abbiamo condiviso tanto e credo che molte
battaglie le condivideremo ancora, perché fanno parte di un pensare
comune nell'interesse della comunità.
Presidente -
Ha chiesto la parola il Consigliere
Chatrian, ne ha facoltà.
Chatrian (ALPE) -
È d'obbligo l'intervento del gruppo
ALPE. Naturalmente la questione è tutta politica, nel corso di
questa legislatura diverse volte abbiamo assistito a un travaglio,
a numerosissimi salti della quaglia nel momento in cui i progetti
presentati agli elettori erano due o tre. Non starà dire a me chi
sarà colui che rispetterà più o meno i cittadini e il rispetto del
voto, ma voglio fare due considerazioni dal punto di vista
politico. Il collega Gerandin, pacato nei modi, ha fatto un
intervento robusto nei contenuti, ad ogni modo oggi inizia un nuovo
percorso, è una partita importante; la sua presa di posizione,
coerente e rispettosa della volontà degli elettori, contraria alle
logiche delle poltrone evidenzia la voglia di battersi, secondo
noi, per una Valle d'Aosta più libera, più solidale e rispettosa
dei cittadini.
Secondo noi, dal 2013 a oggi nulla è cambiato, metodi,
imposizioni, discriminazioni un po' da cerchio magico; insieme a
UVP e PD avevamo presentato un progetto politico alternativo, che
però non è stato sufficiente per governare nonostante il buon
risultato ottenuto. È dunque arrivato il momento di rilanciare, di
aprire, di coinvolgere veramente, lo abbiamo visto in questi giorni
nelle commissioni come non si coinvolge, è il momento di includere
e non di escludere, la sfida per la trasparenza è più aperta che
mai, la criticità sta nel modello e non nella persona o nelle
persone che lo rappresentano, noi non demordiamo, questa è
l'occasione per rilanciare con forza un fronte basato su un
progetto di prospettiva, innovativo in termini di visione
strategica della Valle d'Aosta; sicuramente la politica deve dare
delle risposte, a chi? È solo per pochi? Un progetto aperto a tutti
quelli che non condividono questo modello vecchio, stanco e sovente
per pochi, che tuttavia sembra non avere rivali, sembra non avere
alternative reali, un modello a cui tanti si rassegnano a fare
ritorno quasi non fosse neanche possibile immaginare qualcosa
d'altro. Noi crediamo invece che si possa immaginare un progetto
che prescinde dai personaggi della politica, ma definisce
innanzitutto le priorità sul nostro territorio e nel nostro
territorio in termini di servizi, di cui discuteremo più tardi, di
trasporti, di infrastrutture, di rapidità, di politiche a sostegno
delle imprese, di visione strategica di area.
Termino con due battute. Lo dobbiamo alla nostra comunità e in
particolare a tutti i valdostani che vivono e vogliono vivere nei
nostri territori e che dalle istituzioni si aspettano non
pragmatismo per qualcuno, ma efficienza, vicinanza, lealtà,
trasparenza e soprattutto soluzioni per il futuro; quindi non
possiamo che apprezzare la posizione chiara che oggi il collega
Gerandin assume. Speriamo che si possa lavorare serenamente, con
tanta trasparenza, voglia, decisione, con tante idee nel rispetto
dei ruoli, ma soprattutto tenendo la barra dritta nel rispetto dei
cittadini che ci hanno dato un mandato molto chiaro, ovvero quello
di creare le condizioni per una Valle d'Aosta sicuramente più
libera.
