Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1368 del 12 luglio 1990 - Resoconto
OGGETTO N. 1368/IX - DISEGNO DI LEGGE: "RIFINANZIAMENTO DELLA
LEGGE REGIONALE 12 AGOSTO 1987, N. 70, CONCERNENTE INTERVENTI
REGIONALI PER LA PROMOZIONE E LO SVILUPPO DEL RIORDINO
FONDIARIO".
PRESIDENTE:
Ha chiesto la parola, per illustrare il
disegno di legge n. 193 iscritto al punto 16 dell'ordine del
giorno, l'Assessore all'Agricoltura, Foreste ed Ambiente Naturale,
Lanièce; ne ha facoltà.
LANIECE (DC):
Con la presente legge si richiede il
rifinanziamento dei fondi previsti dalla legge 12 agosto 1987, n.
70, destinati alla costituzione dei consorzi, all'elaborazione dei
progetti preliminari e dei piani di riordino, nonché al
trasferimento dei diritti di proprietà nell'ambito territoriale del
comprensorio del consorzio.
La richiesta di finanziamento è dovuta al fatto che, in questi
ultimi sei mesi, ben dodici consorzi di miglioramento fondiario
hanno chiesto all'assessorato l'autorizzazione ad intraprendere uno
studio preliminare di riordino. Di fronte a questa nuova situazione
si rende necessaria una variazione in aumento del capitolo di
spesa.
La IV Commissione ha proposto un emendamento di carattere
formale all'articolo 2, che è accettato dall'esecutivo.
PRESIDENTE:
Ha chiesto la parola il Consigliere Perrin; ne
ha facoltà.
PERRIN (UV):
Tout simplement pour souligner que lorsqu'en
1987 le Conseil s'était penché sur cette loi, plusieurs
conseillers, qui avaient voté la loi, n'étaient pas convaincus
qu'elle aurait pu avoir application. Tout le monde prétendait
connaître l'individualisme des agriculteurs valdôtains et disait
que le remembrement de leurs propriétés était impossible. Je crois
que les résultats démontrent qu'à ce moment-là on avait misé dans
la bonne direction. En effet, en ces années, ont déjà été
présentées 750 demandes, en application de l'article 21, et seize
demandes de la part des consortiums d'amélioration foncière, sur
des territoires d'une certaine ampleur.
Un premier plan a vu sa réalisation, celui de Torgnon, et
d'autres sont en train d'être préparés; donc je crois
qu’il s'agit là d'une loi de réforme agricole qui va
donner ses fruits à l'avenir.
Je crois que, si un conseil peut être donné, c'est que dans le
futur l'on ait une grande attention pour la loi n. 70 de 1987.
PRESIDENTE:
Il y a d'autres Conseillers qui demandent la
parole sur ce sujet?
Se nessuno chiede la parola, dichiaro chiusa la discussione
generale ed invito il Consiglio ad esaminare l'articolato.
Do lettura dell'articolo 1.
FINALITA'
Articolo 1
1. Per gli interventi previsti dall'art. 18 della Legge
Regionale 12 agosto 1987, n. 70, concernente interventi regionali
per la promozione e lo sviluppo del riordino fondiario, è
autorizzata, per l'esercizio finanziario 1990, la maggiore spesa di
£. 800.000.000=.
PRESIDENTE:
Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all’unanimità
PRESIDENTE:
Do lettura dell’articolo 2.
NORME FINANZIARIE
Articolo 2
1. L'onere derivante dall'applicazione della presente legge,
valutato in lire 800.000.000=, graverà sul Cap. 35714 del bilancio
di previsione della Regione per l'anno 1990.
2. Alla copertura dell'onere di cui al precedente comma, si
provvede mediante riduzione di £.400.000.000= dello stanziamento
iscritto al Cap. 31210 "Spese per il rimborso degli oneri inerenti
ai trasferimenti dei diritti di proprietà e di altri diritti reali
per arrotondamento di fondi da attuarsi mediante permute,
indipendentemente dall'approvazione del piano di riordino", del
bilancio di previsione della Regione per l'anno 1990 e mediante
riduzioni di £. 400.000.000= dello stanziamento iscritto al Cap.
34905 "Contributi per l'attuazione del regime di aiuti agli
investimenti di carattere turistico e artigianale" del bilancio di
previsione della Regione per l'anno 1990.
PRESIDENTE:
Do lettura di un emendamento al secondo comma
dell'articolo 2 proposto dalla IV Commissione.
EMENDAMENTO
Il secondo comma dell'art. 2 è così modificato:
Le parole "precedente comma" sono sostituite dalle parole "comma
1".
PRESIDENTE:
Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Do lettura dell’articolo 2
emendato.
NORME FINANZIARIE
Articolo 2
1. L'onere derivante dall'applicazione della presente legge,
valutato in lire 800.000.000=, graverà sul Cap. 35714 del bilancio
di previsione della Regione per l'anno 1990.
2. Alla copertura dell’onere di cui al comma 1 si
provvede mediante riduzione di £. 400.000.000= dello stanziamento
iscritto al Cap. 31210 "Spese per il rimborso degli oneri inerenti
ai trasferimenti dei diritti di proprietà e di altri diritti reali
per arrotondamento di fondi da attuarsi mediante permute,
indipendentemente dall'approvazione del piano di riordino", del
bilancio di previsione della Regione per l'anno 1990 e mediante
riduzioni di £. 400.000.000= dello stanziamento iscritto al Cap.
34905 "Contributi per l'attuazione del regime di aiuti agli
investimenti di carattere turistico e artigianale" del bilancio di
previsione della Regione per l'anno 1990.
PRESIDENTE:
Se nessuno chiede la parola, pongo in
votazione l'articolo 2 emendato, testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all’unanimità
PRESIDENTE:
Do lettura dell'articolo 3.
VARIAZIONI DI BILANCIO
Articolo 3
1. Al bilancio di previsione della Regione per l'anno 1990 sono
apportate le seguenti variazioni:
PARTE SPESA
- Variazioni in diminuzione:
CAP. 31210 "Spese per il rimborso degli oneri inerenti ai
trasferimenti dei diritti di proprietà e di altri diritti reali per
arrotondamento di fondi da attuarsi mediante permute,
indipendentemente dall'approvazione del piano di riordino
fondiario"
L.R. 12.8.1987, n. 70, art. 21
£. 400.000.000=
CAP. 34905 "Contributi per l'attuazione del regime di aiuti agli
investimenti nelle aziende agricole anche per investimenti di
carattere turistico e artigianale"
REG. CEE n. 797 del 12.3.1985
L.R. 18.8.1986, n. 49
L. 8.11.1986, n. 752, art. 5
£. 400.000.000=
- Variazione in aumento:
CAP. 35714 "Spese per la costituzione dei Consorzi di
Miglioramento Fondiario per gli interventi di promozione e sviluppo
del riordino fondiario"
L.R. 12.8.1987, n. 70, art. 18
£. 800.000.000=
PRESIDENTE:
Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Se nessuno chiede la parola, il Consiglio è
chiamato ora a pronunciarsi sul complesso della legge.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
