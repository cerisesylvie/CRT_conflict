Classificazione
SPORT E TEMPO LIBERO
TRASPORTI E VIABILITÀ
Trasporti



Oggetto del Consiglio n. 3655 del 22 maggio 2024 - Resoconto
OGGETTO N. 3655/XVI - Interpellanza: "Intendimenti in merito
all'ampliamento del servizio di trasporto pubblico dedicato al
cicloturismo".
Marguerettaz (Presidente) -
Concludiamo con le
interpellanze dell'assessore Bertschy, quindi punto n. 36
all'ordine del giorno. Per la presentazione, la parola al collega
Brunod.
Brunod (RV) -
Quest'iniziativa vuole mettere in evidenza
la grande crescita a livello nazionale e internazionale in questi
ultimi anni del settore cicloturismo nelle diverse specialità.
Tenendo conto che l'ingresso sul mercato dell'
i-bike
ha
permesso a tante persone di poter effettuare attività sportiva
anche a quelle meno allenate e preparate e allo stesso tempo questa
tipologia di bici permette di effettuare dei percorsi, distanze,
dislivelli importanti come, per esempio, partire da una vallata per
raggiungerne un'altra. Rileviamo che ad oggi vi sono a disposizione
diverse modalità per il trasporto bici sui mezzi pubblici, rimorchi
porta-bici, porta-bici montate sul retro dell'autobus e altre
modalità, in diverse occasioni avevamo presentato iniziative in
Consiglio regionale proprio sulle potenzialità del cicloturismo
nella nostra regione.
Evidenziamo che nel 2024 sulle strade della Valle d'Aosta avremo
due competizioni molto importanti, come l'ormai consolidato "Giro
ciclistico Valle d'Aosta/Mont-Blanc" e la novità "Giro Next Gen",
due eventi che sicuramente saranno delle ottime vetrine da
sfruttare al meglio per far conoscere, promuovere e valorizzare il
nostro meraviglioso territorio con le sue salite spettacolari e
allo stesso tempo per mettere in risalto tutti i possibili servizi
e opportunità che la nostra Regione può dedicare proprio alla
crescita e sviluppo di questo prodotto turistico. Ricordiamo che
prima dell'introduzione della tratta ferroviaria per i lavori
dell'elettrificazione il trasporto su treno permetteva alle persone
di portarsi a seguito abbastanza agevolmente la bicicletta, ora
tutto il servizio di trasporto pubblico è stato spostato sugli
autobus.
Si interpellano quindi gli Assessori competenti per conoscere:
"come sia strutturata e quale sia l'offerta attuale in Valle
d'Aosta per quanto riguarda il servizio di trasporto pubblico
rivolto in modo particolare all'aspetto cicloturistico; se vi sia
l'intenzione di poter ampliare ancor più quest'offerta di servizi
con l'obiettivo di rendere la nostra regione, con le sue stupende
vallate, ancor più attrattiva per i numerosi appassionati delle due
ruote".
Presidente -
Per la risposta, la parola all'assessore
Bertschy.
Bertschy (AV-VdA Unie) -
Grazie collega Brunod.
L'interpellanza crea una fase di valutazione di un tema che sta
crescendo nell'interesse e obbliga il sistema del trasporto nel suo
complesso ad adeguarsi ma, allo stesso tempo, a verificare come
andare a fare questi adeguamenti, perché parliamo di biciclette ma
l'i-bike
è una bicicletta ancora diversa; tra l'altro, ha
fatto bene a ricordare che aiuta anche quelli meno allenati, spero
non si riferisse a me visto che ultimamente giro abbastanza con la
bicicletta elettrica, però effettivamente dà delle grandi
possibilità di scoprire il territorio, il paesaggio e crea
veramente delle opportunità nuove in termini di offerta turistica
ma anche di gestione del tempo libero e dell'attività fisica.
Collegare questa grande crescita di questa modalità di gestione
dei percorsi in bicicletta al trasporto pubblico sta diventando
abbastanza complicato se parliamo di trasporto pubblico quotidiano,
tutti quei mezzi che generalmente portano al lavoro o a scuola
studenti e lavoratori, nel senso che immaginare che il trasporto
pubblico possa dare una risposta complessiva, e parlo in questo
momento della Valle d'Aosta, con il sistema su gomma anche a
quest'aspetto, non è di così semplice attuazione, però ovviamente
bisogna ragionarci, perché il tema della i-bike si porta dietro
intanto il costo di queste biciclette, che è ben diverso da alcune
di quelle muscolari, poi ci sono biciclette molto costose anche
muscolari, ma soprattutto il peso e l'ingombro di queste
biciclette. Pensare quindi che in questa fase si possa dare a ogni
mezzo questo tipo di risposta è quasi impossibile. Noi stiamo
ragionando molto in prospettiva, intanto su tutti i nuovi treni ci
sarà la possibilità di trasportare la bicicletta, sia quella
muscolare che quella elettrica, e anche nei nuovi treni elettrici
che stiamo acquistando questa possibilità verrà data; ovviamente
poi sui treni la mobilità è diversa da quella di un autobus perché
già solo gli spazi sono differenti e la possibilità di muoversi è
differente.
Sulla prospettiva futura ci dobbiamo dotare e organizzare sempre
di più per dare una risposta a questi servizi, magari selezionando
le corse che possono dare questa risposta, perché immaginare che
durante tutto l'arco della giornata si possano dotare tutti i mezzi
di un'attrezzatura per trasportare la bici, soprattutto visto che
c'è quanto meno da chiarire chi si deve occupare di caricare la
bici, metterla in sicurezza per evitare che poi tutto questo
comporti dei problemi di tipo assicurativo e soprattutto anche
condizioni relative all'organizzazione e alla sicurezza del lavoro,
perché queste biciclette sono molto più pesanti di quelle normali,
quindi chi lo deve fare? L'autista? Ci va un accompagnatore? Lo fa
direttamente la persona che va a posizionare la bicicletta nel
portabici? Sono aspetti da chiarire perché il Codice della strada
assegna questo compito al conducente, ma lo stesso conducente non
dovrebbe mai abbandonare il posto di guida, quindi ci sono delle
cose che vanno anche un po' in contraddizione, ci sono degli
aspetti da chiarire.
Intanto tra Courmayeur e Chamonix, nell'ambito di un progetto
Alcotrà, ci sarà una sperimentazione, a livello di legislazione
vorremmo migliorare alcune delle possibilità che abbiamo per quei
mezzi che finanziamo di collegamento del
trekking
tra
vallate, quindi magari per dotare questi mezzi di portabici che
possano aiutare anche il passaggio da una vallata all'altra, perché
l'i-bike è bella, ma a un certo punto la batteria finisce e, quando
finisce, diventa molto pesante anche da spingere, quindi per
organizzare questi viaggi e poi in prospettiva futura, in
particolare sui treni, gli investimenti sono pronti, sugli autobus
magari andare a selezionare delle corse puntuali durante l'arco
della giornata con dei mezzi a disposizione che possano dare questa
risposta.
Presidente -
Per la replica, la parola al collega
Brunod.
Brunod (RV) -
Abbiamo fatto quest'iniziativa perché
alcuni appassionati ci hanno fatto quest'osservazione mettendo
proprio in risalto se era fattibile poter fare dei ragionamenti per
implementare questo servizio da un lato visto proprio questo grande
boom
del fenomeno bici e soprattutto
i-bike
,
dall'altro per dare continuità a quello che viene fatto già ad oggi
a livello di promozione e valorizzazione dei percorsi
cicloturistici sulla nostra regione, sia nel fondovalle, sia nelle
vallate. Apprendiamo quindi con molto piacere dalla sua risposta
che vi sia l'attenzione a questa crescita degli ultimi anni di
questa specialità della bici, ovviamente lo sappiamo anche noi che
non è una cosa che dall'oggi al domani si può mettere in campo,
però il fatto che ci sia attenzione a questo, secondo noi, è molto
importante, perché, da una parte, si parla di sport, dall'altra si
parla di turismo, quindi mettere insieme le due cose, fare dei
ragionamenti, soprattutto come lei ha detto selezionando delle
tracce specifiche, secondo me, possiamo fare un bel salto
qualitativo, sia nel settore sportivo che in quello turistico per
la nostra Regione, perché comunque, come lei ha detto, lei è un
praticante, lei è uno che va con i-bike e sa bene quanto è bello
scollinare sui nostri colli, partire da una vallata e andare
dall'altra, però poi a volte, quando finisce la batteria, uno
magari ha poco tempo per tornare a casa. Se si riesce a caricare la
bici su un mezzo che è idoneo, andiamo a chiudere il cerchio in
questo senso.
Siamo quindi contenti della sua risposta e speriamo che nel giro
di breve tempo si riesca a salire qualitativamente anche in questa
direzione.
Presidente -
In perfetto orario possiamo chiudere i
lavori. Diamo appuntamento domani mattina alle ore 09:00.
---
La seduta termina alle ore 20:00.
