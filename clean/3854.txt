Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 127 del 11 marzo 1981 - Resoconto
OGGETTO N. 127/81 - INIZIATIVA PER MODIFICARE IL DISEGNO DI
LEGGE STATALE SUL FINANZIAMENTO PUBBLICO DEI PARTITI POLITICI.
(Approvazione di ordine del giorno)
Presidente
- Inviterei i Capigruppo a trattare la
questione dell'iscrizione con urgenza all'ordine del giorno
dell'oggetto del quale il Consigliere Viberti è promotore e
animatore.
Inviterei il Consigliere Segretario a chiamare in Aula il
Consigliere Viberti.
Vista l'imminenza del dibattito al Senato, e che esiste il nuovo
testo che è stato distribuito e sottoscritto da tutti i Capigruppo
e che impegna e sollecita l'interesse del Parlamentari Valdostani,
la mia proposta di parlarne domattina al Presidente della Giunta
può considerarsi sorpassata dal testo che il Consiglio sarebbe
chiamato a votare, anche perché l'urgenza ci pone nelle condizioni
di esprimere il nostro parere il più presto possibile.
Pertanto la proposta della Presidenza è quella di richiedere che
per questo oggetto, che potremmo definire "Sollecito per esame da
parte del Parlamento della posizione della Valle d'Aosta in materia
di finanziamento ai partiti", sia approvata l'iscrizione d'urgenza
all'ordine dei giorno.
L'oggetto, che poi sarà formulato più sinteticamente e cioè "
Invito per un esame a livello parlamentare dei problemi concernenti
la Valle d'Aosta per quanto riguarda il contributo dello Stato e il
finanziamento dei partiti", può essere messo in discussione con una
votazione palese ed una maggioranza speciale di 24 Consiglieri,
come il Consiglio sa.
Il Consiglio è d'accordo? Allora resta così stabilito.
Chiede di parlare il Consigliere Minuzzo, ne ha facoltà.
Minuzzo (PSDI)
- Solo per una precisazione.
Contrariamente alle fotocopie distribuite ai Colleghi Consiglieri,
il documento è stato sottoscritto anche da me a nome del Partito
Social Democratico.
Presidente
- Allora i sottoscrittori sono: Viberti, De
Grandis, Martin, Voyat, Fosson, Nebbia, Berti, Lustrissy, Pedrini,
Alder Tonino e Minuzzo.
Presidente
- Metto in approvazione l'iscrizione
dell'oggetto all'ordine del giorno.
Il Consiglio approva all'unanimità.
Presidente
- Metto quindi in approvazione l'ordine del
giorno nel testo distribuito, con le firme che ho adesso
elencate.
Il Consiglio approva all'unanimità.
Presidente
- La Presidenza si farà carico di informare
immediatamente i Parlamentari della Valle d'Aosta di questa
richiesta del Consiglio regionale, e fornirà loro anche i documenti
che sono in premessa e che riguardano i pronunciamenti del
Consiglio regionale su questa materia, avvenuti prima del 1979.
