Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 331 del 9 febbraio 1984 - Resoconto
OGGETTO N. 331/VIII - ORDINE DEI LAVORI DEL CONSIGLIO -
RINVIO OGGETTO.
PRESIDENTE:
Signori Consiglieri, per esigenze d'ufficio
ed anche mie personali, chiederei di invertire l'o.d.g. portando
immediatamente la discussione all'oggetto n° 27, in modo da
svolgere i lavori del Consiglio in modo più rapido e, se possibile,
di finire i lavori in data odierna, dal momento che ci sono delle
difficoltà nella giornata di domani.
Ha chiesto di parlare il Consigliere Aloisi, ne ha la
facoltà.
ALOISI - (M.S.I.):
Sarei contrario ad iniziare il
dibattito sull'o.d.g. 27 questa mattina proprio perché manca il
Capogruppo socialista, e ritengo che su un argomento di tale
importanza sia necessaria la presenza di tutti. Chiederei che venga
rinviato ad oggi pomeriggio, al primo punto dell'o.d.g..
PRESIDENTE
: Ha chiesto di parlare il Consigliere Mafrica,
ne ha la facoltà.
MAFRICA - (P.C.I.):
Anche il nostro Gruppo ritiene
necessario che sia presente al completo il Gruppo socialista, per
cui non siamo d'accordo su questo anticipo. Possiamo discuterne
eventualmente nel pomeriggio.
PRESIDENTE
: Ha chiesto di parlare il Consigliere Pascale,
ne ha facoltà.
PASCALE - (P.S.I.):
In effetti la proposta che è stata
avanzata dai Consiglieri Aloisi e Mafrica avrei dovuto farla io.
Questo è un argomento che è trattato nell'ambito della Commissione
d'inchiesta, della quale fa parte il Consigliere Torrione. Sono
completamente all'oscuro di quello che è avvenuto ad esempio ieri,
nell'ambito di questa Commissione, quindi mi troverei in difficoltà
nell'affrontare questo argomento.
Penso che rinviarla al pomeriggio consentirebbe al Presidente
del Consiglio di superare le difficoltà di cui diceva prima.
PRESIDENTE
: Non ho fatto questa proposta certamente per
ledere l'autonomia del Gruppo socialista o perché il Consigliere
Torrione è impegnato in altra sede. L'ho dovuta fare per altri
motivi, quindi insisto sulla proposta. Dopodiché il Consiglio è
libero di accettarla o meno.
Ha chiesto di parlare il Consigliere Riccarand, ne ha
facoltà.
RICCARAND - (N.S.):
Credo che un'inversione dell'o.d.g.
vada anche motivata, cioè tutti i Gruppi sono disponibili a
discutere questo argomento come primo punto all'o.d.g. di questo
pomeriggio. E' evidente che ogni gruppo ha organizzato il suo
lavoro in base agli argomenti che erano stamani all'o.d.g.; se ci
sono dei motivi particolari per cui l'argomento deve essere
assolutamente discusso stamani, lo si dica, diversamente non
capisco per quale motivo non possa essere concordato che per primo
punto oggi pomeriggio si affronti questo argomento.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.)
: Le Président du Conseil avait dit
clairement que l'inversion de l'ordre du jour était liée à des
questions qui le voyait absent cet après-midi.
Quand même la nécessité de discuter ce problème, en sachant
qu'on doit avoir un minimum de temps, est dans l'intérêt des
travaux du Conseil. Je pense donc que ce n'est pas le cas de voter
ou de faire des polémiques au sujet; on veut seulement souligner le
fait qu'il
y
a un engagement personnel du Président du
Conseil qui l'oblige à être absent cet après-midi.
PRESIDENTE
: Ritiro la proposta di inversione
dell'o.d.g..
Chiedo al Consiglio di rinviare, causa l'assenza del Consigliere
Pedrini, l'interrogazione iscritta al punto 4 dell'o.d.g. al
prossimo Consiglio.
