Classificazione
TRASPORTI E VIABILITÀ
Trasporti
Strade di interesse regionale



Oggetto del Consiglio n. 3373 del 7 marzo 2024 - Resoconto
OGGETTO N. 3373/XVI - Interrogazione: "Possibile rimozione
della fermata degli autobus sulla Strada statale 26 nel Comune di
Bard".
Bertin (Presidente) -
Punto n. 16.
Risponde
l'assessore Bertschy.
Bertschy (AV-VdA Unie) -
L'interrogazione chiede
all'Amministrazione regionale (all'Assessorato dei trasporti, così
come all'Assessorato della viabilità dell'assessore Sapinet), per
sapere se corrisponde al vero la notizia della possibile rimozione
della fermata degli autobus sopracitati. Sì, nel senso che c'è
stata una corrispondenza, un'attività di tipo
politico-amministrativo tra Comune e ANAS; ma è allo stesso tempo
in corso... come Amministrazione regionale (anche su sollecitazione
del gruppo Lega, attraverso il consigliere Lavy, avevamo approvato
una mozione o un ordine del giorno - non mi ricordo bene - che
chiedeva di fare una verifica su tutta una serie di fermate sul
territorio regionale), abbiamo attivato con ANAS un confronto e
avremo modo di portarvi nei prossimi mesi - non voglio perdere
tempo ma non è neanche semplice mettere tutti intorno al tavolo -
un
report
su questa situazione specifica. Ho sentito anche
io direttamente l'ANAS e il Comune perché, oltre alla questione del
trasporto pubblico locale, quindi la linea, c'è un tema legato agli
autobus sostitutivi.
È un tema su quale abbiamo chiesto di porre attenzione.
Ovviamente il Codice della strada ha delle sue regole, ci sono
in termini amministrativi delle possibilità che vanno esplorate,
l'ANAS ha dato disponibilità per un confronto. Terrò aggiornato il
vostro gruppo e il Consiglio, insieme all'assessore Sapinet, per
provare a riuscire a trovare una soluzione ad un problema che sta
particolarmente a cuore intanto al Comune, a noi, e deve dare il
servizio che dà attualmente ai cittadini, ovviamente cercando di
rispettare quelle che sono le norme, le leggi e le regole del
Codice della strada. Però, ripeto, a livello amministrativo c'è la
possibilità di continuare ad affrontare un possibile percorso,
quindi nei prossimi giorni cercheremo di dare una risposta.
Presidente -
Per la replica, la consigliera Erika
Guichardaz.
Guichardaz E. (PCP) -
Assessore, ho trovato un po'
confusa la sua risposta: intanto non ho capito se la motivazione è
legata alla questione della sicurezza.
Immagino che la questione della pensilina possa essere legata a
questo, perché chi si ricorda dove era messa la pensilina sa
benissimo che, anche per le persone che dovevano poi scendere,
c'era comunque una barriera a destra proprio di quella pensilina.
Quindi immagino che le motivazioni siano legate alla sicurezza.
Da quello che ho capito, però, effettivamente, è stata in
qualche modo rimossa la fermata, quindi anche sotto questo punto di
vista bene gli aggiornamenti; ma credo che lei, soprattutto che
abita in quelle zone, conosca bene l'importanza di avere la fermata
anche in quel luogo perché poi da lì... soprattutto per la
questione anche degli autobus sostitutivi, era proprio anche
adiacente al ponte che portava a Hône e quindi sotto questo punto
di vista molto probabilmente anche lo spostamento della fermata
potrà creare dei problemi. Comunque aspettiamo aggiornamenti in
questo senso.
