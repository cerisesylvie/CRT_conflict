Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 2603 del 19 settembre 2012 - Resoconto
OGGETTO N. 2603/XIII - Sostituzione di componenti in seno
alle Commissioni consiliari permanenti e alla Commissione
consiliare speciale per l'esame del fenomeno delle infiltrazioni
mafiose in Valle d'Aosta.
Presidente
- Vi propongo una brevissima sospensione della
seduta, per permettere alla Conferenza dei Capigruppo di riunirsi,
per poter riorganizzare la composizione delle commissioni.
Si dà atto che la seduta è sospesa dalle ore 19,08 alle ore
19,13.
Presidente
- Riprendiamo i lavori. Sentita la Conferenza
dei Capigruppo, ai sensi dell'articolo 20 del Regolamento interno,
formulo la seguente proposta di sostituzione e riorganizzazione
delle commissioni consiliari: il Consigliere Lavoyer quale
componente della I Commissione in sostituzione del Consigliere La
Torre; il Consigliere Praduroux quale componente della I e della V
Commissione in sostituzione della sottoscritta; i Consiglieri
Lavoyer e Prola nella Commissione speciale per l'esame delle
infiltrazioni mafiose in Valle d'Aosta in sostituzione
rispettivamente del Consigliere La Torre e della sottoscritta.
Pongo in votazione la proposta:
Consiglieri presenti, votanti e favorevoli: 30
Il Consiglio approva all'unanimità.
Il Consiglio
Premesso che:
- con deliberazione n. 16/XIII in data 1° luglio 2008 il
Consiglio regionale ha eletto le cinque Commissioni consiliari
permanenti, ai sensi degli articoli 19 e 20 del Regolamento
interno, e che da tale atto risulta che il Consigliere Leonardo LA
TORRE è stato nominato componente della I Commissione consiliare
permanente e la Consigliera Emily RINI è stata nominata componente
delle Commissioni consiliari permanenti I e V;
- con provvedimento n. 2201/XIII del 25 gennaio 2012 il
Consiglio regionale ha deliberato di costituire, ai sensi
dell'articolo 21 del Regolamento interno per il funzionamento del
Consiglio regionale, una Commissione consiliare speciale per
l'esame del fenomeno delle infiltrazioni mafiose in Valle
d'Aosta;
- con deliberazione n. 2255/XIII in data 22 febbraio 2012 i
Consiglieri Leonardo LA TORRE e Emily RINI sono stati nominati
componenti della suddetta Commissione consiliare speciale;
- con deliberazione n. 2552/XIII in data 25 luglio 2012 il
Consiglio regionale ha eletto il Consigliere regionale Leonardo LA
TORRE, Assessore al bilancio, finanze e patrimonio;
- con provvedimento n. 2571/XIII in data odierna, il
Consiglio regionale ha preso atto della cessazione dalla carica,
per decesso avvenuto in data 11 settembre 2012, del Consigliere
regionale Alberto CERISE e ha provveduto alla sua sostituzione con
il Consigliere Renato PRADUROUX;
- con deliberazione n. 2575/XIII in data odierna, il
Consiglio regionale ha provveduto alla elezione della Consigliera
Emily RINI alla carica di Presidente del Consiglio;
- l'articolo 20 del Regolamento interno prevede che le
sostituzioni siano effettuate con votazione palese, su proposta del
Presidente del Consiglio, sentita la Conferenza dei
Capigruppo;
delibera
di disporre le seguenti sostituzioni in seno alle Commissioni
consiliari permanenti e alla Commissione consiliare speciale per
l'esame del fenomeno delle infiltrazioni mafiose in Valle
d'Aosta:
- il Consigliere LAVOYER quale componente della I Commissione
in sostituzione del Consigliere LA TORRE;
- il Consigliere PRADUROUX quale componente della I e della V
Commissione in sostituzione del Consigliere Emily RINI;
- i Consiglieri LAVOYER e PROLA quali componenti della
Commissione
consiliare speciale per l'esame del fenomeno
delle infiltrazioni mafiose in Valle d'Aosta in sostituzione
rispettivamente dei Consiglieri LA TORRE e Emily RINI.
