Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2801 del 22 aprile 1987 - Resoconto
OGGETTO N. 2801/VIII - DISEGNO DI LEGGE CONCERNENTE: "AUMENTO
DELL'AUTORIZZAZIONE DI SPESA, PER GLI ANNI 1987 E 1988, PREVISTA
DALLA L.R. 19 APRILE 1985, N. 14 CONCERNENTE LA CONCESSIONE DI
CONTRIBUTI A FAVORE DI ASSOCIAZIONI DI CATEGORIA E DI VOLONTARIATO
OPERANTI IN VALLE D'AOSTA NEL SETTORE DELLA SANITÀ, DELL'ASSISTENZA
SOCIALE E DEI SERVIZI SOCIALI".
PRESIDENTE
: Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT (U.V.):
La legge 19 aprile 1985 prevedeva di
suddividere fra le diverse associazioni di volontariato dei
contributi base, che dessero la possibilità di sopravvivenza alle
associazioni. Attualmente le associazioni interessate hanno chiesto
un aumento del fondo, per portarlo da 50 a 80 milioni, aumento che
è stato accettato dalla Giunta regionale, la quale, peraltro, non
intende modificare, visto che le associazioni non lo hanno chiesto,
quello che era il parametro di suddivisione. Il parametro di
suddivisione, infatti, tiene conto della proprietà dei locali, del
personale dipendente e del numero degli associati.
PRESIDENTE
: Si passa all'esame dell'arti colato. Do
lettura dell'art. 1:
Art. 1
1.
La spesa annua prevista dall'art. 4 della L.R. 19
aprile 1985, n. 14 per la concessione di contributi alle
associazioni di categoria e di volontariato operanti in Valle
d'Aosta nei settori dell'assistenza sociale e dei servizi sociali è
aumentata per ciascuno degli anni 1987 e 1988 di lire trenta
milioni. L'onere derivante dall'applicazione della presente legge
graverà sul capitolo 42110 della parte spesa del bilancio di
previsione della Regione per l'anno 1987 e sul corrispondente
capitolo del bilancio preventivo regionale per l'anno 1988.
PRESIDENTE
: Pongo in votazione l'art. 1 testè letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'art. 2:
Art. 2
1.
Alla copertura della spesa di cui all'articolo
precedente si provvede, per l'anno 1987, mediante riduzione di Lire
trenta milioni dello stanziamento iscritto al capitolo 50000 del
bilancio preventivo della Regione per l'anno 1987 "Fondo globale
per il finanziamento di spese per l'adempimento di funzioni normali
- spese correnti" sull'intervento previsto all'allegato n. 8 del
bilancio preventivo regionale dell'esercizio in corso relativo al
finanziamento per l'istituzione e la gestione di comunità per il
recupero dei tossicodipendenti; su tale intervento risulta
disponibile la minor somma di lire centoventimilioni.
2.
Alla copertura della spesa per l'anno 1988 si
provvede mediante utilizzo per lire trenta milioni delle
disponibilità iscritte al programma 2.2.3.03. - Sicurezza Sociale
del bilancio pluriennale 1987 - 1989.
PRESIDENTE
: Pongo in votazione l'art. 2 testè letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'art. 3:
Art. 3
1.
Al bilancio di previsione della Regione per l'anno
1988 sono apportate le seguenti variazioni:
Parte Spesa
Variazione in diminuzione
Cap 50000 "Fondo globale per il finanziamento di spese per
l'adempimento di funzioni normali - spese correnti"
L. 30.000.000
Variazione in aumento
Cap 42110 "Contributi a favore di associazioni di categoria e
di volontariato operanti in Valle d'Aosta - L.R. 19.4.1985, n. 14
-"
L. 30.000.000
2.
La presente legge sarà pubblicata nel Bollettino
Ufficiale della Regione.
3.
È fatto obbligo a chiunque spetti di osservarla e
di farla osservare come legge della Regione Valle d'Aosta.
PRESIDENTE
: Pongo in votazione l'art. 3 testè letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Pongo in votazione la legge nel suo
complesso, per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti 26
Votanti 25
Favorevoli 25
Astenuti 1 (Sandri)
Il Consiglio approva
