Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3742 del 9 maggio 1988 - Resoconto
OGGETTO N. 3742/VIII - CONCORSO INTERNO, PER TITOLI ED ESAMI,
PER LA NOMINA AL POSTO DI DIRETTORE DELL'ARCHIVIO STORICO REGIONALE
DELL'ASSESSORATO DELLA PUBBLICA ISTRUZIONE (QUALIFICA DIRIGENZIALE)
- APPROVAZIONE DEL BANDO E DELEGA ALLA GIUNTA.
PRESIDENTE:
Do lettura della deliberazione in
oggetto:
IL CONSIGLIO
- richiamata la legge regionale 30 apri le 1980, n. 18, e
successive modificazioni;
DELIBERA
1°) di approvare il sottoriportato bando di concorso per
l'espletamento del concorso interno, per titoli ed esami, per la
nomina al posto di direttore dell'archivio storico regionale
nell'ambito dell'Assessorato della Pubblica Istruzione stabilendo
che il termine di pubblicazione sia ridotto a 45 giorni ai sensi
dell'articolo 84 della legge regionale 28 luglio 1956, n.
3;
2°) di delegare alla Giunta regionale gli atti necessari
all'espletamento del concorso di cui trattasi, ivi compresa
l'approvazione della graduatoria finale e la nomina del
vincitore.
BANDO DI CONCORSO
(...omissis...)
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Siccome nell'ultimo Consiglio c'era stata
una discussione sulla questione della selezione per
l'organizzazione delle mostre ed il Presidente della Giunta in
quella occasione ci aveva promesso che, non avendo al momento
sufficienti elementi per riferire con precisione al Consiglio in
merito all'istruttoria in corso, ci avrebbe comunque riferito, al
più tardi, in questo Consiglio, penso che oggi o domani dovrebbe
mantenere la promessa.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
En effet, je crois que demain dans la
matinée le Conseil pourra avoir une copie du rapport de la
Commission, nommée par la Junte pour l'enquête, qui a achevé les
travaux voici deux jours.
PRESIDENTE:
Se nessuno chiede la parola, pongo in
votazione la deliberazione testé letta.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
