Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 280 del 4 gennaio 1984 - Resoconto
OGGETTO N. 280/VIII - INSERIMENTO DEL TERRITORIO DELLA VALLE
D'AOSTA FRA I BACINI DI CRISI ALL'INTERNO DEI QUALI PROMUOVERE
PROCESSI DI REINDUSTRIALIZZAZIONE E DI SVILUPPO ECONOMICO.
(Approvazione di ordine del giorno).
PRESIDENTE
: Do lettura dell'ordine del giorno presentato
dai Consiglieri Lanivi, Fosson, Voyat e De Grandis:
IL CONSIGLIO REGIONALE DELLA
VALLE D'AOSTA
Preoccupato per la grave crisi in atto nel settore
industriale pubblico e privato che ha portato alla chiusura di
stabilimenti ed al ridimensionamento di altri operanti in Valle
d'Aosta;
Considerati i riflessi negativi che tale stato di crisi
provoca sull'intera economia valdostana con la perdita di 3166
posti di lavoro, pari ad oltre il 41% degli occupati;
Visto che la perdita di tali posti di lavoro interessa
per:
2261 unità la siderurgia pubblica
Nuova SIAS di Aosta - e privata
ILSSA VIOLA di Pont-Saint-Martin;
490 unità la chimica, per effetto della chiusura definitiva
dello stabilimento della MONTEFIBRE di Châtillon;
415 unità il settore tessile e l'abbigliamento;
inoltre il 29 dicembre scorso è stata
messa in liquidazione la ALLUVER
S.p.A. settore
metalmeccanico con 94 dipendenti;
Preso atto che i settori chimico
e siderurgico sono
ritenuti dal Governo prevalenti nella determinazione dei bacini
territoriali di crisi, all'interno dei quali promuovere processi di
reindustrializzazione e di sviluppo economico per la creazione di
nuovi posti di lavoro;
DELIBERA
di richiedere al Governo di comprendere, per i motivi indicati
in premessa, il territorio della Valle d'Aosta fra i bacini di
crisi, all'interno dei quali promuovere processi di
reindustrializzazione e di sviluppo economico per la creazione di
nuovi posti di lavoro.
PRESIDENTE
: Metto in votazione l'ordine del giorno
suddetto:
ESITO DELLA VOTAZIONE
Presenti, votanti e favorevoli: 34
Il Consiglio approva all'unanimità
