Classificazione
ELEZIONI


Resoconto integrale del dibattito dell'aula
Oggetto del Consiglio n. 1318 del 10 maggio 1995 - Resoconto
SEDUTA ANTIMERIDIANA DEL 10 MAGGIO 1995
OGGETTO N. 1318/X Disegno di legge: "Norme di raccordo per il
contemporaneo svolgimento del turno di ballottaggio per l'elezione
diretta del Sindaco, del Vice Sindaco e dei referendum popolari
indetti per domenica 11 giugno 1995".
Articolo 1 1. Il contemporaneo svolgimento del turno di
ballottaggio per l'elezione diretta del sindaco e del vice sindaco,
previsto dagli articolo 56 e 66 della legge regionale 9 febbraio
1995, n. 4 (Elezione diretta del sindaco, del vice sindaco e del
consiglio comunale), e dei referendum popolari, disciplinati dalla
legge 25 maggio 1970, n. 352 (Norme sui referendum previsti dalla
Costituzione e sull'iniziativa legislativa del popolo), fissati per
il giorno di domenica 11 giugno 1995, è regolato dalle disposizioni
contenute nella presente legge.
Articolo 2 1. L'Ufficio di sezione costituito a norma
dell'articolo 19 della l. 352/1970, assolve anche le funzioni
dell'Ufficio elettorale di sezione per l'elezione diretta del
sindaco e del vice sindaco di cui all'articolo 23 della legge
regionale 4/1995.
Articolo 3 1. In aggiunta al trattamento economico dei
componenti dell'Ufficio di sezione, spettante in base alle norme
dello Stato, è dovuto un compenso straordinario fisso, a carico dei
comuni interessati, pari a lire 66.000 per i presidenti di seggio e
pari a lire 44.000 per gli scrutatori e il segretario.
Articolo 4 1. Le operazioni di votazione per il turno di
ballottaggio per l'elezione diretta del sindaco e del vice sindaco
hanno inizio alle ore 6,30 antimeridiane.
Articolo 5 1. Per le operazioni di scrutinio del turno di
ballottaggio non si applica la disposizione prevista dall'articolo
47, comma 3, della legge regionale 4/1995. Le operazioni medesime
avranno luogo nel giorno di martedì 13 giugno 1995 con inizio alle
ore 8 antimeridiane.
Articolo 6 1. Le spese derivanti dagli adempimenti comuni
previsti per le consultazioni referendarie e per il turno di
ballottaggio per l'elezione diretta del sindaco e del vice sindaco
sono poste a carico dei comuni interessati in ragione di una unità
calcolata tenendo presente il numero complessivo di consultazioni
elettorali effettivamente svolte in data 11 giugno 1995.
Articolo 7 1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Presidente Do per letta la relazione, passerei all'esame
dell'articolato.
Pongo in votazione l'articolo 1:
Presenti, votanti e favorevoli: 29
Il Consiglio approva all'unanimità
Presidente Pongo in votazione l'articolo 2:
Presenti, votanti e favorevoli: 29
Il Consiglio approva all'unanimità
Presidente Pongo in votazione l'articolo 3:
Presenti, votanti e favorevoli: 29
Il Consiglio approva all'unanimità
Presidente Pongo in votazione l'articolo 4:
Presenti, votanti e favorevoli: 29
Il Consiglio approva all'unanimità
Presidente Pongo in votazione l'articolo 5:
Presenti, votanti e favorevoli: 29
Il Consiglio approva all'unanimità
Presidente Pongo in votazione l'articolo 6:
Presenti, votanti e favorevoli: 29
Il Consiglio approva all'unanimità
Presidente Pongo in votazione l'articolo 7:
Presenti, votanti e favorevoli: 29
Il Consiglio approva all'unanimità
Presidente Pongo in votazione la legge nel suo complesso:
Presenti, votanti e favorevoli: 28
Il Consiglio approva all'unanimità
