Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4193 del 16 febbraio 1993 - Resoconto
OGGETTO N. 4193/IX Acquisto di un complesso immobiliare
denominato Hôtel Mont Néry sito in Comune di Issime da destinare
struttura residenziale per anziani e soggetti non autosufficienti.
Approvazione ed impegno di spesa. Delega alla Giunta.
Presidente
Do lettura della proposta di deliberazione
iscritta al punto 24 dell'ordine del giorno.
Deliberazione Il Consiglio
- richiamata la legge regionale 11 marzo 1988, n. 67;
- visto il parere della II Commissione consiliare
permanente;
delibera
1°) di approvare l'acquisto del complesso immobiliare denominato
"Hôtel Mont Néry" sito in Comune di Issime, località Tontinel, per
il prezzo a corpo di lire 944.500.000=
(novecentoquarantaquattromilionicinque-centomila), oltre IVA pari a
lire 179.455.000, di proprietà della società "Tancredi De Coll di
De Coll Pier Carlo e Umberto e C. s.a.s.", con sede in Torino (C.F.
00883160012), da destinare a struttura residenziale per anziani e
soggetti non autosufficienti, distinto a Catasto come segue:
al Catasto Terreni
F. 13 n. 202 ente urbano mq. 2.567
n. 326 prato irriguo mq. 871
n. 203 prato irriguo mq. 1.440
al Nuovo Catasto Edilizio Urbano (nella attuale consistenza)
F. 35 (già F. 13) n. 202 - 306 - Via Provinciale n. 76 categoria
D/2 - piani T - 1 - 2 - 3;
2°) di approvare la spesa complessiva di Lire 1.123.955.000=
(unmiliardo centoventitre milioni novecento cinquanta cinque mila
lire), IVA compresa, da imputare al capitolo 35060 del bilancio di
previsione della Regione per l'anno 1992 ("Spese per l'acquisto di
beni patrimoniali - legge regionale 29.05.1989, n. 26") che
presenta la necessaria disponibilità;
3°) di prendere atto che l'area di pertinenza del complesso
immobiliare oggetto di acquisizione è gravata da una servitù di
passaggio pedonale e carraio, su una striscia di terreno insistente
sulla particella n. 203, a favore di fondi limitrofi, distinti al
Catasto Terreni al F. 13 con i nn. 168 e 204, costituita con rogito
del Notaio Vercellotti in data 29 dicembre 1989, repertorio
466/132;
4°) di prendere atto che non forma oggetto di acquisizione la
porzione di ghiacciaia posta a piano interrato, lato sud, venduta
al signor Walter Busso con rogito Notaio Vercellotti in data 29
dicembre 1983;
5°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento degli immobili di cui si tratta
e, in particolare, per la designazione del notaio rogante, per la
liquidazione delle relative spese, nonché per gli eventuali
accertamenti circa la consistenza, l'intestazione catastale e
l'esatta superficie degli immobili da acquisire.
Presidente
Il Vicepresidente Trione ha chiesto la
parola per mozione d'ordine; ne ha facoltà.
Trione (DC)
Chiedo che sia distribuita e discussa la
risoluzione che ho presentato.
Presidente
Dispongo che sia distribuito il testo della
risoluzione, dopodiché metteremo in votazione la sua iscrizione in
via d'urgenza.
Ha chiesto la parola il Consigliere Beneforti; ne ha
facoltà.
Beneforti (DC)
Annuncio che noi voteremo a favore di
questo provvedimento, perché la realizzazione di un centro per
anziani non autosufficienti era già un obiettivo della Giunta
precedente, assunto con la comunità montana interessata ed in
particolare con il Comune di Issime...
(...Interruzione...)
Dicevo che siamo d'accordo perché eravamo già d'accordo con la
comunità montana interessata e con il Comune di Issime per la
realizzazione di un centro per anziani non autosufficienti.
Purtroppo dobbiamo registrare un ritardo di otto mesi dalla data
in cui l'immobile poteva essere acquistato, anticipando così i
tempi della ristrutturazione e della sua messa a disposizione degli
anziani non autosufficienti.
Invito pertanto la Giunta a concludere i lavori nel più breve
tempo possibile, perché la necessità di tale struttura è ormai
impellente per gli anziani non autosufficienti, che oggi purtroppo
si trovano nelle microcomunità.
Presidente
Se nessuno chiede la parola, pongo in
votazione la delibera già comprensiva dell'emendamento del secondo
punto della parte dispositiva, di cui do lettura, proposto dalla II
Commissione consiliare permanente:
Emendamento2°) di approvare la spesa complessiva di Lire
1.123.955.000=
(unmi-liardocentoventitremilioninovecentocinquantacinquemilalire),
da im-putare al Residuo Passivo n. 35060 del Bilancio di previsione
della Regione per l'anno 1993 (fondo di Lire 4.816.299.100=
impegnato con deliberazione della Giunta regionale n. 12549 del 31
dicembre 1992) che presenta la necessaria
disponibilità;
Esito della votazione
Presenti, votanti e favorevoli: 25
Il Consiglio approva all'unanimità
