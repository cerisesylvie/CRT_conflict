Classificazione
CASA DA GIOCO



Oggetto del Consiglio n. 1138 del 8 aprile 2015 - Resoconto
OGGETTO N. 1138/XIV - Interpellanza: "Individuazione di un
manager per la copertura del posto di Direttore dei giochi del
Casino de la Vallée".
Presidente
- Per l'illustrazione, chiede la parola il
Consigliere Ferrero, ne ha la facoltà.
Ferrero (M5S)
- Grazie Presidente.
Oggi entriamo un po' nel merito di quello che sta succedendo
alla Casa da gioco di Saint-Vincent, perché è un momento difficile
e allora ci si aspetta che ci siano anche delle decisioni, che sono
decisioni coraggiose, che sono delle decisioni opportune.
Nell'ambito della Casa da gioco una figura che sicuramente è una
figura fondamentale è quella che è rappresentata dal Direttore dei
giochi, che è colui che dovrebbe avere il polso della situazione,
curare i clienti, i clienti quelli importanti, vigilare su quella
che è l'attività anche dei giochi.
Dopo la risposta dell'Assessore farò altre precisazioni, che
sono un pochettino più specifiche, qui mi mantengo sul generale. Di
certo c'è che, per fare andare bene un casinò, bisogna osservare
tutta una serie di prescrizioni, non bisogna essere così dei
fantasisti o dei fantasiosi, ma bisogna basarsi su quello che
succede anche negli altri casinò, su quelle che sono le indicazioni
che riguardano il gioco. Allora, al di là dei dati...che poi i dati
sono sempre un pochettino ballerini, sono come i dati elettorali:
"ho guadagnato...ho perso rispetto alle europee, ma ho guadagnato
rispetto alle comunali", se invece mi è andata male: "ho guadagnato
rispetto alle comunali e ho perso rispetto alle europee, ma non fa
niente perché ho comunque guadagnato qualcosa"...e mi sembra un po'
che i dati del Casinò siano così, io ho chiesto gli ingressi,
perché poi mi dicono: "no, attenzione, se tu fai un mese con
l'altro non va bene, devi prendere i tre mesi", bisogna sempre
mettere un mese insieme all'altro e poi un risultato positivo esce
sempre. Quello che ho chiesto io comunque era: gennaio 2015
ingressi 47 mila e fischia, febbraio 33 mila, al che dico: eh, ma
però c'è stata una piccola diminuzione. Introiti: gennaio
8.200.000, febbraio 3.840.000. Gioco alle
slot machine
:
gennaio 52 milioni, febbraio 39 milioni e fischia, poi mi direte:
"no, se noi ci mettiamo marzo e magari dicembre, facciamo un
risultato diverso". Qui comunque c'è una botta terribile a livello
di ingressi, una botta terribile a livello di introiti, vanno giù
anche le
slot machine
, non si riesce a capire più bene che
cosa si salva.
Leggendo un articolo mi viene da ridere, ma ci sarebbe da
piangere, ma effettivamente, di fronte a certe cose, sembra quasi
una comica, no?
"Negli scorsi mesi però la dea bendata è stata
molto più favorevole ai giocatori d'azzardo che alla Casa da gioco.
Se dall'inizio dell'anno il denaro rischiato è in crescita rispetto
allo stesso periodo del 2014 del 25 percento, un'incredibile serie
di sessioni positive, in particolare alla Roulette francese e alla
Fair roulette, ha portato il risultato positivo maturato nel mese
di gennaio in campo negativo per la cifra record di mezzo milione
di euro, arrivando addirittura alla metà del mese di marzo ad un
risultato negativo superiore al milione di euro, probabilmente un
record
- ma è un record negativo -
anche le slot machine
hanno fatto la loro parte distribuendo vincite importanti, con la
frequente uscita di jackpot e registrando un risultato inferiore
rispetto al denaro giocato"
. Allora, io qui mi sono chiesto: ma
non è che questa Dirigenza, questi Amministratori che noi abbiamo
tanto criticato l'hanno pensata giusta? Hanno detto: "la migliore
pubblicità è perdere anche le mutande", arriveranno da tutta Europa
a giocare in Valle d'Aosta...perché qui veramente anche a livello
di equilibrio sulle giocate siamo veramente al disastro
assoluto!
Allora, senza essere dei biscazzieri, ma che cosa dovrebbe fare
il Direttore dei giochi? Il Direttore dei giochi potrebbe fare
tante cose, io ne vedo e ve ne dico due tanto per dare un'idea.
Alla
Roulette
è importante la cadenza con cui vengono fatte
le giocate, perché se io aspetto - lo porto al paradosso - cinque
minuti tra una giocata e l'altra, è ovvio che il tavolo si riempie
di giocate e la possibilità di vincere per il cliente aumenterà e
diminuirà quella di introitare per la Casa da gioco, ma ve ne porto
un'altra: nel momento in cui si autorizza c'è una procedura che
autorizza l'aumento del limite della giocata, l'aumento della
giocata massima, io devo andare ad influire anche sull'aumento
della giocata minima, perché sennò io mi trovo con un giocatore che
fa delle puntate fortissime e con dei "giocatorini" che mi fanno
delle puntatine da quattro soldi. Questo cosa comporta? Comporta
che nel fatto in cui viene...o comunque esce la vincita...chi va in
sofferenza è la Casa da gioco.
Altra questione - e di questa penso dovrebbe occuparsene il
Direttore dei giochi -: è positivissima la cosa che arrivi qualche
cliente super facoltoso da Hong Kong, con il portafoglio di quelli
veramente a fisarmonica, ma, attenzione, vi siete...il Casinò si è
preso già qualche scoppola nei mesi precedenti, che poi
fortunatamente è rientrata, ma se tu hai un cliente o hai pochi
clienti che sono fortissimi giocatori e tu li fai giocare poche
volte senza una periodicità, rischi veramente in un'occasione di
andare sotto di 2-3 milioni. Anche lì quindi, attenzione, non è il
cliente facoltoso portato una volta tanto che poi ti rende, ma è la
regolarità della clientela che viene portata al Casinò e queste
sono tutte valutazioni - va bene, potrei portarne altre decine... -
a cui dovrebbe sovrintendere chi è messo alla direzione dei
giochi.
Nell'interpellanza si affronta anche la questione che...non
paghi di quest'andamento, che non è certo un andamento positivo, si
appioppa a colui che ha la responsabilità della direzione dei
giochi anche tutta una serie di mansioni che riguardano la
sicurezza, della serie: "non ce la fai di tuo con quello che ti
abbiamo dato, ti diamo anche la sicurezza". Allora, a noi è
venuto...penso sia normale chiedersi come mai, perché vengono fate
queste scelte...magari il chiarimento sarà esaustivo da parte
dell'Assessore e lasceremo perdere, diversamente faremo qualche
piccola considerazione nella seconda parte.
Presidente -
Per la risposta, ha chiesto la parola
l'Assessore Perron, ne ha la facoltà.
Perron (UV)
- Grazie Signor Presidente.
Sul punto uno, il Signor Graziano Grosjacques è stato assunto il
1° novembre 1981 nella SAISET S.p.A., dove ha percorso la propria
carriera professionale da
croupier
ad ispettore nel reparto
Roulette
e
Black Jack
. Il 19 settembre 2008 viene
nominato Vice Direttore giochi, il 1° luglio 2010 Direttore giochi.
Il ruolo di Direttore giochi attualmente include la responsabilità
delle seguenti funzioni: cassa assegni, area
slot
, con area
slot
intendo area amministrativa
slot
servizio
clienti giochi elettronici, area tecnica
slot
, casse di
sala, valletti, tavoli da gioco,
Roulette
e
Fair
Roulette
,
Trente et quarante, Poker, Chemin de fer, Roulette
e Black jack
,
Craps
,
Punto Banco
,
sicurezza di sala, come lei citava poc'anzi. Si tratta di un
ruolo compatibile sia con l'inquadramento di quadro, sia con quello
di dirigente. Nel caso di specie il lavoratore chiese di mantenere
la qualifica di quadro sostanzialmente per dare continuità alla
propria posizione contributiva, che con il passaggio alla dirigenza
sarebbe stata trasferita da ENPALS a INPS. Cosa fece la società? La
società provvedette unicamente a cautelarsi rispetto a future
eventuali rivendicazioni del lavoratore con una transazione presso
l'Ufficio del lavoro nel 2010 con la quale Grosjacques rinunciava
alla qualifica di dirigente. Infatti il ruolo attribuito al
Direttore giochi e il perimetro di responsabilità attribuito rende
più stringente, la definirei così, la disposizione di cui
all'articolo 3 della legge 604, che prevede il licenziamento per
giustificato motivo con preavviso per un notevole inadempimento
degli obblighi contrattuali del prestatore di lavoro per ragioni
inerenti l'attività produttiva, l'organizzazione del lavoro e il
regolare funzionamento della stessa.
Sul punto due, definirei l'impegno di Grosjacques Graziano come
Direttore dei giochi rilevante: rilevante nella gestione
dell'apertura della nuova
Sala
evolution
, nella
proposta e gestione del rinnovo dell'intero parco macchine
slot
(oggi un parco macchine adeguato ai migliori standard
internazionali), nell'introduzione di ticket in luogo dei gettoni
(questo ha comportato una significativa riduzione di risorse umane,
una migliore efficienza nella gestione del gioco elettronico),
nella gestione del piano di rifacimento delle sale, rilevante
quindi in tutta una serie di interventi, che nel loro complesso
hanno consentito di proteggere l'azienda in un momento difficile,
in un mercato competitivo, cercando quindi di dare un contributo
decisivo nella riduzione dell'organico e dei costi dell'azienda. In
quest'anno il Direttore giochi ha partecipato alle trattative
sindacali in corso, formalizzando proposte nuove volte non soltanto
nella direzione di attenuare le perdite economiche, ma anche a
promuovere un rilancio dell'attività, oltre a fare proposte
concrete per quello che riguarda il miglioramento del personale.
Sono quindi una serie di azioni, a mio modo di vedere, positive che
si inseriscono in un quadro di obiettivi che includono l'incremento
degli introiti lordi, gli investimenti importanti nella direzione
della vendita e del
marketing
e tutta una serie di azioni
indirizzate al contenimento del costo del lavoro. Io quindi
sinteticamente potrei dirle che l'impegno è stato rilevante anche
per quanto riguarda i giochi lavorati, l'ampliamento delle fasce di
orario, la flessibilità nella programmazione di apertura dei tavoli
dei vari giochi, l'introduzione di una polivalenza nell'impiego del
personale, la revisione del rapporto minimo e massimo di gioco -
lei lo citava poc'anzi -, l'introduzione della puntata minima di un
euro nella
Roulette americana
, il potenziamento della
questione Poker - ne abbiamo parlato prima -, l'introduzione di
alcuni tavoli di giochi lavorati...proprio
à
vol
d'oiseau
su tutta una serie di cose che sono state fatte.
Sul punto tre, dopo la risoluzione del rapporto di lavoro del
Responsabile della sicurezza, Giovanardi, l'azienda si è trovata
nella necessità - collega, sottolineo: "nella necessità" - di
provvedere ad una riorganizzazione di tutte le attività, essendo
esclusa sia la possibilità di fare assunzioni esterne, sia di
identificare un sostituto interno con le medesime competenze. Vi è
stato un breve
interim
del dottor Rizzo, quindi il 16
febbraio 2015 è stato reso operativo il nuovo modello organizzativo
che prevede l'assegnazione alla Direzione giochi dell'attività di
sicurezza per i soli presidi di sala, quindi solo per alcuni
aspetti operativi e non per tutti gli ambiti di quello che lei
citava poc'anzi della sicurezza aziendale. I reparti infatti,
gestione impianti audiovisivi, sala monitor, unificati sotto la
responsabilità di un'altra figura, cioè Edilio Jacquin, sono
assegnati all'Unità organizzativa Norme e procedure aziendali a
riporto di Stefano Rizzo, che è il Responsabile anche per le
attività di relazione con le forze dell'ordine e gli altri soggetti
istituzionali rilevanti ai fini della tutela e della sicurezza
aziendale.
Sull'ultimo punto direi semplicemente che il Direttore giochi
esiste, per risponderle credo che stia facendo un buon lavoro,
quindi al momento la società non ha alcuna previsione di modifica
dell'organico aziendale. Poi, come ogni azienda vocata - mi sia
permesso definirla così - alla crescita e al miglioramento dei
risultati, la società monitora attentamente le dinamiche della
produttività interna e ciò che succede all'esterno dell'azienda,
nell'ottica di ricavarne delle suggestioni per ottimizzare la
propria organizzazione, comprese quindi tutte le figure apicali in
tutti i settori. Grazie.
Si dà atto che dalle ore 12,14 riassume la presidenza il
Presidente Marco Viérin.
Viérin M. (Presidente)
- Per la replica, la parola al
collega Ferrero.
Ferrero (M5S)
- Grazie Presidente.
Non mi stupisco della difesa d'ufficio del Signor Graziano
Grosjacques da parte dell'Assessore Perron. Faccio solo una
precisazione: i ticket al posto dei gettoni sono stati istituiti
ben anni e anni prima che arrivasse Grosjacques, quindi io capisco
che bisogna trovargli qualche merito, però andare a raccattare le
cose magari che sono anche state fatte da altri non è che sia una
cosa proprio che ci stia bene. Qui è stato fatto passare come il
fatto che là il Signor Grosjacques non è passato dirigente è quasi
una sua rinuncia, ma, attenzione, il Signor Grosjacques si becca,
se io non vado errato, se i dati non sono vecchi, 127.800 euro,
cioè costa lordi all'Amministrazione regionale 127.800 euro. Lui
quindi si prende uno stipendio da dirigente ed è un quadro, ma
questa è una furbizia strepitosa! Perché mentre il dirigente può
essere mandato via, il quadro no, perché è un dipendente, quindi
lui sta come dipendente e si becca lo stipendio da
dirigente...accidenti! Allora noi ci chiediamo perché, ma che
meriti avrà?
Io all'inizio sono andato a cercare il curriculum del Signor
Graziano Grosjacques, perché se ha l'incarico da dirigente ci
dovrebbe stare il curriculum con gli altri dirigenti sul sito
della...e non c'era! Poi il curriculum mi è arrivato! Infatti io
noto che noi abbiamo un Dirigente, un Direttore dei giochi, che è
atipico perché dal curriculum mi risulta che ha conseguito la
qualifica di mobiliere ebanista presso l'Istituto Don Bosco di
Châtillon. Noi quindi abbiamo uno specialista di seghe e scalpelli
alla direzione della Casa da gioco, che è quanto meno una cosa di
cui uno si chiederà il perché, io penso, anche perché casualmente,
facendo una ricerca, vai a Venezia, dai uno sguardo al curriculum
del Dirigente dei giochi e ci becchi una laurea in giurisprudenza,
ma noi abbiamo il falegname...sarà forse per tutelare l'artigianato
tipico? Ma allora, dato che il Casinò è così in perdita, perché non
ci avete messo un idraulico? Sarebbe stato quanto meno più
appropriato! Noi ce lo chiediamo, ma ci chiediamo anche un'altra
cosa: abbiamo capito...una persona mi aveva detto:
"ma tu non
hai ancora capito"
. Allora, qui c'è...non è vero che non c'è un
regolamento per le promozioni e le assunzioni. Allora, il primo
requisito è essere dell'Union Valdôtaine e qui Graziano Grosjacques
- mi sembra ineccepibile, nessuno può negarlo - è dell'Union
Valdôtaine. Un altro requisito importante è aver fatto il Sindaco,
perché se hai fatto il Sindaco, diventi Consigliere regionale, ti
si aprono tutte le porte, qualche posto in una
partecipata...insomma, qualcosa c'è sempre e il Signor Graziano
Grosjacques mi sembra che abbia fatto anche questo, quindi i due
requisiti...qualcuno poi dice, ma questa è una cattiveria:
"è
amico del Presidente Rollandin"
, ma questo non si può provare e
allora non lo diciamo, lo lasciamo da parte.
Un'altra questione: il Signor Graziano Grosjacques ha comunque
avuto, dato che noi lo nominiamo Responsabile della sicurezza, un
problemino. Vediamo se troviamo il problemino
..."Turbativa
d'asta. Condannato il Sindaco di Challand-Saint-Anselme"
,
un'ANSA del 2010, e noi lo mettiamo Responsabile della sicurezza, e
anche qui io mi chiedo se la scelta sia opportuna o meno, è una
vostra scelta. Ci dite che tutto va bene, che è stato messo lì per
ridurre le perdite, a noi sembra che già non riusciva a svolgere in
maniera adeguata il compito che gli era affidato, gliene è stato
affidato un altro (tra l'altro - tra parentesi -, demolendo quella
che era la struttura deputata alla sicurezza che c'era
precedentemente e questo non si è capito perché, ma forse lo
capiremo poi andando avanti). Noi vorremmo una cosa: abbiamo capito
che c'è questa specie di manuale Cencelli
valdostano, però
vorremmo che ci fosse, al di là dell'appartenenza politica, un
qualcosa in più: che ci fosse un po' di professionalità e che gli
avanzamenti di carriera del Signor Grosjacques...quelli del 2008,
guarda caso, sono coincisi con il nuovo insediamento della Giunta
del Presidente Rollandin...fate sapere una cosa al Signor
Grosjacques: lui è Dirigente ed è Direttore dei giochi, perché io
sono convinto che, com'è successo ad alcuni Consiglieri regionali,
forse è stato nominato a sua insaputa...
Presidente
- Punto 19 all'ordine del giorno.
