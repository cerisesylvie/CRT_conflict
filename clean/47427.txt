Classificazione
AMBIENTE
TRASPORTI E VIABILITÀ
Trasporti



Oggetto del Consiglio n. 3699 del 6 giugno 2024 - Resoconto
OGGETTO N. 3699/XVI - Interrogazione: "Misurazione del
livello di mobilità sostenibile in Valle d'Aosta ai sensi della
legge regionale 16/2019".
Marguerettaz (Presidente) -
Punto n. 21 all'ordine del
giorno. Per la risposta, la parola all'assessore vicepresidente
Bertschy.
Bertschy (AV-VdA Unie) -
Rispetto all'approvazione di
quella legge e anche alla domanda se ai sensi della legge è stata
fatta una prima misurazione a livello di mobilità sostenibile in
Valle d'Aosta, non essendoci un dato di riferimento di partenza di
quella legge e neanche una metodologia di riferimento, stiamo
adottando, nel piano regionale trasporti, un'attività per cercare
di andare poi nei prossimi anni a misurare questi spostamenti.
In ogni caso, per riferirsi a quello che dice la legge, è bene
anche ricordare quanto sia cambiato, dall'approvazione di quella
legge, il quadro regionale, nazionale e internazionale e di quanto
è ancora cambiato questo quadro con gli ultimi investimenti che si
sono avviati, in particolare quello dell'elettrificazione della
ferrovia e altri investimenti che sono in corso proprio in questo
momento anche sulle infrastrutture stradali. Quello che noi abbiamo
provato a fare è un'elaborazione di questo tipo, provo a
leggergliela, non è semplicissimo da raccontare, però provo a
leggere la risposta, così come è stata organizzata.
Intanto uno
share
modale del 35% a favore della mobilità
sostenibile, pur essendo riferito esclusivamente alla componente di
spostamenti sistematici, studio-lavoro, costruisce un obiettivo,
che, come abbiamo detto, è altamente sfidante sia perché è riferito
a un ambito territoriale, come noi sappiamo, in cui è prevalente la
mobilità extraurbana che, a meno di un incremento di investimenti
importanti sulle infrastrutture e gestione dei servizi, non può
prescindere sempre dalla buona volontà delle persone di utilizzare
questi servizi come quelli del trasporto. La partita come pensata
non può giocarsi unicamente nel campo della mobilità sistematica e
conta molto il numero degli spostamenti, ma anche la loro lunghezza
e l'alimentazione dei motori dei mezzi di trasporto da cui
dipendono queste emissioni inquinanti, quindi la legge semplifica
un dato, ma l'elaborazione di questi dati comporta tutta un'analisi
che va oltre a quello spostamento. Noi abbiamo utilizzato la
procedura per fare un monitoraggio che si avvale della
ricostruzione della domanda di trasporto effettuato ai fini
dell'aggiornamento della proposta di PRT, che conta su dati da
fonti terze, trafori, autostrade, ANAS, società TPL e si è basata
sull'utilizzo di matrici origine che sono destinazione desunte da
Big data della telefonia mobile. La natura di tali dati ha
consentito di approfondire le caratteristiche della domanda di
trasporto in termini di ripartizione modale e distribuzione
temporale, per giorno tipo della settimana e giornaliera su base
oraria. I dati acquisiti riguardo i mesi di ottobre-luglio
dell'anno 2022. Al fine di ricostruire lo share modale della
mobilità sostenibile relativa al 2022, è stata determinata la
ripartizione modale relativa alla fascia bioraria di punta del
mattino. L'orario d'inizio dello spostamento tra le ore 06:00 e le
ore 07:59 durante la quale la mobilità sistematica è preponderante.
Nella categoria "Mobilità attiva" riportata nella tabella che poi
le lascerò, di modo che abbia dei dati, oltre agli spostamenti
ciclabili, che rappresentano la quota prevalente di tale categoria,
rientrano anche gli spostamenti pedonali, limitatamente a quelli
rilevabili come scambio tra celle telefoniche e zone diverse e
questi spostamenti portano a un valore assoluto di incidenza. È
difficile ricostruire nella tabella, comunque sono in totale 45.320
spostamenti. Questo dato, che, tra l'altro, immaginiamo risenta,
come un po' in tutta Italia, della flessione registrata nel
trasporto pubblico, che in alcune regioni ha toccato anche il
40%... nel caso specifico, come dicevamo prima, va evidenziato
anche che questo dato sarà ancora influenzato nei prossimi tre anni
dall'elettrificazione della ferrovia, che comunque comporterà una
serie di problematiche in più nonostante tutti i servizi che sono
stati organizzati. Noi abbiamo anche provato a fare una simulazione
teorica, che ipotizza di attribuire, per il conseguimento del
target
2025 a livello regionale, alla sola diversione modale
da auto privata a mobilità della domanda interna all'area della
Plaine. Seppur essendo un esercizio teorico del valore
esemplificativo, tale ipotesi ha un suo fondamento in quanto la
Plaine al momento è l'unica area in ambito regionale che presenta
una dotazione di offerte di TPL e di infrastrutture per la mobilità
ciclistica, che, tenuto conto delle caratteristiche della domanda
interna, costituiscono condizioni favorevoli per ipotizzare delle
misure di push&Pull atte a favorire la diversione modale
dall'alto alle diverse forme di mobilità.
Tutto ciò premesso, risulta che, per passare dall'attuale share
modale della mobilità sostenibile, 26% a livello regionale, al 35%
previsto al 2025, sarebbe necessario avere all'interno della Plaine
che la quota di mobilità sostenibile degli spostamenti interni
crescesse fino a toccare il 56,7%, con un incremento di quasi 4.059
spostamenti, e anche qui le lascerò le tabelle. Le politiche che
introdurremo nel piano regionale trasporti ci permetteranno da un
lato di continuare a investire nelle politiche tariffarie, come
abbiamo fatto in questo momento, nelle politiche che riguardano la
mobilità sostenibile e in quelle politiche a promozione anche della
mobilità dolce, però saranno anche dati quelli contenuti nel piano
regionale trasporti che permetteranno di partire da dei dati certi
e, proprio per questo, la legge sicuramente sarà oggetto, approvato
il piano energetico ambientale regionale e approvato il piano
regionale trasporti, di una sua rivisitazione per cercare di dare a
questa legge un supporto di tipo tecnico, che, al momento della sua
approvazione, non era sicuramente presente.
Presidente -
Per la replica, la parola alla collega
Minelli.
Minelli (PCP) -
Grazie Assessore. Intanto la ringrazierò
se mi darà quella simulazione, di cui non sono riuscita a cogliere
tutti gli elementi, quello che però io rilevo è che nella legge
16/2019, all'articolo 1, comma 4, c'era scritto: "La Giunta
regionale, con propria deliberazione, previo parere delle
Commissioni consiliari competenti, definisce i criteri e le
modalità di misurazione degli obiettivi di cui al comma 3" e gli
obiettivi di cui al comma 3 erano il raggiungimento di quelle quote
di mobilità sostenibile, la prima al 2025 del 35%, poi via via con
gli
step
successivi il 50% al 2030, 75% al 2035, il 95% al
2040.
Quella legge è stata approvata nel 2019, siamo nel 2024, la
delibera non è mai stata fatta e sono passati cinque anni, quindi
quell'articolo 1, quello con questi commi, quello delle finalità
della legge è stato disatteso.
Lei mi dice che è complicato, lo so, è vero, è complicato, la
misurazione è sicuramente complessa. Un conto, come lei diceva, è
la mobilità casa-lavoro, casa-scuola, un'altra è la mobilità per
altre esigenze, quella di gestione familiare, per il tempo libero,
eccetera, sicuramente. Però io credo che ci siano comunque degli
elementi che sono a disposizione e che potevano essere presi in
considerazione: per esempio, quello che riguarda i dati relativi
alle auto che sono state vendute o comunque immatricolate, e
parliamo di auto sia ibride che elettriche.
Poi lei dice, Assessore: "Inseriremo nel PRT una modalità e da
lì avremo un punto di partenza per poi fare dei ragionamenti". Io
credo però che non ci sia una volontà di applicare, di dare piena
applicazione a quella legge. Quindi se a distanza di cinque anni
non si è nemmeno approvata una delibera, non ci si è messi lì per
cercare di trovare questa modalità, non ci si può che dichiarare
insoddisfatti.... prego?
(intervento dell'assessore Bertschy fuori microfono)
...
no, io in sei mesi non sono riuscita a fare la
delibera, io in realtà non sono riuscita a fare anche tante altre
cose, ma rilevo che dal 2019 al 2024, oltre ai sei mesi in cui io
sono stata Assessore, per tutto il resto del periodo l'Assessore è
stato un'altra persona, abbia pazienza, Assessore, ma non è la
prima volta che torniamo su questo. Non c'è un'attenzione
significativa e incisiva su questo punto e sul fatto che, quando si
parla di mobilità sostenibile, è corretto pensare di fare degli
investimenti finanziari, anche quelli legati ai contributi, ma non
è sufficiente, perché non è sistematica, quella è un'azione
importante ma non sistematica.
Poi è anche, a mio avviso, un po' preoccupante che non venga
fornita, al di là di quello che lei ha detto sulla Plaine, una
stima sulla situazione regionale. È vero che il settore dei
trasporti è uno dei più complessi per quello che riguarda la
transizione energetica e per arrivare a quella Valle d'Aosta
decarbonizzata entro il 2040, però io sono convinta che, al di là
delle dichiarazioni, ci debba essere una maggiore attenzione e, mi
dispiace, ma io non rilevo un impegno adeguato per dare
applicazione incisiva a una legge, che, a mio avviso, è
strategicamente molto rilevante.
.
