Classificazione
ACQUE
Acque pubbliche


Resoconto integrale del dibattito dell'aula
Oggetto del Consiglio n. 1631 del 8 novembre 1995 - Resoconto
SEDUTA POMERIDIANA DELL'8 NOVEMBRE 1995
OGGETTO N. 1631/X Subconcessione per la durata di anni trenta,
decorrenti dalla data del decreto di subconcessione, alla società
Funivie di Champoluc, di derivazione d'acqua dal torrente Forca o
Resy, in comune di Ayas, per produzione di neve artificiale.
Deliberazione Il Consiglio
Premesso che con domanda in data 25 settembre 1992, la Funivie
di Champoluc S.p.A. ha chiesto all'Amministrazione regionale la
subconcessione di derivare dal torrente Forca o Resy, in Comune di
Ayas, mod. medi 0,035 nel periodo dal 1° novembre al 28 febbraio di
ogni anno, di acqua per produrre neve artificiale.
Comunicato che la domanda è corredata da progetto a firma Geom.
Rosset Michele e prevede un'opera di presa costituita da una
traversa di sbarramento, dal quale si dipartono le tubazioni in
polietilene che portano l'acqua ad una vasca di raccolta dalla
quale l'acqua viene immessa tramite pompa agli idranti
dell'impianto di innevamento.
Riferito che:
- il Magistrato per il Po, di Parma, con nota n. 6039 in data 2
luglio 1993 ha rilasciato il proprio nulla-osta nei riguardi
idraulici per l'ammissione ad istruttoria della domanda di cui si
tratta;
- l'avviso di presentazione della domanda 25 settembre 1992
della Funivie di Champoluc S.p.A., è stato pubblicato sul Foglio
Annunzi Legali della Valle d'Aosta n. 28 in data 16 agosto 1993 e
riprodotto nel n. 266 della Gazzetta Ufficiale della Repubblica
Italiana (foglio inserzioni) in data 12 novembre 1993, senza dar
luogo alla presentazione di domande incompatibili e
concorrenti;
- con Ordinanza n. 179 in data 22 febbraio 1994 dell'Assessore
regionale ai Lavori Pubblici, è stato disposto il deposito della
domanda e del relativo progetto presso l'Ufficio Concessioni Acque
dell'Assessorato dei Lavori Pubblici della Regione per 15 giorni
consecutivi, decorrenti dal 3 marzo 1994, a disposizione di
chiunque intendesse prenderne visione nelle ore d'ufficio;
- copia dell'ordinanza è stata affissa a decorrere dal 22 marzo
1994 per 15 giorni consecutivi (e non dal 3 marzo 1994 come
stabilito dalla stessa) all'albo pretorio del comune di Ayas e
copia della medesima è stata inviata al Ministero dei Lavori
Pubblici - Direzione Generale delle Acque ed Impianti Elettrici; al
Magistrato per il Po di Parma; all'Autorità di Bacino del fiume Po
di Parma; alla Sezione idrografica per il Po di Torino; al
Consorzio per la Tutela, l'Incremento e l'Esercizio della Pesca in
Valle d'Aosta; all'Associazione d'Irrigazione dell'Agro all'Ovest
del Sesia di Vercelli; all'Associazione d'irrigazione Est-Sesia di
Novara; all'Assessorato Agricoltura e Forestazione Servizio
S.I.D.S.; all'Assessorato dell'Ambiente, servizio Tutela
dell'Ambiente; alla 1° Direzione del Genio Militare di Torino;
all'ENEL Compartimento di Torino ed alla Funivie di Champoluc
S.p.A.
- la pubblicazione presso il Comune di Ayas non è avvenuta nei
termini stabiliti dall'ordinanza d'istruttoria e cioè con
decorrenza dal 3 marzo 1994 ma bensì con decorrenza dal 22 marzo
1994, si è pertanto provveduto ad una nuova pubblicazione dalla
quale si riferirà in appresso. Durante la pubblicazione anzidetta
non sono pervenuti esposti.
Comunicato che la vista locale d'istruttoria è avvenuta
regolarmente il 6 aprile 1994 ed alla medesima, oltre ai funzionari
dell'Ufficio Concessioni Acque della Regione sono intervenuti i
Signori Ferruccio Fournier, della Società Funivie di Champoluc,
Rollandin Silvio, segretario comunale di Ayas, Geom. Milani Sergio
dell'Assessorato dell'Ambiente, i quali, di comune accordo, hanno
rinunciato ad effettuare il sopralluogo alle località interessate
dalla derivazione in quanto a tutti conosciute. Da un sopralluogo
precedentemente effettuato si è accertato che le opere risultano
interamente eseguite e corrispondenti di massima alle
rappresentazioni grafiche di progetto.
Riferito che durante tale riunione, il Signor Rollandin, ha
fatto presente che, come già segnalato telefonicamente, a causa di
un disguido amministrativo, l'ordinanza di istruttoria è stata
messa in pubblicazione all'albo pretorio del Comune di Ayas, in
data posteriore a quella prescritta. Di conseguenza, essendo la
pubblicazione non effettuata nei termini previsti dall'ordinanza,
per la tutela di eventuali diritti di terzi, si sarebbe provveduto
ad una nuova pubblicazione degli atti istruttori. Inoltre il sig.
Fournier ha dichiarato di aver provveduto a segnalare all'Ufficio
Dighe dell'Assessorato dei Lavori Pubblici l'esistenza del bacino e
specifica inoltre che attualmente l'impianto non è in esercizio e
di non aver utilizzato in precedenza la derivazione.
Fatto presente che sempre in sede di visita d'istruttoria si è
rammentato alla Ditta il divieto di derivare senza la prescritta
autorizzazione e pertanto il rappresentante della Funivie di
Champoluc S.p.A. si è impegnata a non derivare fino a che non avrà
attenuto la regolare subconcessione.
Comunicato che il Geom. Milani ha chiesto che quando il torrente
è alimentato venga garantito un deflusso minimo di 2/3 della
portata minima di 5 I/s dichiarato nella relazione allegata al
progetto. A tutela di tale richiesta apposita clausola è stata
inserita nel disciplinare di subconcessione. Sempre in sede di
visita di istruttoria il Sig. Fournier si è impegnato a dotare il
manufatto di derivazione di un dispositivo atto a garantire il
deflusso minimo richiesto.
Riferito che:
- con ordinanza n. 183 in data 12 aprile 1994 dell'Assessore
regionale ai Lavori Pubblici, è stato nuovamente disposto il
deposito della domanda e del relativo progetto presso l'Ufficio
Concessioni Acque dell'Assessorato dei Lavori Pubblici della
Regione in quanto, come specificato precedentemente e nel verbale
di visita di istruttoria, l'ordinanza n. 179 non era stata
pubblicata nei termini dalla stessa stabiliti, quindi a tutela dei
pubblici e privati interessi si è proceduto alla nuova
pubblicazione della domanda;
- copia dell'ordinanza è stata affissa per 15 giorni consecutivi
a decorrere dal 2 maggio 1994 all'albo pretorio del comune di Ayas
e copia della medesima è stata inviata agli enti già interessati
dalla precedente ordinanza n. 179;
- con ordinanza n. 183 bis in data 19 aprile 1994,
dell'Assessore regionale dei Lavori Pubblici, richiamando tutto
quanto esposto nell'ordinanza n. 183 in data 12 aprile 1994 è stata
modificata la data della visita locale d'istruttoria fissandola per
il giorno 10 giugno 1994 anziché per il giorno 10 maggio 1994 come
erroneamente indicato nell'ordinanza specificata;
- la pubblicazione presso il comune di Ayas, come risulta dal
referto in calce alle ordinanze, non ha dato luogo alla
presentazione di alcun esposto;
Visto che la visita locale d'istruttoria è regolarmente avvenuta
il 10 giugno 1994 ed alla medesima, oltre ai funzionari
dell'Ufficio Concessioni Acque è intervenuto il sig. Brunod Carlo
in rappresentanza della Funivie di Champoluc S.p.A. e nel corso
della riunione non sono pervenute opposizioni ed osservazioni.
Rilevato che in data 27 luglio 1994 è pervenuta all'ufficio
Concessioni Acque una nota in data 21 aprile 1994 con la quale la
Società Funivie di Champoluc ha segnalato la portata effettiva di
utilizzazione, corrispondente a 14 I/s per una media di 6 ore
giornaliere.
Tenuto inoltre presente che:
- l'opera di presa è situata a circa quota 2.200 m.s.m. ed è
realizzata con una traversa di sbarramento del tipo a gravità
imbasata su una trave rovescia lungo 12 mt., con elevazione
rispetto al fondo alveo, sull'asse del bacino di 2,4 mt.;
- l'opera di sbarramento è provvista di tubo di scarico del
diametro di 600 mm., per lasciare liberamente defluire l'acqua nei
periodi di inattività dell'impianto;
- la capienza dell'impianto è di 200 metri cubi d'acqua;
- dallo sbarramento si dipartono due tubazioni in polietilene
del diametro interno di 63 mm., che si sviluppano per una lunghezza
di 550 mt. fino a un pozzetto dove confluiscono in un unico tubo di
acciaio dal 4" che si estende per una lunghezza di 1.270 ml.
arrivando ad una vasca di raccolta sita ad una quota di 2.000
m.s.m. avente le dimensioni di m. 10 x 8 x 2,45 ed una capacità
utile di mc. 160.
- dalla vasca di raccolta l'acqua viene immessa tramite una
pompa agli idranti dell'impianto di innevamento.
Richiamata la deliberazione del Consiglio regionale n. 1193/X in
data 22 febbraio 1995, concernente l'approvazione dei criteri
provvisori di valutazione per l'esame delle domande di Concessione
e subconcessione di derivazione d'acqua e rilevato che la
derivazione avviene su una diramazione del torrente Forca o Resy
che in alcuni periodi dell'anno risulta essere asciutto pertanto
privo di fauna ittica, si ritiene che le richieste avanzate dal
rappresentante dell'Assessorato dell'Ambiente in sede di visita di
istruttoria (deflusso minimo si 2/3 della portata minima di 5 I/s)
siano sufficienti a garantire il rispetto della sopra menzionata
deliberazione Consigliare.
Rilevato quindi, in considerazione di quanto sopra esposto
che:
1) l'utilizzo delle acque del torrente Forca o Resy corrisponde
ad una reale necessità per la produzione di neve artificiale per
l'innevamento delle piste dei Larici nel tratto denominato "Esse" e
le opere di captazione e di adduzione sono da ritenersi idonee e
quindi tecnicamente approvabili;
2) La derivazione corrisponde alla razionale utilizzazione del
torrente Forca o Resy ed è compatibile con il buon regime idraulico
senza che occorrano, oltre a quelle inserite nel disciplinare di
subconcessione speciali garanzie a tutela di detto regime;
Visto infine che il Magistrato per il Po di Parma, con nota n.
11473 in data 7 novembre 1994 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione sotto
l'osservanza delle condizioni espresse nel sottoriportato schema di
disciplinare.
Visto lo Statuto Speciale per la Valle d'Aosta, promulgato con
legge costituzionale n. 4 del 26 febbraio 1948 e successive norme
di attuazione;
Vista la legge regionale n. 4 dell'8 novembre 1956;
Visto il parere favorevole rilasciato dall'Ing. Vice-Dirigente
Reggente del posto di Ing. Capo Dirigente del Servizio Assetto e
Tutela del territorio dell'Assessorato dei Lavori Pubblici, ai
sensi del combinato disposto dell'articolo 72 della legge regionale
n. 3/1956 e successive modificazioni e dell'articolo 21 della legge
regionale 18/1980 e successive modificazioni, in ordine alla
legittimità della presente proposta di deliberazione;
Delibera
1) di subconcedere, per la durata di anni 30 decorrenti dalla
data del decreto di subconcessione, alla Funivie di Champoluc
S.p.A., con sede in Ayas, giusta la domanda presentata in data 25
settembre 1992, di derivare dal torrente Forca o Resy, ad una quota
di 2.200 m.s.m., in Comune di Ayas nel periodo dal 1° novembre al
28 febbraio di ogni anno, complessivamente mc 9.072 di acqua,
corrispondenti a 0,003 moduli industriali medi, da utilizzarsi per
produrre neve programmata per l'innevamento delle piste dei larici
nel tratto denominato "Esse";
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante della Funivie
di Champoluc S.p.A.
4) di ordinare ed accertare l'introito delle seguenti somme da
versare presso la tesoreria dell'amministrazione regionale:
a) lire 1.500.000 (unmilionecinquecentomila) pari a mezza
annualità del canone, a titolo di cauzione, ai sensi dell'articolo
11 del T.U. 11 dicembre 1933, n. 1775, somma che verrà restituita
ove nulla-osti, al termine della subconcessione;
b) lire 10.000 (diecimila) pari al minimo fissato dall'articolo
3 della legge 21 dicembre 1961 n. 1501 e per gli scopi di cui
all'articolo 7 del T.U. 11 dicembre 1933, n. 1775, somma da
introitare al Capitolo 08800 della parte Entrate del bilancio
preventivo della Regione per il corrente esercizio finanziario
(provento delle concessioni e subconcessioni di acque pubbliche e
miniere);
c) lire 2.000.000 (duemilioni) quale somma a disposizione
dell'Amministrazione regionale (Ufficio Concessioni Acque
dell'Assessorato dei LL.PP.) per spese di sorveglianza, esperimenti
di portata, collaudo, registrazione di atti, eccetera somma da
introitare al Capitolo 13500 della parte Entrate del bilancio
preventivo della Regione per il corrente anno finanziario (Gestione
di fondi per conto terzi per istruttoria domande e pratiche
varie);
5) di stabilire, come specificato nell'articolo 9 del
disciplinare di subconcessione, in lire 3.000.000 (tremilioni) il
canone annuo da versare anticipatamente alla Regione, anno per anno
a decorrere dalla data del decreto di subconcessione, somma da
introitare al capitolo 08800 della parte Entrate del bilancio
preventivo della Regione per il corrente anno finanziario (provento
di concessioni e subconcessioni di acque pubbliche e miniere) dando
atto che il suddetto canone potrà variare, in caso di diverse
modalità di applicazione che potranno essere emanate con decreto
del Ministro delle Finanze, di concerto con il Ministro del
Tesoro;
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n° 320 e di darne
esecuzione.
Disciplinare di subconcessione
(...omissis...)
Presidente Qualcuno chiede la parola? Si può passare alla
votazione:
Presenti: 26
Votanti e favorevoli: 25
Astenuti: 1 (Lanièce)
Il Consiglio approva
