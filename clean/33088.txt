Classificazione
TRASPORTI E VIABILITÀ
Viabilità



Oggetto del Consiglio n. 1562 del 12 gennaio 2011 - Resoconto
OBJET N° 1562/XIII - Interpellation: "Problème relatif à la
diffusion du sel sur la chaussée des routes régionales".
Interpellation
Vu que, pendant l'hiver, le service de déblayage de la neige
sur les routes régionales est effectué, outre que par les moyens
mécaniques, même par la diffusion de sel sur la chaussée;
Constatant que, tout en reconnaissant les effets positifs de
cette méthode quant à la sûreté de la circulation routière,
l'utilisation excessive de sel peut causer des dégâts de type
environnemental et structurel;
Rappelant que certains pays de montagne ont banni
l'utilisation du sel;
les soussignés Conseillers
Interpellent
l'Assesseur compétent pour savoir:
1) combien de sel est annuellement déversé sur les routes
régionales et quel est le montant des frais;
2) si l'on a évalué les effets négatifs que cette utilisation
peut comporter et de quelle nature ils sont;
3) si l'on a l'intention de promouvoir des études
relativement aux conséquences environnementales et quant à la
possibilité d'adopter des alternatives possibles.
Signé: Bertin - Giuseppe Cerise
Président
- La parole au Conseiller Bertin.
Bertin (ALPE)
- Grazie Presidente.
Questa interpellanza prende spunto dallo sgombero neve che viene
fatto tutti gli inverni in Valle d'Aosta ed è stata fatta insieme
alla collega Morelli, che poi purtroppo non ha potuto firmarla per
ragioni tecniche legate alle firme. Quello che ci chiedevamo era,
visto che tutti gli inverni viene usato abbondantemente soprattutto
del sale stradale per pulire le strade, gli effetti che questo
produce, sull'ambiente, sulle automobili e sulle strutture in
generale e soprattutto se vi erano degli studi relativi alle
conseguenze dell'utilizzo del sale stradale. Sappiamo che in alcuni
paesi alpini... e anche credo a La Thuile si cerca di non
utilizzarlo... comunque ci si è dati come obiettivo quello di non
utilizzarlo, anche perché le conseguenze ci sono, anche se sono
difficilmente stimabili, ma in alcuni paesi è stato valutato questo
tipo di danni, pertanto chiedevamo di sapere quali erano le
intenzioni dell'Amministrazione regionale in tale ambito.
Président
- La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA-UdC-VdA)
- Merci M. le Président.
Il servizio competente dell'Amministrazione regionale gestisce
l'utilizzo del sale, come ha ben detto il collega, secondo principi
che coniugano le esigenze di sicurezza e incolumità delle persone
nella percorribilità delle strade con quelle di minimizzazione dei
quantitativi di sale sparso nell'ambiente, quindi la quantità di
utilizzo dipende molto dalle precipitazioni delle rispettive
stagioni invernale, ossia dipende da stagione invernale a stagione
invernale.
Con riferimento ai quesiti posti, in merito al primo quesito si
può dire che la quantità impiegata è di circa 16.000 tonnellate di
sale e di circa 5.000 tonnellate di sabbia, con un costo globale
che si aggira - come si può vedere dai bilanci sia consuntivi, sia
preventivi approvati da questo Consiglio - sui 2.000.000 di euro
per circa 4.073 chilometri lineari di strade regionali.
Con riferimento al secondo quesito occorre osservare che è
difficile valutare l'impatto che il sale può avere sul territorio,
in quanto è evidente che le concentrazioni di prodotto sono
variabili su diversi tratti di strada in funzione dell'altitudine -
perché, oltre al discorso della stagione invernale, c'è anche il
discorso di dove si interviene, quindi, avendo noi tutte le strade
regionali nelle vallate laterali e quant'altro, dipende anche dove
il tratto di strada è situato -, dell'esposizione, della
collocazione geografica (bassa, media e alta Valle, valli
laterali), dell'utilizzo della strada a traffico pesante o a
traffico leggero, turistico o locale. In linea generale la salatura
della strada comporta un rilascio di cloruri nelle acque
superficiali e di particolato in atmosfera, questo lo si sa in
maniera puntuale. Per quanto concerne la concentrazione di cloruri
nelle acque superficiali, le analisi condotte da ARPA nella
stazione di monitoraggio della qualità delle acque hanno sempre
rilevato degli aumenti delle concentrazioni di cloruri nei periodi
invernali e primaverili, però queste fluttuazioni sono sempre
rimaste al di sotto di ogni livello di attenzione e non influiscono
sulla qualità complessiva delle acque. Per quanto concerne invece
le polveri sottili, è stato rilevato in un solo caso, quello di
Entrèves, il superamento dei limiti fissati dalla normativa,
correlato alle operazioni di sabbiatura e salatura invernale.
L'effetto della risospensione delle polveri sottili, peraltro
normato dalla legislatura vigente, non prevede però i superamenti
derivanti da tale utilizzo e quindi l'adozione di piani di
riduzione, certo fermo restando l'adozione di ragionevoli misure
volte a ridurre i livelli rilevati quando questi vengono sollevati,
come nel caso di Entrèves.
Per quanto riguarda il terzo quesito, le esigenze apparentemente
contrastanti di garantire la sicurezza e la salvaguardia
dell'ambiente potrebbero indurre a comportamenti contrapposti, uso
massiccio/non uso di sali, il famoso dilemma che anche il collega
ha sollevato, sgombro totale dal piano viabile o mantenimento di
uno strato nevoso quale elemento paesaggistico, determinando
certamente problematiche che stimolano alla continua ricerca di
soluzioni alternative. Queste soluzioni vengono però prese in
considerazione dal servizio competente ed ora anche in parte
utilizzate a livello sperimentale nuove tecnologie quali: l'impiego
di tappeti di usura con rugosità particolare che aumenta l'aderenza
del pneumatico all'asfalto, che facilita l'evacuazione superficiale
nello stesso tempo dell'acqua, limitando la formazione del
ghiaccio; l'impiego controllato di sale per minimizzare i danni
all'ambiente; l'utilizzo di additivi antisale nella costruzione
delle infrastrutture. Inoltre nell'autunno dello scorso anno si
sono già effettuati alcuni confronti con l'ANAS, la SAV e la RAV
per ipotizzare una gestione associata dell'utilizzo del sale e/o
del cloruro di calcio che persegua l'obiettivo di utilizzare questi
prodotti in maniera più puntuale sia nel dosaggio che nelle reali
necessità della spalatura mediante rilevatori delle temperature e
delle relative previsioni meteorologiche. Agli incontri, che hanno
coinvolto sempre ANAS, SAV, RAV, Comuni e ARPA, ne sono seguiti
altri sempre con ANAS, SAV, RAV, coinvolgendo anche l'Assessorato
dell'ambiente... il tutto comunque finalizzato all'obiettivo di
diminuire sia l'impatto ambientale, sia i relativi costi. Il nostro
obiettivo è quello di diminuire progressivamente il suo utilizzo
mantenendo però e comunque quella visione di buon senso rivolta a
coniugare le esigenze di sicurezza stradale e l'incolumità per
quanto possibile delle persone con quelle del rispetto
ambientale.
Président
- La parole au Conseiller Bertin.
Bertin (ALPE)
- Grazie Presidente. Ringrazio l'Assessore
per la risposta. Sì, 2.000.000 di euro, che è la quantità di sale
utilizzata, è comunque una cifra notevole, a mio avviso, è il caso
di studiare delle alternative per un uso razionale del sale
stradale, anche perché dei danni all'ambiente si verificano. È
sufficiente ripercorrere una strada regionale e ci si rende conto
visivamente che alberi situati a monte della strada hanno un
determinato aspetto, quelli a sud un altro, anche perché il sale e
in generale il materiale presente sulla strada viene scaricato
sulla parte a valle della strada. È pertanto un invito, da un lato,
a studiare meglio questi problemi che in altri Paesi, come Canada o
Stati Uniti già da molto tempo si cerca di analizzare, che sono
anche legati alla morfologia di ogni singolo Paese, ma che hanno
delle conseguenze sia dal punto di vista delle acque come diceva
lei, sia in generale. È pertanto un invito a tenere monitorati
questi aspetti e a produrre anche uno studio più puntuale sulle
conseguenze, limitandone l'uso al minimo e soprattutto con l'aiuto
del buon senso, anche perché in certe occasioni l'utilizzo del sale
non è necessario, anzi favorisce effetti contrari. Grazie.
