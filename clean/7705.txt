Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2085 del 10 giugno 1986 - Resoconto
OGGETTO N. 2085/VIII - COSTITUZIONE DI UN COMITATO TECNICO
SCIENTIFICO PER L'EMERGENZA DEL RISCHIO NUCLEARE. - (Reiezione di
mozione).
PRESIDENTE
: Do lettura della mozione in oggetto
presentata dal Consigliere Viberti:
MOZIONE
PREMESSO
che i fatti accaduti dopo l'incidente di
Chernobyl hanno dimostrato l'impreparazione delle Autorità e delle
strutture dello Stato, compresa la Protezione Civile, ad affrontare
tempestivamente e razionalmente emergenze di carattere
nucleare;
CONSIDERATE
le particolari caratteristiche fisiche
della Valle d'Aosta, nonchè le sue articolate competenze di
carattere legislativo ed amministrativo;
PRESO ATTO
della vicinanza di reattori nucleari ai
confini della Regione ed in particolare di quello
"autofertilizzante" alimentato a plutonio di Creys
Malville;
CONVINTO
che sia indispensabile una precisa azione
dell'Amministrazione regionale per evitare di ritrovarci
impreparati nella malaugurata ipotesi che si dovessero verificare
nuovi incidenti di carattere nucleare;
il Consiglio regionale della Valle d'Aosta
IMPEGNA
la Giunta regionale a costituire un apposito Comitato
tecnico-scientifico che dovrà essere eletto dal Consiglio
regionale, su proposta della Giunta regionale, entro 30 giorni
dalla data dell'approvazione della presente mozione
e
che
avrà i seguenti compiti:
- analisi dei possibili scenari di emergenza in rapporto ai
reattori nucleari nel raggio di 300 Km. dai confini della Valle
d'Aosta;
- predisposizione di un opuscolo da diffondere tra la
popolazione e di suoi derivati per i vari gradi ed ordini di scuole
che abbiano quale scopo principale l'informazione dei cittadini sui
rischi dei vari tipi di radiazioni e contengano i più elementari
rudimenti sulla radioprotezione;
- predisposizione, alla luce degli scenari più probabili, di
piani di evacuazione od altri accorgimenti atti a proteggere la
popolazione in casi di emergenza nucleare come i rifugi
antiatomici;
- in collegamento con l'U.S.L. verifichi la necessità di
costituire opportune scorte di medicinali nonchè l'acquisto di
moderne apparecchiature di rilevamento delle radiazioni;
- intrattenga opportuni collegamenti con la Protezione
Civile.
PRESIDENTE
: Se nessuno chiede la parola metto in
votazione la mozione in oggetto:
ESITO DELLA VOTAZIONE
Presenti: 26
Votanti: 8
Favorevoli: 8
Astenuti: 18 (Beneforti, Bondaz, Borbey, Chabod, De Grandis,
Faval, Fosson, Lanièce, Maquignaz, Marcoz, Martin, Perrin,
Pollicini, Ricco, Rollandin, Stévenin, Tamone e Voyat)
Il Consiglio non approva.
