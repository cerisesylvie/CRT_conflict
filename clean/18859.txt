Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 1983 del 9 maggio 2001 - Resoconto
OGGETTO N. 1983/XI Adeguamento degli impianti termici degli
immobili di proprietà regionale. (Interrogazione con risposta
scritta)
Interrogazione r.s. Preso atto che, nel programma operativo
dei lavori pubblici per l’anno 1999, è stata
formalizzata la decisione di adeguare gli impianti termici degli
immobili di proprietà regionale adibiti ad uso ufficio;
Preso atto della DG n. 3726 del 25 ottobre 1999 "Approvazione
dei lavori, in economia, di adeguamento degli impianti termici per
la conversione a gas naturale presso stabili di proprietà regionale
relativo al biennio 1999/2000. Impegno di spesa", nella quale
vengono elencati gli stabili presso i quali si dovrà procedere a
tale trasformazione;
Preso atto inoltre che al punto 5) del deliberato della suddetta
delibera si impegna la Direzione Opere Edili a "completare il
programma di metanizzazione con gli interventi sugli stabili non
contemplati nella presente deliberazione, entro il 1° semestre
2000";
Constatato che ci sono ancora molti edifici pubblici di
proprietà regionale che non hanno ancora proceduto alla
metanizzazione;
Ritenendo che anche i nuovi edifici che via via la Regione andrà
costruendo, penso ad esempio alla ristrutturazione
dell’ex Cinema Splendor, debbano prevedere già
impianti di riscaldamento col metano;
la sottoscritta Consigliera regionale
Interroga
l’Assessore competente per sapere:
1) se tutte le opere elencate nel D.G. n. 3726/99 sono state
completate, e quali sono in via di completamento;
2) quali sono stati gli interventi attivati in ottemperanza al
punto 5) del succitato deliberato;
3) se esistono edifici di proprietà regionale in cui non si è
ancora provveduto alla riconversione degli impianti termici e in
tal caso se, e quando, si provvederà a farlo;
4) se per gli edifici pubblici appaltati o da appaltare sia
previsto in modo tassativo l’uso di impianti di
riscaldamento a metano e, in caso contrario, per quale motivo non
si provvede in tal senso.
F.to: Squarzino Secondina
Président
La réponse à la question a été fournie.
