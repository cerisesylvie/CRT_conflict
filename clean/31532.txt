Classificazione
UNIONE EUROPEA E RAPPORTI INTERNAZIONALI



Oggetto del Consiglio n. 578 del 21 maggio 2009 - Resoconto
OGGETTO N. 578/XIII - Disegno di legge: "Disposizioni per
l'adempimento degli obblighi della Regione autonoma Valle d'Aosta
derivanti dall'appartenenza dell'Italia alle Comunità europee.
Attuazione delle direttive 2001/42/CE, concernente la valutazione
degli effetti di determinati piani e programmi sull'ambiente, e
85/337/CEE, concernente la valutazione dell'impatto ambientale di
determinati progetti pubblici e privati. Disposizioni per
l'attuazione della direttiva 2006/123/CE, relativa ai servizi nel
mercato interno e modificazioni di leggi regionali in adeguamento
ad altri obblighi comunitari. Legge comunitaria 2009".
TITOLO I
DISPOSIZIONI IN MATERIA DI VALUTAZIONE AMBIENTALE STRATEGICA
(VAS) E DI VALUTAZIONE DI IMPATTO AMBIENTALE (VIA) DI CUI ALLE
DIRETTIVE 2001/42/CE E 85/337/CEE
CAPO I
DISPOSIZIONI GENERALI
Articolo 1
(Oggetto e finalità)
1. La Regione, in conformità alla normativa comunitaria e ai
principi della normativa statale vigenti in materia, con
particolare riferimento alle direttive 2001/42/CE del Parlamento
europeo e del Consiglio, del 27 giugno 2001, concernente la
valutazione degli effetti di determinati piani e programmi
sull'ambiente e 85/337/CEE del Consiglio, del 27 giugno 1985,
concernente la valutazione dell'impatto ambientale di determinati
progetti pubblici e privati, nonché al decreto legislativo 3 aprile
2006, n. 152 (Norme in materia ambientale), disciplina la procedura
di valutazione ambientale strategica (VAS), per piani e programmi,
e di valutazione di impatto ambientale (VIA), per i progetti in
ambito regionale.
2. Il presente titolo, in ossequio ai principi dell'azione
ambientale e dello sviluppo sostenibile, è rivolto a:
a) contribuire all'ordinato sviluppo delle attività
antropiche attraverso l'integrazione delle valenze ambientali nella
pianificazione territoriale e urbanistica, alla compatibilità
paesaggistica e alla corretta definizione degli interventi e delle
opere, ai fini di un elevato livello di protezione dell'ambiente e
della salute;
b) contribuire all'integrazione di considerazioni ambientali
nelle politiche settoriali e nell'elaborazione, adozione e
approvazione di piani e di programmi;
c) contribuire al rispetto degli obiettivi dei piani e dei
programmi ambientali, statali ed europei;
d) assicurare che sia effettuata la valutazione ambientale
dei piani, dei programmi e dei progetti di interventi o di opere
che possono avere effetti o impatti significativi
sull'ambiente;
e) garantire la coerenza dei piani, programmi e progetti di
cui alla lettera d), al fine di promuovere lo sviluppo
sostenibile;
f) assicurare la tempestiva e completa informazione ai
cittadini.
Articolo 2
(Definizioni)
1. Ai fini del presente titolo, si intende per:
a) valutazione ambientale strategica (VAS): il processo di
valutazione ambientale di piani e programmi che comprende
l'eventuale svolgimento di una verifica di assoggettabilità,
l'elaborazione del rapporto ambientale, lo svolgimento di
consultazioni, la valutazione del piano o del programma, del
rapporto e degli esiti delle consultazioni, l'espressione di un
parere, l'informazione sulla decisione e il monitoraggio;
b) valutazione di impatto ambientale (VIA): il processo di
valutazione ambientale di progetti che comprende l'eventuale
svolgimento di una verifica di assoggettabilità, la definizione dei
contenuti dello studio di impatto ambientale, lo svolgimento di
consultazioni, la valutazione del progetto, dello studio e degli
esiti delle consultazioni, l'informazione sulla decisione e il
monitoraggio;
c) effetti ambientali: l'alterazione qualitativa o
quantitativa, diretta e indiretta, a breve e a lungo termine,
permanente e temporanea, singola e cumulativa, positiva e negativa
dell'ambiente, inteso come sistema di relazioni fra i fattori
antropici, naturalistici, chimico-fisici, climatici, paesaggistici,
architettonici, culturali, agricoli, economici e sanitari, in
conseguenza dell'attuazione sul territorio di piani o programmi
nelle diverse fasi della loro realizzazione e gestione;
d) impatti ambientali: l'alterazione qualitativa o
quantitativa, diretta e indiretta, a breve e a lungo termine,
permanente e temporanea, singola e cumulativa, positiva e negativa
dell'ambiente, inteso come sistema di relazioni fra i fattori
antropici, naturalistici, chimico-fisici, climatici, paesaggistici,
architettonici, culturali, agricoli, economici e sanitari, in
conseguenza dell'attuazione sul territorio di progetti nelle
diverse fasi della loro realizzazione, gestione e dismissione,
nonché di eventuali malfunzionamenti;
e) patrimonio culturale: l'insieme costituito dai beni
culturali e dai beni paesaggistici;
f) piani e programmi: gli atti e i provvedimenti di
pianificazione e di programmazione, comunque denominati, compresi
quelli cofinanziati dall'Unione europea, nonché le loro
modificazioni, previsti da disposizioni legislative, regolamentari
o amministrative, elaborati o approvati da enti, organismi o
soggetti privati a livello regionale o locale oppure predisposti
per essere approvati, mediante una procedura legislativa,
amministrativa o negoziale;
g) rapporto ambientale: il documento del piano o del
programma redatto in conformità all'articolo 10 e all'allegato
E;
h) progetto preliminare: gli elaborati progettuali
preliminari predisposti in conformità alla normativa statale e
regionale vigente in materia di lavori pubblici;
i) progetto definitivo: gli elaborati progettuali definitivi
predisposti in conformità alla normativa statale e regionale
vigente in materia di lavori pubblici;
j) studio preliminare ambientale: l'elaborato, che integra il
progetto preliminare, redatto ai sensi dell'allegato G;
k) studio di impatto ambientale: l'elaborato, che integra il
progetto definitivo, redatto ai sensi dell'articolo 19 e
dell'allegato H;
l) modifica sostanziale: la variazione di un piano, programma
o progetto approvato, comprese, nel caso dei progetti, le
variazioni delle loro caratteristiche o del loro funzionamento,
ovvero un loro potenziamento, che possano produrre effetti o
impatti negativi significativi sull'ambiente;
m) verifica di assoggettabilità: la verifica attivata allo
scopo di valutare, ove previsto dagli articoli 8 e 17, se piani,
programmi o progetti possono avere un impatto negativo
significativo sull'ambiente e devono essere sottoposti alla fase di
valutazione secondo le disposizioni del presente titolo;
n) provvedimento di valutazione di impatto ambientale: il
provvedimento che conclude il procedimento di VIA. È un
provvedimento obbligatorio e vincolante che sostituisce o coordina
le autorizzazioni, i pareri, i nulla osta e gli assensi, comunque
denominati, in materia ambientale e di patrimonio culturale,
inclusa l'autorizzazione integrata ambientale per gli impianti che
ricadono nel campo di applicazione del decreto legislativo 18
febbraio 2005, n. 59 (Attuazione integrale della direttiva 96/61/CE
relativa alla prevenzione e riduzione integrate
dell'inquinamento);
o) autorizzazione integrata ambientale: il provvedimento
previsto dagli articoli 5, 7, 9 e 10 del d.lgs. 59/2005;
p) proponente: il soggetto pubblico o privato che elabora il
piano, programma o progetto;
q) autorità competente: la struttura regionale competente in
materia di valutazioni ambientali, di seguito denominata struttura
competente;
r) autorità procedente: l'ente che elabora il piano o
programma, ovvero, nel caso in cui il soggetto che predispone il
piano o programma sia il proponente, l'ente che recepisce, adotta o
approva il piano o programma;
s) soggetti competenti in materia territoriale ed ambientale:
gli enti pubblici che, per le loro specifiche competenze o
responsabilità in campo ambientale o territoriale, possono essere
interessati agli effetti e impatti sull'ambiente dovuti
all'attuazione dei piani, programmi o progetti;
t) pubblico: una o più persone fisiche o giuridiche nonché,
ai sensi della legislazione vigente, le associazioni, le
organizzazioni o i gruppi di tali persone;
u) parere di valutazione ambientale strategica: il parere
obbligatorio della struttura competente sulla proposta di piano e
di programma e sul relativo rapporto ambientale, nonché
sull'adeguatezza del piano di monitoraggio;
v) dichiarazione di sintesi: l'informazione fornita
dall'autorità procedente, in fase di approvazione del piano o
programma, che illustra gli esiti del processo di VAS e, in
particolare, il modo in cui sono state integrate nel piano o
programma le considerazioni ambientali e come si è tenuto conto del
rapporto ambientale e degli esiti delle consultazioni, nonché le
ragioni per le quali è stato scelto il piano o il programma
adottato, alla luce delle alternative possibili.
Articolo 3
(Struttura competente)
1. Alla struttura competente sono assicurate terzietà e
autonomia rispetto ai compiti che le sono attribuiti dal presente
titolo.
2. La struttura competente:
a) cura le attività tecnico-istruttorie nei procedimenti di
VIA e di VAS;
b) fornisce il supporto all'autorità procedente e al
proponente per l'applicazione delle valutazioni ambientali;
c) esprime il proprio parere sull'assoggettabilità delle
proposte di piano, programma o progetto alle verifiche di cui agli
articoli 8 e 17;
d) coordina i soggetti competenti in materia territoriale ed
ambientale ai fini dell'espressione del parere di
competenza;
e) collabora, nell'ambito della VAS, con l'autorità
procedente e con il proponente al fine di definire le forme e i
soggetti della consultazione pubblica, nonché l'impostazione e i
contenuti del rapporto ambientale e le modalità di monitoraggio di
cui all'articolo 14;
f) esprime, tenendo conto della consultazione pubblica e
delle osservazioni dei soggetti competenti in materia territoriale
ed ambientale, il parere di VAS;
g) verifica l'attuazione dei piani di monitoraggio,
valutandone periodicamente i risultati ai fini del rispetto dei
principi ambientali di cui all'articolo 1, comma 2, e comunicando
all'autorità procedente e al proponente un proprio parere;
h) informa, ogni dodici mesi, il Ministero dell'ambiente e
della tutela del territorio e del mare circa i provvedimenti
adottati e i procedimenti di VIA e di VAS in corso;
i) esprime il parere di VIA;
j) esprime, in conformità alla normativa comunitaria e
statale vigente in materia, parere in merito ai procedimenti di VIA
e di VAS interregionali, nazionali e transfrontalieri.
Articolo 4
(Disposizioni procedurali generali)
1. I pareri, le autorizzazioni, gli assensi o gli elementi
informativi la cui acquisizione è preventivamente dovuta per il
rilascio del parere di VAS o del provvedimento di VIA possono
essere acquisiti da parte della struttura competente, ove ritenuto
opportuno, anche mediante conferenze di servizi indette in
conformità a quanto disposto nel capo IV della legge regionale 6
agosto 2007, n. 19 (Nuove disposizioni in materia di procedimento
amministrativo e di diritto di accesso ai documenti
amministrativi).
2. Nel rispetto dei tempi minimi definiti per la
consultazione del pubblico, nell'ambito delle procedure di seguito
disciplinate, la struttura competente può concludere con l'autorità
procedente, con le altre autorità ambientali interessate o con il
proponente, accordi per disciplinare lo svolgimento delle attività
di interesse comune ai fini della semplificazione e della maggiore
efficacia dei procedimenti.
3. Per ragioni di segreto industriale o commerciale è facoltà
del proponente presentare alla struttura competente motivata
richiesta di non rendere pubblica parte della documentazione
relativa al progetto, allo studio preliminare ambientale o allo
studio di impatto ambientale. La struttura competente, verificate
le ragioni del proponente, accoglie o respinge motivatamente la
richiesta, contemperando l'interesse alla riservatezza con
l'interesse pubblico all'accesso alle informazioni. La struttura
competente dispone comunque della documentazione riservata, con
l'obbligo di rispettare le disposizioni vigenti in materia.
Articolo 5
(Disposizioni per il coordinamento e la semplificazione dei
procedimenti)
1. La procedura per il rilascio dell'autorizzazione integrata
ambientale è coordinata nell'ambito del procedimento di VIA e il
provvedimento di VIA tiene luogo dell'autorizzazione integrata
ambientale per i progetti per i quali la relativa valutazione è di
competenza regionale e che ricadono nel campo di applicazione
dell'allegato I del d.lgs. 59/2005. È comunque assicurata l'unicità
della consultazione del pubblico per le due procedure. In questo
caso, lo studio di impatto ambientale e gli elaborati progettuali
contengono anche le informazioni previste ai commi 1 e 2
dell'articolo 5 del d.lgs. 59/2005 e il provvedimento finale
contiene le condizioni e le misure supplementari previste dagli
articoli 7 e 8 del medesimo decreto. Alle fasi di istruttoria
tecnica finalizzate al rilascio dell'autorizzazione integrata
ambientale provvede in ogni caso la struttura regionale competente
in materia di gestione delle autorizzazioni ambientali, cui
competono, inoltre, le funzioni di controllo, di aggiornamento, di
rinnovo delle autorizzazioni integrate ambientali stesse.
2. La VAS e la VIA ricomprendono la valutazione di incidenza
di cui all'articolo 7 della legge regionale 21 maggio 2007, n. 8
(Legge comunitaria 2007), e i contenuti del rapporto ambientale e
dello studio di impatto ambientale devono essere integrati secondo
quanto previsto dal medesimo articolo 7, comma 4. A tal fine, la
valutazione della struttura competente si estende alle finalità di
conservazione proprie della valutazione di incidenza oppure dà atto
degli esiti della medesima valutazione. Le modalità di informazione
del pubblico danno specifica evidenza dell'integrazione
procedurale.
3. La verifica di assoggettabilità di cui all'articolo 17 può
essere condotta, nel rispetto delle disposizioni contenute nel
presente titolo, nell'ambito della VAS. In tale caso, le modalità
di informazione del pubblico danno specifica evidenza
dell'integrazione procedurale.
4. Nella redazione dello studio di impatto ambientale,
relativo a progetti previsti da piani o programmi già sottoposti a
VAS, possono essere utilizzate le informazioni e le analisi
contenute nel rapporto ambientale. Nel corso della redazione dei
progetti e nella fase della loro valutazione sono tenute in
considerazione la documentazione e le conclusioni della VAS, nonché
gli esiti del monitoraggio di cui all'articolo 14.
CAPO II
VALUTAZIONE AMBIENTALE STRATEGICA
Articolo 6
(Ambito di applicazione della VAS)
1. Sono soggetti a VAS i seguenti piani e programmi che
possono avere effetti significativi sull'ambiente e sul patrimonio
culturale:
a) elaborati per la valutazione e la gestione della qualità
dell'aria ambiente, per i settori agricolo, forestale, della caccia
e della pesca, energetico, industriale, dei trasporti, della
gestione dei rifiuti e delle acque, delle telecomunicazioni,
turistico, della pianificazione territoriale e urbanistica, ivi
comprese le varianti sostanziali aventi carattere generale al piano
regolatore generale comunale urbanistico e paesaggistico (PRG), o
della destinazione dei suoli e che definiscono il quadro di
riferimento per l'approvazione, l'autorizzazione, l'area di
localizzazione o comunque la realizzazione dei progetti elencati
negli allegati A e B;
b) per i quali, in considerazione dei possibili effetti sulle
finalità di conservazione dei siti designati come zone di
protezione speciale per la conservazione degli uccelli selvatici
(ZPS) e quelli classificati come siti di importanza comunitaria per
la protezione degli habitat naturali e della flora e della fauna
selvatica (SIC), si ritiene necessaria la valutazione di incidenza
ai sensi dell'articolo 7 della l.r. 8/2007.
2. Per i piani e i programmi di cui al comma 1 che
determinano l'uso di piccole aree a livello locale nonché per le
modifiche minori dei piani e programmi di cui al medesimo comma, la
VAS è necessaria qualora la struttura competente valuti che possano
comunque avere effetti negativi significativi
sull'ambiente.
3. La struttura competente valuta se i piani e i programmi,
diversi da quelli di cui al comma 1, che definiscono il quadro di
riferimento per l'autorizzazione dei progetti, possono avere
effetti negativi significativi sull'ambiente.
4. Sono esclusi dal campo di applicazione del presente
titolo:
a) i piani e i programmi destinati esclusivamente a scopi di
difesa nazionale caratterizzati da somma urgenza o coperti dal
segreto di Stato;
b) i piani e i programmi finanziari o di bilancio;
c) i piani di intervento conseguenti a dichiarazione dello
stato di emergenza o di calamità, ai sensi della normativa statale
e regionale vigente in materia di protezione civile;
d) le varianti non sostanziali ai piani regolatori generali
comunali e intercomunali, di cui all'articolo 14 della legge
regionale 6 aprile 1998, n. 11 (Normativa urbanistica e di
pianificazione territoriale della Valle d'Aosta), che apportano
variazioni tese a ridurre eventuali effetti negativi significativi
sull'ambiente.
5. Gli strumenti attuativi di piani urbanistici già
sottoposti a VAS, ove non comportino variante, non sono sottoposti
né a VAS né alla verifica di assoggettabilità di cui all'articolo
8. Negli altri casi, la VAS e la verifica di assoggettabilità di
strumenti attuativi di piani urbanistici sono comunque limitate
agli aspetti che non siano già stati oggetto di valutazione nelle
medesime procedure effettuate sui piani sovraordinati.
Articolo 7
(Modalità di svolgimento)
1. La VAS è avviata dall'autorità procedente o dal proponente
contestualmente al processo di formazione del piano o programma e
comprende:
a) lo svolgimento di una verifica di assoggettabilità, ove
previsto;
b) la concertazione di avvio del processo di VAS;
c) l'elaborazione del rapporto ambientale;
d) lo svolgimento di consultazioni e concertazioni;
e) la valutazione del rapporto ambientale e degli esiti delle
consultazioni;
f) la decisione;
g) l'informazione sulla decisione;
h) il monitoraggio.
2. La fase di valutazione è effettuata durante la fase
preparatoria del piano o del programma e anteriormente alla sua
approvazione. Essa è preordinata a garantire che gli effetti
significativi sull'ambiente, derivanti dall'attuazione di detti
piani o programmi, siano presi in considerazione durante la loro
elaborazione e prima della loro approvazione.
Articolo 8
(Verifica di assoggettabilità)
1. L'autorità procedente o il proponente trasmette alla
struttura competente, su supporto cartaceo e informatico, un
rapporto preliminare, redatto sulla base dei criteri di cui
all'allegato C, comprendente una descrizione del piano o programma
e le informazioni e i dati necessari alla verifica degli effetti
significativi sull'ambiente derivanti dall'attuazione del piano o
programma, con riferimento ai suddetti criteri.
2. La struttura competente, in collaborazione con l'autorità
procedente o con il proponente, individua i soggetti competenti in
materia territoriale ed ambientale da consultare, sulla base delle
competenze e delle responsabilità ambientali connesse all'argomento
trattato dal piano o programma, con riferimento agli effetti del
piano o programma medesimo.
3. La struttura competente trasmette ai soggetti di cui al
comma 2 il documento preliminare per l'acquisizione di eventuali
osservazioni.
4. La struttura competente, sulla base dei criteri di cui
all'allegato C e tenuto conto delle eventuali osservazioni di cui
al comma 3, verifica se il piano o programma possa avere effetti
significativi sull'ambiente.
5. La struttura competente, sentita l'autorità procedente,
entro sessanta giorni dalla trasmissione di cui al comma 1, esprime
il proprio parere sulla verifica, assoggettando o escludendo il
piano o il programma dal processo di VAS e, se del caso, definendo
le necessarie prescrizioni.
6. Il risultato della verifica di assoggettabilità, comprese
le motivazioni, è reso pubblico mediante diffusione sul sito web
della Regione.
7. Al fine di contemperare gli interessi pubblici perseguiti
con la VAS con quelli in materia di pianificazione urbanistica e
territoriale, il risultato della verifica di assoggettabilità per i
piani o programmi aventi ad oggetto le varianti sostanziali al PRG
di cui all'articolo 14, comma 2, della l.r. 11/1998, è reso
pubblico:
a) unitamente alla pubblicazione di cui all'articolo 11,
comma 2, in caso di assoggettabilità;
b) con le modalità di cui all'articolo 15 della l.r. 11/1998,
come sostituito dall'articolo 30, comma 3, in caso di non
assoggettabilità.
Articolo 9
(Concertazione di avvio del processo di VAS)
1. Al fine di definire la portata e il livello di dettaglio
delle informazioni da includere nel rapporto ambientale, l'autorità
procedente o il proponente invia, su supporto cartaceo e
informatico, alla struttura competente una relazione metodologica
preliminare sui possibili effetti significativi sull'ambiente
derivanti dall'attuazione del piano o programma, redatta ai sensi
dell'allegato D.
2. L'autorità procedente o il proponente avvia una
consultazione, sin dai momenti preliminari dell'attività di
elaborazione di piani o programmi, con la struttura competente e
gli altri soggetti competenti in materia territoriale ed
ambientale, sulla base della relazione di cui al comma 1.
3. La struttura competente, in collaborazione con l'autorità
procedente o con il proponente, ove non già individuati ai sensi
dell'articolo 8, comma 2, e sulla base dei criteri ivi stabiliti,
individua i soggetti competenti in materia territoriale ed
ambientale ai quali trasmettere la relazione di cui al comma 1,
onde acquisirne le eventuali osservazioni, da rendersi nei termini
concordati e, comunque, non oltre trenta giorni dal ricevimento
della medesima relazione.
4. La consultazione, salvo ove diversamente concordato, anche
in relazione alle osservazioni eventualmente sollevate dai soggetti
competenti in materia territoriale ed ambientale, si conclude entro
novanta giorni dalla trasmissione della relazione di cui al comma
1, con la definizione degli elementi da includere nel rapporto
ambientale di cui all'articolo 10.
Articolo 10
(Redazione del rapporto ambientale)
1. La redazione del rapporto ambientale spetta all'autorità
procedente o al proponente.
2. Il rapporto ambientale costituisce parte integrante del
piano o del programma e ne accompagna l'intero processo di
elaborazione e approvazione, dimostrando che i fattori ambientali
sono stati integrati nel processo decisionale, con particolare
riferimento ai vigenti programmi per lo sviluppo sostenibile,
stabiliti dall'Unione europea, dai trattati e dai protocolli
internazionali, nonché dalle disposizioni normative o
programmatiche statali o regionali.
3. Il rapporto ambientale concorre alla definizione degli
obiettivi e delle strategie del piano o del programma e indica i
criteri di compatibilità ambientale, nonché gli indicatori
ambientali di riferimento e le modalità per il monitoraggio. Il
rapporto ambientale individua, descrive e valuta, ai sensi
dell'allegato E, gli effetti significativi che l'attuazione del
piano o del programma proposto potrebbe avere sull'ambiente, nonché
le ragionevoli alternative che possono adottarsi in considerazione
degli obiettivi e dell'ambito territoriale del piano o del
programma stesso.
4. Il rapporto ambientale tiene conto del livello delle
conoscenze e dei metodi di valutazione attuali, dei contenuti e del
livello di dettaglio del piano o del programma. Per evitare
duplicazioni della valutazione, possono essere utilizzati, se
pertinenti, approfondimenti già effettuati e informazioni ottenute
nell'ambito di altri livelli decisionali o altrimenti acquisite in
attuazione di altre disposizioni normative.
Articolo 11
(Partecipazione)
1. La proposta di piano o di programma, corredata del
rapporto ambientale e di una sintesi non tecnica dello stesso, è
trasmessa su supporto cartaceo e informatico alla struttura
competente che provvede ad informare dell'avvenuta ricezione i
soggetti competenti in materia territoriale ed ambientale, per
l'espressione di eventuali osservazioni da rendersi nei termini di
cui al comma 6. Qualora si tratti di varianti sostanziali al PRG,
la proposta di piano o di programma coincide con il testo
preliminare adottato dal Comune proponente.
2. Contestualmente alla trasmissione di cui al comma 1,
l'autorità procedente o il proponente provvede alla pubblicazione
di un avviso nel Bollettino ufficiale della Regione,
contenente:
a) il titolo della proposta di piano o di programma;
b) il proponente;
c) l'autorità procedente;
d) l'indicazione delle sedi ove può essere presa visione del
piano o del programma, del rapporto ambientale e della sintesi non
tecnica.
3. Nel caso di varianti sostanziali al PRG, contestualmente
alla trasmissione di cui al comma 1 e alla pubblicazione di cui al
comma 2, il Comune proponente provvede alla pubblicazione mediante
deposito in pubblica visione degli atti della variante adottata e
della deliberazione di adozione, presso la segreteria del Comune
stesso; dell'avvenuta adozione è data tempestiva informazione
tramite comunicato inviato agli organi di informazione a carattere
regionale o locale. Chiunque ha facoltà di presentare osservazioni,
nel pubblico interesse, fino allo scadere dei termini di cui al
comma 6.
4. Il piano o programma, il rapporto ambientale e il rapporto
di sintesi sono messi a disposizione dei soggetti competenti in
materia territoriale ed ambientale e del pubblico, mediante
deposito presso gli uffici della struttura competente,
dell'autorità procedente e del proponente, affinché questi abbiano
l'opportunità di esprimersi.
5. La struttura competente pubblica sul sito web della
Regione i documenti inerenti alla proposta di piano o di programma,
con il collegamento al sito web dell'autorità procedente o del
proponente.
6. Entro sessanta giorni dalla pubblicazione dell'avviso di
cui al comma 2 ovvero, nel caso di varianti sostanziali al PRG, da
quella di cui al comma 3, chiunque può prendere visione della
proposta di piano o di programma e del relativo rapporto ambientale
e presentare alla struttura competente e all'autorità procedente o
al proponente proprie osservazioni, anche fornendo nuovi o
ulteriori elementi conoscitivi e valutativi.
7. Le procedure di deposito, pubblicità e partecipazione,
disposte ai sensi della normativa vigente per piani e programmi
specifici, sono coordinate al fine di evitare duplicazioni con le
disposizioni di cui al presente titolo.
Articolo 12
(Procedimento di valutazione ambientale strategica)
1. La struttura competente, in collaborazione con l'autorità
procedente o con il proponente, cura l'istruttoria, valuta la
documentazione presentata e le osservazioni pervenute ed esprime il
parere entro novanta giorni dalla scadenza dei termini di cui
all'articolo 11, comma 6.
2. Ove necessario, l'autorità procedente e il proponente, in
collaborazione con la struttura competente, provvedono, sulla base
del parere di cui al comma 1, alla revisione del piano o del
programma, al fine di presentarli per l'approvazione. Nella
revisione possono essere coinvolti altri soggetti competenti in
materia territoriale ed ambientale.
3. Nel caso di varianti sostanziali al PRG, il Comune
proponente, a seguito del parere di cui al comma 1, nonché degli
eventuali adeguamenti apportati alla variante, adotta il testo
definitivo della medesima.
4. Il piano o programma, il rapporto ambientale, il parere di
cui al comma 1 e la documentazione acquisita nell'ambito della
consultazione sono trasmessi all'organo competente per
l'approvazione del piano o del programma.
Articolo 13
(Informazione sull'approvazione del piano o del
programma)
1. L'atto di approvazione del piano o del programma
contiene:
a) il parere espresso dalla struttura competente ai sensi
dell'articolo 12, comma 1;
b) la dichiarazione di sintesi;
c) le misure adottate in merito al monitoraggio di cui
all'articolo 14.
2. L'autorità procedente provvede alla pubblicazione, nel
Bollettino ufficiale della Regione, dell'avviso di avvenuta
approvazione del piano o del programma, con l'indicazione della
sede ove prendere visione del piano o del programma approvato e
della documentazione oggetto dell'istruttoria. Tale avviso è reso
pubblico attraverso i siti web della Regione, dell'autorità
procedente e del proponente.
Articolo 14
(Monitoraggio)
1. Il monitoraggio assicura il controllo degli effetti
significativi sull'ambiente derivanti dall'attuazione del piano o
del programma approvato e la verifica del raggiungimento degli
obiettivi di sostenibilità prefissati, anche al fine di individuare
tempestivamente gli effetti negativi imprevisti e di consentire
alla struttura competente di prescrivere le opportune misure
correttive.
2. Il monitoraggio è effettuato dall'autorità procedente o
dal proponente e i relativi risultati devono essere trasmessi
periodicamente alla struttura competente per consentirne la
valutazione.
3. Nel caso di varianti sostanziali al PRG, il monitoraggio
di cui al comma 1 è effettuato dal Comune proponente.
4. Il piano o programma individua le responsabilità e le
risorse finanziarie necessarie per la realizzazione e la gestione
del monitoraggio.
5. Delle modalità di svolgimento del monitoraggio, dei
risultati e delle eventuali misure correttive adottate ai sensi del
comma 1, è data adeguata informazione attraverso i siti web della
Regione, dell'autorità procedente e del proponente.
6. Le informazioni raccolte attraverso il monitoraggio sono
messe a disposizione anche nell'ambito del sistema informativo
territoriale e tenute in conto nel caso di eventuali modificazioni
al piano o programma e, comunque, sono sempre incluse nel quadro
conoscitivo dei successivi atti di pianificazione o
programmazione.
CAPO III
VALUTAZIONE DI IMPATTO AMBIENTALE
Articolo 15
(Ambito di applicazione della VIA)
1. Sono soggetti a VIA i seguenti progetti che possono avere
impatti significativi sull'ambiente:
a) i progetti di cui all'allegato A e le loro modifiche
sostanziali;
b) i progetti che risultano assoggettabili a VIA ai sensi
dell'articolo 17.
2. Per i progetti di cui agli allegati A e B, ricadenti
all'interno delle aree naturali protette, individuate ai sensi
della legge 6 dicembre 1991, n. 394 (Legge quadro sulle aree
protette), e dalla legge regionale 30 luglio 1991, n. 30 (Norme per
l'istituzione di aree naturali protette), le soglie dimensionali,
ove previste, sono ridotte del 50 per cento.
3. Sono esclusi dal campo di applicazione del presente capo
singoli interventi disposti in via d'urgenza, ai sensi
dell'articolo 5, commi 2 e 5, della legge 24 febbraio 1992, n. 225
(Istituzione del Servizio nazionale della protezione civile), al
solo scopo di salvaguardare l'incolumità delle persone e di mettere
in sicurezza gli immobili da un pericolo imminente o a seguito di
calamità. In tale caso la struttura competente, sulla base della
documentazione trasmessa dalle autorità che dispongono tali
interventi:
a) mette a disposizione del pubblico coinvolto le
informazioni relative alla decisione di esenzione e le ragioni per
cui è stata concessa;
b) informa la Commissione europea, tramite il Ministero
dell'ambiente e della tutela del territorio e del mare, delle
motivazioni dell'esclusione accludendo le informazioni messe a
disposizione del pubblico.
Articolo 16
(Modalità di svolgimento)
1. La VIA è avviata dal proponente e comprende:
a) lo svolgimento di una verifica di assoggettabilità, ove
previsto;
b) la definizione dei contenuti dello studio di impatto
ambientale;
c) la presentazione e la pubblicazione del progetto;
d) lo svolgimento di consultazioni e concertazioni;
e) la valutazione dello studio di impatto ambientale e degli
esiti delle consultazioni;
f) la decisione;
g) l'informazione sulla decisione;
h) il monitoraggio.
2. Per i progetti inseriti in piani o programmi per i quali
si è conclusa positivamente la procedura di VAS, il giudizio di VIA
negativo ovvero il contrasto di valutazione su elementi già oggetto
della VAS è adeguatamente motivato.
Articolo 17
(Verifica di assoggettabilità)
1. Sono soggetti a verifica di assoggettabilità:
a) i progetti di cui all'allegato B;
b) le modifiche sostanziali dei progetti di cui agli allegati
A e B;
c) i progetti, non compresi nelle lettere a) e b), la cui
verifica sia richiesta dal proponente o dal Comune territorialmente
interessato.
2. Il proponente trasmette alla struttura competente il
progetto preliminare su supporto cartaceo, corredato di uno studio
preliminare ambientale redatto ai sensi dell'allegato G, da
trasmettersi anche su supporto informatico.
3. La struttura competente, entro dieci giorni dalla
ricezione dei documenti di cui al comma 2, ne verifica la
completezza e richiede eventuali integrazioni, indicando i termini
per la presentazione delle stesse.
4. La struttura competente individua altresì i soggetti
competenti in materia territoriale ed ambientale da consultare per
l'espressione di eventuali osservazioni.
5. La struttura competente, entro quarantacinque giorni dalla
scadenza del termine di cui al comma 3 oppure, qualora abbia
richiesto integrazioni, dalla presentazione delle medesime, sulla
base degli elementi di cui all'allegato F e delle osservazioni
pervenute, verifica i possibili impatti significativi sull'ambiente
del progetto ed esprime conseguentemente un provvedimento di
assoggettabilità.
6. Se il progetto non ha impatti negativi significativi
sull'ambiente, la struttura competente esclude il medesimo dalla
procedura di VIA, impartendo, ove ritenuto opportuno, le necessarie
prescrizioni. In caso contrario, si applicano le disposizioni di
cui agli articoli da 18 a 26.
7. L'esito della verifica di assoggettabilità, comprese le
motivazioni, è reso pubblico mediante integrale diffusione sul sito
web della Regione e sintetico avviso nel Bollettino ufficiale della
Regione.
Articolo 18
(Definizione dei contenuti dello studio di impatto
ambientale)
1. Il proponente, al fine di definire la portata delle
informazioni da includere nello studio di impatto ambientale, il
relativo livello di dettaglio e le metodologie da adottare, può
richiedere, mediante apposita istanza, una fase di consultazione
con la struttura competente e i soggetti competenti in materia
territoriale ed ambientale.
2. Nei casi di cui al comma 1, il proponente deve presentare
alla struttura competente, su supporto cartaceo e informatico, un
piano di lavoro per la redazione dello studio di impatto
ambientale, corredato:
a) del progetto preliminare;
b) dello studio preliminare ambientale, comprensivo
dell'elenco delle autorizzazioni, pareri, nulla osta e assensi,
comunque denominati, necessari alla realizzazione e all'esercizio
dell'opera o dell'intervento.
3. La struttura competente avvia una fase di consultazione
con il proponente e i soggetti competenti in materia territoriale
ed ambientale, nella quale:
a) verifica, sulla base della documentazione disponibile,
anche con riferimento alla localizzazione prevista dal progetto,
l'esistenza di eventuali incompatibilità con la normativa
vigente;
b) esamina le principali alternative, compresa l'alternativa
zero;
c) si pronuncia sulle condizioni per l'elaborazione del
progetto, sul livello di dettaglio e sulle metodologie da adottare
nello studio di impatto ambientale, tenendo conto delle conoscenze
e dei metodi di valutazione disponibili e della possibilità per il
proponente di raccogliere i dati richiesti.
4. La fase di consultazione si conclude entro sessanta giorni
dalla presentazione dell'istanza di cui al comma 1.
Articolo 19
(Studio di impatto ambientale)
1. La redazione dello studio di impatto ambientale, insieme a
tutti gli altri documenti elaborati nelle varie fasi del
procedimento, sono a carico del proponente.
2. Lo studio di impatto ambientale è predisposto secondo le
indicazioni di cui all'allegato H e nel rispetto degli esiti della
consultazione di cui all'articolo 18, qualora attivata.
3. Allo studio di impatto ambientale deve essere allegata una
sintesi non tecnica delle caratteristiche dimensionali e funzionali
del progetto, nonché dei dati e delle informazioni contenuti nello
studio stesso. La documentazione deve essere predisposta al fine di
consentirne un'agevole comprensione e riproduzione da parte del
pubblico.
Articolo 20
(Presentazione dell'istanza)
1. L'istanza di VIA è presentata alla struttura competente
dal proponente ed è corredata:
a) del progetto definitivo;
b) dello studio di impatto ambientale;
c) della sintesi non tecnica;
d) dell'elenco delle autorizzazioni, pareri, nulla osta e
assensi, comunque denominati, necessari alla realizzazione e
all'esercizio dell'opera o dell'intervento.
2. Dei documenti di cui al comma 1 deve, altresì, essere
presentata copia conforme all'originale su supporto
informatico.
3. Entro trenta giorni dalla presentazione dell'istanza di
cui al comma 1, la struttura competente verifica la completezza
della documentazione e richiede eventuali integrazioni,
determinando, in accordo con il proponente, il termine entro cui
presentarle. Decorso tale termine senza che siano state presentate
integrazioni, il progetto si intende non presentato. Nel medesimo
termine, la struttura competente individua i soggetti competenti in
materia territoriale ed ambientale da coinvolgere ai sensi
dell'articolo 22.
4. La documentazione di cui al comma 1, eventualmente
integrata ai sensi del comma 3, è depositata dal proponente presso
gli uffici della struttura competente nel numero di copie dalla
medesima richiesto e presso i Comuni nel cui territorio è
realizzata l'opera o l'intervento.
5. La struttura competente, contestualmente al deposito di
cui al comma 4, provvede a:
a) dare notizia dell'avvenuto deposito mediante pubblicazione
sul sito web della Regione, nonché mediante pubblicazione di un
avviso nel Bollettino ufficiale della Regione e nell'albo pretorio
dei Comuni interessati. Tali pubblicazioni devono contenere le
informazioni essenziali relative al progetto, l'indicazione delle
sedi ove possono essere consultati gli atti nella loro interezza e
i termini entro i quali è possibile presentare
osservazioni;
b) trasmettere l'istanza, completa degli allegati, ai
soggetti competenti in materia territoriale ed ambientale
interessati, qualora la realizzazione del progetto preveda
autorizzazioni, pareri, nulla osta e assensi, comunque denominati,
in materia ambientale o relativi al patrimonio culturale.
6. Dalla data della pubblicazione dell'avviso nel Bollettino
ufficiale della Regione decorrono i termini per l'informazione e la
partecipazione e per la valutazione e la decisione.
7. A cura del proponente, su di un quotidiano a diffusione
regionale, deve essere data comunicazione dell'avvenuto deposito ed
essere fornita una breve descrizione del progetto, con
l'indicazione delle sedi ove possono essere consultati gli atti
nella loro interezza.
8. Sul sito web della Regione è pubblicato e aggiornato
l'iter del procedimento ed è data notizia dell'eventuale
presentazione di modifiche sostanziali e integrazioni del
progetto.
Articolo 21
(Consultazione con il pubblico)
1. Entro il termine di sessanta giorni dalla pubblicazione
nel Bollettino ufficiale della Regione prevista dall'articolo 20,
comma 5, lettera a), chiunque può prendere visione del progetto e
del relativo studio di impatto ambientale e presentare proprie
osservazioni, anche fornendo nuovi o ulteriori elementi conoscitivi
e valutativi.
2. La struttura competente può disporre che la consultazione
per l'esame dello studio di impatto ambientale avvenga mediante lo
svolgimento di un'inchiesta pubblica, senza che ciò comporti
interruzioni o sospensioni dei termini procedimentali.
3. L'inchiesta di cui al comma 2 si conclude con una
relazione sui lavori svolti e un giudizio sui risultati emersi, da
acquisire e valutare ai fini del provvedimento di VIA.
Articolo 22
(Concertazione con i soggetti competenti in materia
territoriale ed ambientale)
1. I soggetti competenti in materia territoriale ed
ambientale rendono le proprie determinazioni entro quarantacinque
giorni dalla pubblicazione nel Bollettino ufficiale della Regione
prevista dall'articolo 20, comma 5, lettera a), ovvero nell'ambito
della conferenza dei servizi eventualmente indetta dalla struttura
competente.
Articolo 23
(Valutazione dello studio di impatto ambientale e degli esiti
della consultazione)
1. La fase di valutazione deve essere svolta entro novanta
giorni dalla scadenza del termine di cui all'articolo 21, comma
1.
2. La struttura competente acquisisce e valuta la
documentazione presentata, nonché le risultanze della consultazione
di cui all'articolo 21 e della concertazione di cui all'articolo
22, tenendone conto nel parere di VIA.
3. Entro i primi trenta giorni della fase di valutazione, il
proponente, sulla base delle risultanze della consultazione e della
concertazione, può richiedere alla struttura competente:
a) un sintetico contraddittorio con i soggetti che hanno
presentato pareri o osservazioni. Il verbale del contraddittorio è
acquisito e valutato ai fini del provvedimento di VIA;
b) di modificare o integrare i documenti presentati.
4. Nel termine di cui al comma 3, la struttura competente può
richiedere al proponente, in un'unica soluzione, integrazioni alla
documentazione presentata.
5. Per l'effettuazione delle modificazioni o integrazioni di
cui ai commi 3 e 4, la struttura competente concede un termine che
non può superare i sessanta giorni, prorogabili, su motivata
istanza del proponente, previa valutazione da parte della struttura
medesima.
6. La struttura competente, ove ritenga rilevante per il
pubblico la conoscenza dei contenuti delle modificazioni o
integrazioni di cui ai commi 3 e 4, dà pubblico avviso
dell'avvenuto deposito con le modalità di cui all'articolo 20,
comma 5, lettera a), e dispone che il proponente ne depositi copia
presso i Comuni nel cui territorio è realizzata l'opera o
l'intervento. In tal caso, chiunque entro sessanta giorni dalla
pubblicazione dell'avviso può presentare osservazioni.
7. La presentazione di modificazioni o integrazioni sospende
i termini per l'adozione del provvedimento di VIA, che riprendono a
decorrere dalla data del deposito delle medesime ovvero dalla
scadenza del termine di cui al comma 6.
8. Nei casi in cui è necessario procedere ad accertamenti e
indagini di particolare complessità, la struttura competente
proroga il termine del procedimento di valutazione sino ad un
massimo di ulteriori sessanta giorni dalla scadenza dei termini di
cui al comma 1, dandone comunicazione al proponente.
Articolo 24
(Decisione)
1. La struttura competente conclude la fase di VIA con
parere, da trasmettere alla Giunta regionale almeno trenta giorni
prima della scadenza del termine di cui all'articolo 23, comma 1,
per l'adozione del provvedimento di VIA, fatte salve eventuali
sospensioni o proroghe dei termini procedimentali disposte ai sensi
del medesimo articolo 23.
2. Il provvedimento di VIA contiene le condizioni per la
realizzazione, per l'esercizio e per la dismissione dei
progetti.
3. Salvi i casi previsti dall'articolo 15, comma 3, non può
farsi luogo all'inizio dei lavori senza che sia stato adottato il
provvedimento di VIA. I lavori di realizzazione dei progetti
sottoposti alla fase di valutazione devono essere iniziati entro
cinque anni dalla pubblicazione del provvedimento di VIA. Tenuto
conto delle caratteristiche del progetto, il provvedimento può
stabilire un periodo più lungo. Trascorso detto periodo, salvo
proroga concessa dalla Giunta regionale su istanza del proponente,
la procedura di VIA deve essere reiterata.
Articolo 25
(Informazione sulla decisione)
1. Il provvedimento di VIA è pubblicato per estratto, a cura
della struttura competente, nel Bollettino ufficiale della Regione.
Dalla data di pubblicazione decorrono i termini per eventuali
impugnazioni in sede giurisdizionale da parte dei soggetti
interessati.
2. Il provvedimento di VIA deve, inoltre, essere pubblicato
integralmente sul sito web della Regione, con l'indicazione della
sede ove prendere visione della documentazione oggetto
dell'istruttoria e delle valutazioni successive.
Articolo 26
(Monitoraggio)
1. Il provvedimento di VIA contiene ogni opportuna
indicazione per la progettazione e lo svolgimento delle attività di
controllo e di monitoraggio degli impatti.
2. Il monitoraggio degli impatti è effettuato dal proponente
sulla base di quanto stabilito nel provvedimento di VIA. Il
proponente deve comunicare alla struttura competente i risultati
del monitoraggio e le eventuali misure correttive proposte.
3. Il monitoraggio assicura il controllo degli impatti
significativi sull'ambiente provocati dalle opere o dagli
interventi approvati, nonché la corrispondenza alle prescrizioni
espresse sulla compatibilità ambientale degli stessi, anche al fine
di individuare tempestivamente gli impatti negativi imprevisti e di
consentire alla struttura competente di prescrivere le opportune
misure correttive.
4. Delle modalità di svolgimento del monitoraggio, dei
risultati e delle eventuali misure correttive deve essere data
notizia sul sito web della Regione.
CAPO IV
CONTROLLI E SANZIONI
Articolo 27
(Vigilanza e controllo)
1. Fatte salve le competenze riconosciute dallo Stato agli
ufficiali e agenti di polizia giudiziaria, alla struttura
competente spetta la vigilanza e il controllo sull'osservanza delle
disposizioni di cui al presente titolo, anche avvalendosi,
nell'ambito delle rispettive competenze, dei Comuni, del Corpo
forestale della Valle d'Aosta e dell'ARPA.
Articolo 28
(Sanzioni)
1. Chiunque realizzi un'opera o un intervento cui si
applicano le disposizioni del presente titolo in assenza della
verifica di assoggettabilità di cui all'articolo 17 ovvero del
provvedimento di VIA è soggetto alla sanzione amministrativa del
pagamento di una somma di denaro da euro 10.000 a euro
60.000.
2. Chiunque, nella realizzazione di un'opera o di un
intervento, violi le prescrizioni impartite in sede di verifica di
assoggettabilità di cui all'articolo 17 o dal provvedimento di VIA,
nonché le prescrizioni impartite dalle misure correttive in fase di
monitoraggio, è soggetto alla sanzione amministrativa del pagamento
di una somma di denaro da euro 5.000 a euro 30.000.
3. Qualora siano state accertate le violazioni di cui ai
commi 1 e 2, la struttura competente dispone la sospensione dei
lavori e, valutata l'entità del pregiudizio ambientale arrecato e
quello eventualmente conseguente all'applicazione delle sanzioni di
cui al presente comma, può disporre a cura e spese del proponente,
definendone i termini e le modalità:
a) nel caso di cui al comma 1, la demolizione e il ripristino
dello stato dei luoghi e della situazione ambientale;
b) nel caso di cui al comma 2, l'adeguamento dell'opera o
dell'intervento alle prescrizioni impartite.
4. In caso di inottemperanza a quanto disposto dal comma 3,
la struttura competente ne dà notizia al Presidente della Regione
per l'attivazione delle procedure necessarie all'esecuzione, a
spese del soggetto inadempiente, degli adempimenti di cui al
medesimo comma, con i mezzi a disposizione dell'Amministrazione
regionale ovvero tramite impresa se i lavori non siano eseguibili
in gestione diretta.
5. All'irrogazione delle sanzioni di cui ai commi 1 e 2
provvede il Presidente della Regione, sulla base degli accertamenti
effettuati dai soggetti preposti alla vigilanza e al controllo ai
sensi dell'articolo 27.
6. Per l'applicazione delle sanzioni di cui ai commi 1 e 2,
si osservano le disposizioni di cui alla legge 24 novembre 1981, n.
689 (Modifiche al sistema penale).
7. In ogni caso, sono fatte salve le sanzioni previste dalla
normativa statale e regionale vigente.
CAPO V
DISPOSIZIONI TRANSITORIE E FINALI
Articolo 29
(Disposizioni transitorie e finali)
1. Le procedure di VAS e di VIA, avviate precedentemente
all'entrata in vigore della presente legge, sono concluse ai sensi
della normativa vigente al momento dell'avvio del
procedimento.
2. La VAS e la VIA costituiscono, per i piani, i programmi e
i progetti di opere e interventi cui si applicano le disposizioni
della presente legge, presupposto o parte integrante del
procedimento di autorizzazione o di approvazione.
3. Ogni riferimento alla legge regionale 18 giugno 1999, n.
14 (Nuova disciplina della procedura di valutazione di impatto
ambientale. Abrogazione della legge regionale 4 marzo 1991, n. 6
(Disciplina della procedura di valutazione dell'impatto
ambientale)), contenuto nelle leggi o nei regolamenti regionali,
deve intendersi effettuato alle corrispondenti disposizioni del
presente titolo.
Articolo 30
(Abrogazioni e modificazioni di leggi)
1. Sono abrogate le seguenti disposizioni:
a) la l.r. 14/1999;
b) l'articolo 17 della legge regionale 9 aprile 2003, n. 11
(Disposizioni concernenti l'esercizio delle funzioni amministrative
in materia di insediamenti produttivi e l'istituzione dello
sportello unico per le attività produttive);
c) l'articolo 28 della legge regionale 5 dicembre 2005, n. 31
(Manutenzione, per l'anno 2005, del sistema normativo regionale.
Modificazioni di leggi regionali e altre disposizioni).
2. Alla l.r. 11/1998 sono apportate le seguenti
modificazioni:
a) al comma 5 dell'articolo 5, le parole: "dell'impatto" sono
soppresse;
b) il comma 7 dell'articolo 14 è abrogato;
c) al comma 7 dell'articolo 29, le parole: "di impatto" sono
soppresse.
3. L'articolo 15 della l.r. 11/1998 è sostituito dal
seguente:
"Articolo 15
(Procedure per la formazione, l'adozione e l'approvazione
delle varianti sostanziali al PRG)
1. Le varianti sostanziali al PRG sono sottoposte a verifica
di assoggettabilità ai sensi della normativa regionale vigente in
materia di VAS.
2. Per le varianti sostanziali che, a seguito della verifica
di cui al comma 1, necessitano di VAS e, in ogni caso, per le
varianti sostanziali aventi carattere generale, la formazione e
l'adozione avvengono secondo le procedure di cui alla normativa
regionale vigente in materia di VAS.
3. Per le varianti sostanziali che, a seguito della verifica
di cui al comma 1, non necessitano di VAS, il Comune elabora la
bozza di variante sostanziale al PRG, definendo i criteri e i
contenuti fondamentali della variante stessa; la bozza contiene una
relazione idonea a evidenziare la coerenza con i principi, le
finalità e le determinazioni della presente legge e della
pianificazione territoriale e paesaggistica della Regione.
4. La bozza di variante di cui al comma 3 è sottoposta a una
valutazione preliminare, nei tempi e nei modi di cui ai commi 5 e
6, ed è contestualmente e con procedimenti coordinati, fatta
oggetto di concertazione con le strutture regionali competenti in
materia di beni culturali e di tutela del paesaggio.
5. Al fine di garantire un'organica consultazione preventiva,
la struttura regionale competente in materia di urbanistica cura
l'istruttoria acquisendo i pareri e le osservazioni di tutte le
strutture regionali interessate al contenuto della variante
sostanziale; il risultato di tale istruttoria è valutato da una
conferenza di pianificazione, le cui modalità di funzionamento sono
stabilite con deliberazione della Giunta regionale, convocata dal
responsabile del procedimento e alla quale partecipano i
responsabili delle strutture regionali competenti in materia di
ambiente, urbanistica, tutela del paesaggio, beni culturali,
programmazione regionale, vincoli idrogeologici, protezione
dell'ambiente ed altri eventualmente individuati dal responsabile
del procedimento in relazione ai contenuti della variante
sostanziale. Ai lavori della conferenza partecipa il Sindaco, o suo
delegato, del Comune che ha adottato la variante.
6. Le attività di cui al comma 5 sono compiute nel termine di
centocinquanta giorni dalla ricezione, da parte della struttura
regionale competente in materia di urbanistica, degli atti completi
della bozza di variante di cui al comma 3; decorso tale termine
senza che la struttura stessa abbia concluso le attività di cui al
comma 5, il Comune ne prescinde. La conferenza di pianificazione
conclude il procedimento di concertazione di cui al comma
4.
7. Tenuto conto dell'esito delle attività di cui ai commi 3,
4, 5 e 6 il Comune adotta il testo preliminare della variante
sostanziale.
8. La variante sostanziale adottata è pubblicata mediante
deposito in pubblica visione dei relativi atti presso il Comune
interessato per quarantacinque giorni consecutivi; dell'avvenuta
adozione è data tempestiva informazione tramite comunicato inviato
agli organi di informazione a carattere regionale o locale.
Chiunque ha facoltà di produrre osservazioni, nel pubblico
interesse, fino allo scadere del termine predetto.
9. Il Comune si pronuncia sulle osservazioni eventualmente
prodotte ai sensi del comma 8 disponendo, ove del caso, i
conseguenti adeguamenti della variante sostanziale; questi non
comportano una nuova pubblicazione ove non riguardino modifiche che
attengono all'impostazione generale del PRG di cui all'articolo 14,
comma 2. Il Comune adotta, infine, il testo definitivo della
variante sostanziale.
10. Il provvedimento mediante il quale il Comune ha adottato
il testo definitivo della variante sostanziale e i relativi
elaborati sono trasmessi alla struttura regionale competente in
materia di urbanistica, che li esamina per valutarne la coerenza
con i principi, le finalità e le determinazioni della presente
legge e della pianificazione territoriale e paesaggistica della
Regione; a tal fine, la medesima struttura cura l'istruttoria
acquisendo i pareri e le osservazioni di tutte le strutture
regionali e, ove del caso, degli enti pubblici interessati dal
contenuto della variante sostanziale; il risultato di tale
istruttoria è valutato dalla conferenza di pianificazione di cui al
comma 5.
11. Le attività di cui al comma 10 e quelle di cui al comma
12 sono compiute nel termine di centoventi giorni dalla ricezione,
da parte della struttura regionale competente in materia di
urbanistica, degli atti completi della variante sostanziale
adottata. Decorso tale termine, il PRG si applica con effetti
equivalenti a quelli dello strumento approvato, ai fini delle
decisioni sulle domande di concessione edilizia, della formazione
dei piani urbanistici di dettaglio, del rispetto delle distanze a
protezione delle strade, delle eccezioni ai vincoli di
inedificabilità, degli accordi di programma, delle intese e delle
procedure accelerate e, comunque, per l'applicazione di quelle
altre disposizioni che ne prevedono la vigenza.
12. La Giunta regionale, sulla scorta delle valutazioni
conclusive operate dalla conferenza di pianificazione e sentite le
valutazioni del Sindaco del Comune interessato, con propria
deliberazione:
a) approva la variante sostanziale;
b) non approva la variante sostanziale;
c) propone al Comune delle modificazioni.
13. Nel caso di proposte di modificazione da parte della
Giunta regionale, il Comune può disporne l'accoglimento, che
comporta l'approvazione definitiva delle varianti sostanziali,
oppure presentare proprie controdeduzioni su cui la Giunta stessa,
sentito il parere della conferenza di pianificazione, deve
pronunciarsi in via definitiva entro novanta giorni dal loro
ricevimento.
14. La variante sostanziale assume efficacia con la
pubblicazione, nel Bollettino ufficiale della Regione, della
deliberazione della Giunta regionale che l'approva o della
dichiarazione con la quale il Comune interessato attesta
l'accoglimento delle proposte di modificazione della Giunta
stessa.".
TITOLO II
MODIFICAZIONI DI LEGGI REGIONALI IN ADEGUAMENTO AGLI OBBLIGHI
COMUNITARI
CAPO I
DISPOSIZIONI PER L'ATTUAZIONE DELLA DIRETTIVA
2006/123/CE
Articolo 31
(Principi)
1. L'attuazione della direttiva 2006/123/CE del Parlamento
europeo e del Consiglio, del 12 dicembre 2006, relativa ai servizi
nel mercato interno, di seguito denominata direttiva servizi, è
finalizzata, nell'ambito dell'ordinamento regionale, a rendere
effettive la libertà di stabilimento e la libera circolazione dei
servizi, garantite dagli articoli 43 e 49 del Trattato CE,
perseguendo in particolare i seguenti obiettivi:
a) garantire l'accesso e l'esercizio non discriminatorio
delle attività di servizi secondo i principi di trasparenza,
proporzionalità e parità di trattamento;
b) semplificare, anche mediante l'adozione di procedure
elettroniche per l'accesso e l'esercizio delle attività di servizi
e la divulgazione delle informazioni, i procedimenti amministrativi
di autorizzazione relativi alle medesime attività, intendendosi per
autorizzazione qualsiasi procedura che obbliga un prestatore o un
destinatario a rivolgersi ad un'autorità competente, allo scopo di
ottenere una decisione formale o implicita relativa all'accesso ad
un'attività di servizio o al suo esercizio.
2. Ai fini di cui al comma 1, le autorizzazioni relative alle
attività di servizi, come definiti all'articolo 4, paragrafo 1,
numero 1), della direttiva servizi devono, in particolare:
a) avere durata illimitata, salvi i casi individuati
dall'articolo 11 della direttiva servizi;
b) rispettare i seguenti principi:
1) non discriminazione: i requisiti per poter accedere o
esercitare un'attività di servizi non devono essere direttamente o
indirettamente discriminatori in funzione della cittadinanza o, per
quanto riguarda le società, dell'ubicazione della sede
legale;
2) necessità: i requisiti sono giustificati da motivi
imperativi d'interesse generale, come definiti dall'articolo 4,
paragrafo 1, numero 8), della direttiva servizi, con particolare
riferimento, tra gli altri, alla sanità pubblica, alla tutela dei
consumatori e alla tutela dell'ambiente;
3) proporzionalità: l'obiettivo perseguito non può essere
conseguito tramite una misura meno restrittiva, in particolare nel
caso in cui un controllo a posteriori non sia sufficiente.
Articolo 32
(Modificazioni di leggi regionali in adeguamento alla
direttiva servizi)
1. Il comma 1 dell'articolo 6 della legge regionale 31
dicembre 1999, n. 44 (Disciplina della professione di maestro di
sci e delle scuole di sci in Valle d'Aosta. Abrogazione delle leggi
regionali 1° dicembre 1986, n. 59, 6 settembre 1991, n. 58 e 16
dicembre 1992, n. 74), è sostituito dal seguente:
"1. Si considera esercizio stabile della professione
l'attività svolta dal maestro di sci in forma individuale o
nell'ambito di una scuola di sci autorizzata. L'esercizio stabile
della professione è subordinato all'iscrizione all'albo.".
2. La lettera a) del comma 1 dell'articolo 11 della l.r.
44/1999 è sostituita dalla seguente:
"a) essere cittadino italiano o di altro Stato dell'Unione
europea oppure cittadino di Stati non appartenenti all'Unione
europea, se soggetto regolarmente soggiornante nel territorio dello
Stato;".
3. La lettera b) del comma 1 dell'articolo 11 della l.r.
44/1999 è abrogata.
4. Al comma 3 dell'articolo 26 della l.r. 44/1999, le parole:
"residenti e/o" sono soppresse.
5. La lettera b) del comma 2 dell'articolo 5 della legge
regionale 21 gennaio 2003, n. 1 (Nuovo ordinamento delle
professioni di guida turistica, di accompagnatore turistico, di
guida escursionistica naturalistica, di accompagnatore di turismo
equestre e di maestro di mountain bike e di ciclismo fuoristrada.
Abrogazione delle leggi regionali 23 agosto 1991, n. 34 e 24
dicembre 1996, n. 42. Modificazioni alle leggi regionali 13 maggio
1993, n. 33 e 7 marzo 1997, n. 7), è sostituita dalla
seguente:
"b) cittadinanza italiana o di altro Stato dell'Unione
europea oppure cittadinanza di Stati non appartenenti all'Unione
europea, se soggetto regolarmente soggiornante nel territorio dello
Stato;".
6. La lettera a) del comma 2 dell'articolo 7 della l.r.
1/2003 è abrogata.
7. La lettera b) del comma 2 dell'articolo 21 della legge
regionale 20 aprile 2004, n. 4 (Interventi per lo sviluppo
alpinistico ed escursionistico e disciplina della professione di
gestore di rifugio alpino. Modificazioni alle leggi regionali 26
aprile 1993, n. 21, e 29 maggio 1996, n. 11), è sostituita dalla
seguente:
"b) cittadinanza italiana o di altro Stato dell'Unione
europea oppure cittadinanza di Stati non appartenenti all'Unione
europea, se soggetto regolarmente soggiornante nel territorio dello
Stato;".
CAPO II
MODIFICAZIONI DI LEGGI REGIONALI IN ADEGUAMENTO AD ALTRI
OBBLIGHI COMUNITARI
Articolo 33
(Modificazioni alla legge regionale 13 maggio 1993, n.
33)
1. Al comma 1 dell'articolo 13 della legge regionale 13
maggio 1993, n. 33 (Norme in materia di turismo equestre), le
parole: "aventi sede in Valle d'Aosta" sono sostituite dalle
seguenti: "con sede operativa nel territorio regionale".
2. Al comma 2 dell'articolo 13 della l.r. 33/1993, dopo le
parole: "Gli incentivi di cui al presente articolo" sono inserite
le seguenti: "sono erogati in regime de minimis, ai sensi della
normativa comunitaria vigente, e".
Articolo 34
(Modificazioni alla legge regionale 5 maggio 1998, n.
27)
1. Il comma 1 dell'articolo 43 della legge regionale 5 maggio
1998, n. 27 (Testo unico in materia di cooperazione), è sostituito
dal seguente:
"1. I benefici di cui al presente capo sono diretti
esclusivamente a favore delle società cooperative e dei loro
consorzi, operanti nel territorio regionale, che:
a) perseguono effettivamente lo scopo di cui all'articolo
2;
b) sono in possesso della qualifica di società cooperativa a
mutualità prevalente tramite l'iscrizione in appositi albi o
registri;
c) sono in possesso di tutti gli altri requisiti previsti
dalla presente legge e dalle disposizioni statali in materia di
cooperazione.".
2. Al comma 1 dell'articolo 45 della l.r. 27/1998, le parole:
"in data successiva all'iscrizione nel registro regionale degli
enti cooperativi ed entro due anni dalla data di iscrizione nel
medesimo registro" sono sostituite dalle seguenti: "nei due anni
successivi alla data di iscrizione negli albi o registri di cui
all'articolo 43, comma 1, lettera b)".
3. Al comma 1 dell'articolo 46 della l.r. 27/1998, le parole:
"nel registro regionale degli enti cooperativi" sono sostituite
dalle seguenti: "negli albi o registri di cui all'articolo 43,
comma 1, lettera b)".
4. Al comma 3 dell'articolo 47 della l.r. 27/1998, le parole:
"al registro regionale degli enti cooperativi" sono sostituite
dalle seguenti: "negli albi o registri di cui all'articolo 43,
comma 1, lettera b)".
Articolo 35
(Modificazioni alla legge regionale 4 settembre 2001, n.
19)
1. Il comma 1 dell'articolo 2 della legge regionale 4
settembre 2001, n. 19 (Interventi regionali a sostegno delle
attività turistico-ricettive e commerciali), è sostituito dal
seguente:
"1. Le agevolazioni previste dalla presente legge sono
concesse nel rispetto delle disposizioni di cui al regolamento (CE)
n. 800/2008 della Commissione, del 6 agosto 2008, che dichiara
alcune categorie di aiuti compatibili con il mercato comune in
applicazione degli articoli 87 e 88 del trattato (regolamento
generale di esenzione per categoria), pubblicato nella Gazzetta
ufficiale dell'Unione europea, serie L 214, del 9 agosto
2008.".
2. Il comma 1 dell'articolo 3 della l.r. 19/2001 è sostituito
dal seguente:
"1. Possono beneficiare delle agevolazioni di cui
all'articolo 5 i seguenti soggetti:
a) le piccole e medie imprese, come definite nell'allegato I
del regolamento (CE) n. 800/2008, singole o associate, operanti nei
settori della ricettività turistica alberghiera e della ricezione
turistica all'aperto;
b) i proprietari di strutture alberghiere e di ricezione
turistica all'aperto che intendano mantenerne la destinazione
d'uso, che non siano grandi imprese;
c) le piccole e medie imprese, come definite nell'allegato I
del regolamento (CE) n. 800/2008, singole o associate, operanti nei
settori della ricettività turistica extralberghiera, limitatamente
agli esercizi di affittacamere e di case e appartamenti per
vacanze.".
3. La lettera a) del comma 1 dell'articolo 8 della l.r.
19/2001 è sostituita dalla seguente:
"a) le piccole e medie imprese, come definite nell'allegato I
del regolamento (CE) n. 800/2008, singole o associate, del
commercio, dei pubblici esercizi o che esercitino altre attività
economiche nel settore dei servizi, individuate con la
deliberazione della Giunta regionale di cui all'articolo 20, comma
1;".
Articolo 36
(Modificazioni alla legge regionale 12 novembre 2001, n.
31)
1. Il comma 1 dell'articolo 2 della legge regionale 12
novembre 2001, n. 31 (Interventi regionali a sostegno delle piccole
e medie imprese per iniziative in favore della qualità,
dell'ambiente, della sicurezza e della responsabilità sociale.
Modificazioni alla legge regionale 7 dicembre 1993, n. 84
(Interventi regionali in favore della ricerca, dello sviluppo e
della qualità), da ultimo modificata dalla legge regionale 18
aprile 2000, n. 11), è sostituito dal seguente:
"1. Gli interventi previsti dalla presente legge sono
concessi nel rispetto delle disposizioni di cui al regolamento (CE)
n. 800/2008 della Commissione, del 6 agosto 2008, che dichiara
alcune categorie di aiuti compatibili con il mercato comune in
applicazione degli articoli 87 e 88 del trattato (regolamento
generale di esenzione per categoria), pubblicato nella Gazzetta
ufficiale dell'Unione europea, serie L 214, del 9 agosto
2008.".
2. Al comma 2 dell'articolo 4 della l.r. 31/2001, le parole:
"dai regolamenti" sono sostituite dalle seguenti: "dal
regolamento".
3. Il comma 2 dell'articolo 5 della l.r. 31/2001 è sostituito
dal seguente:
"2. La struttura competente verifica la completezza e la
regolarità delle domande ed effettua l'istruttoria all'uopo
necessaria.".
4. Al comma 1 dell'articolo 8 della l.r. 31/2001, le parole:
", in collaborazione con società a partecipazione maggioritaria
della Regione, aventi come scopo sociale lo sviluppo economico
delle imprese" sono soppresse.
5. Sono abrogate le seguenti disposizioni della l.r.
31/2001:
a) il comma 3 dell'articolo 5;
b) la lettera b) del comma 2 dell'articolo 9;
c) la lettera g) del comma 3 dell'articolo 9;
d) la lettera b) del comma 2 dell'articolo 12;
e) la lettera h) del comma 3 dell'articolo 12;
f) la lettera b) del comma 2 dell'articolo 15;
g) la lettera g) del comma 3 dell'articolo 15;
h) la lettera b) del comma 2 dell'articolo 17bis;
i) la lettera e) del comma 3 dell'articolo 17bis.
Articolo 37
(Interventi regionali per lo sviluppo delle imprese
industriali e artigiane. Modificazione alla legge regionale 31
marzo 2003, n. 6)
1. Il comma 4 dell'articolo 6 della legge regionale 31 marzo
2003, n. 6 (Interventi regionali per lo sviluppo delle imprese
industriali ed artigiane), è sostituito dal seguente:
"4. Fatto salvo quanto previsto dall'articolo 8, comma 3, gli
interventi sono concessi limitatamente alle iniziative avviate
successivamente alla presentazione della relativa
domanda.".
Articolo 38
(Interventi regionali a sostegno delle imprese artigiane ed
industriali operanti nel settore della trasformazione dei prodotti
agricoli. Abrogazioni)
1. La legge regionale 8 giugno 2004, n. 7 (Interventi
regionali a sostegno delle imprese artigiane ed industriali
operanti nel settore della trasformazione dei prodotti agricoli), è
abrogata.
2. È, inoltre, abrogato il comma 3 dell'articolo 13 della
legge regionale 24 dicembre 2007, n. 34 (Manutenzione del sistema
normativo regionale. Modificazioni di leggi regionali e altre
disposizioni).
Allegati
(Omissis)
Président
- La parole au rapporteur, le Conseiller
Prola.
Prola (UV)
- Merci, M. le Président. Con la legge del 16
marzo 2006 n. 8, la Regione ha disciplinato le procedure
finalizzate a dare attuazione agli atti normativi comunitari. Con
il presente disegno di legge si ottempera all'impegno previsto
dalla sopracitata legge regionale esercitando le proprie competenze
legislative evitando così gli interventi sostitutivi dello
Stato.
Il presente disegno di legge comunitaria regionale, attraverso
la verifica dello stato di conformità dell'ordinamento regionale
all'ordinamento comunitario eseguita dalle strutture regionali,
reca disposizioni concernente l'attuazione di direttive comunitarie
c disposizioni modificative di leggi regionali in adeguamento agli
obblighi comunitari. Nel dettaglio il titolo I si compone di 5 capi
per complessivi 30 articoli ed è completato da 8 allegati tecnici.
Il titolo II, del quale sarà relatore il collega Andrea Rosset,
reca disposizioni per l'attuazione della direttiva 2006/123/CE del
Parlamento europeo e si compone di 2 capi con complessivi 8
articoli. Il titolo I dà attuazione alla direttiva 2001/42/CE del
Parlamento europeo e del Consiglio, del 27 giugno 2001, concernente
la valutazione degli effetti ambientali di piani e programmi
sull'ambiente, e alla direttiva 85/337/CEE del Consiglio, del 27
giugno 1985, concernente la valutazione dell'impatto ambientale di
determinati progetti pubblici e privati. La legge regionale 18
giugno 1999, n. 14 (Nuova disciplina della procedura di impatto
ambientale, acronimo VIA) aveva già ottemperato alla direttiva
85/337, ma con l'atto in discussione si intende procedere ad
un'armonizzazione delle disposizioni con la recente evoluzione
della normativa in materia.
Per quanto riguarda la valutazione ambientale strategica
(acronimo VAS), le disposizioni che vengono introdotte con
l'attuale disegno di legge sono un'autentica novità
nell'ordinamento regionale in quanto al momento non esistono
normative specifiche in materia. La procedura VAS è stata
introdotta in Europa con la direttiva 2001/42/CE, che ha imposto
l'obbligo a tutti gli Stati membri di adeguarsi con proprie
normative entro un anno, con un minimo margine di libertà di agire
rispetto a quanto previsto a livello europeo. Lo Stato italiano ha
subito una procedura di infrazione in quanto era inadempiente e ha
quindi definito, adeguandosi alla direttiva europea, il decreto
legislativo n. 152/2006 e successivamente il decreto legislativo n.
4/2008 del 16 gennaio 2008. Tale decreto, in assenza di una
normativa VAS regionale, è diventato immediatamente applicabile e
quindi la normativa VAS è già vigente nella nostra Regione da oltre
un anno, tant'è che sono già state espletate due procedure
regionali VAS (quella per il Piano faunistico venatorio e quella
per il programma attuativo regionale FAS 2007?2013). La necessità
che ha spinto l'Unione europea ad avere uno strumento normativo di
valutazione ambientale nasce dalla sempre più scarsa disponibilità
di risorse (quelle ambientali in primo luogo), dal bisogno di
confrontarsi su differenti modelli di sviluppo e dall'esigenza di
rispondere nel miglior modo possibile all'interesse pubblico. In
questo senso la valutazione nell'ambito dei processi di
pianificazione, se giustamente utilizzata, può assolvere ad una
funzione importante: la pianificazione territoriale e urbanistica è
strettamente coinvolta nei processi decisionali proprio in quanto
esprime delle scelte (d'intervento, localizzative, eccetera). La
valutazione, in questa logica, può costituire un significativo
strumento innovativo specialmente quando si intervenga per
riconfigurare gli stessi strumenti di pianificazione e la loro
gestione. D'altra parte, se i mezzi non sono indifferenti ai fini,
una maggiore democratizzazione dei processi di scelta ed una
maggiore incisività della politica non sono perseguibili se non
attraverso una strutturazione degli strumenti in questa
direzione.
In un sistema democratico avanzato, la fase più delicata nella
predisposizione di un piano è quella del passaggio dall'analisi
della quantità e qualità delle risorse disponibili alla scelta tra
scenari di sviluppo profondamente diversi in termini di consumo e
valorizzazione delle risorse date, oltre che in termini di livello
di perseguimento degli obiettivi assunti. In questa direzione la
valutazione delle scelte di piano può assumere un ruolo molto
importante, strettamente legato alla sua capacità di configurarsi
come supporto e giustificazione delle scelte di piano. Molti, anche
tra gli addetti ai lavori, attribuiscono scarso valore alla
valutazione per i suoi limiti: la sua relatività (fornisce criteri
opinabili), l'imprevedibilità (non garantisce il raggiungimento
degli obiettivi di sviluppo), la scarsa compatibilità con le
normative tecniche tradizionali (fa riferimento a standard
qualitativi piuttosto che a quelli quantitativi). In realtà, la
valutazione ha il pregio di esplicitare punti di forza e criticità
in un contesto, quello politico, che, per definizione, dovrebbe
disporre della capacità di rendere efficaci le strategie
territoriali figurate e che, a sua volta, dovrebbe assumere la
valutazione come strumento per argomentare, giustificare e
sostenere le scelte. La valutazione può quindi costituire un
formidabile strumento di responsabilizzazione del soggetto che
interviene sul territorio fornendo
ex ante
i criteri di
riferimento e gli obiettivi strategici da perseguire, facendo cosi
ricadere l'onere di trovare le soluzioni adeguate (e di praticarle)
anche sul soggetto attuatore. La strumentazione urbanistica,
arricchita da rigorosi processi valutativi, può costituire un
formidabile supporto a favore della trasparenza, della chiarezza
delle scelte d'intervento e delle strategie che interessano il
territorio. Proprio l'attuale complessità del processo politico
(limiti indotti dalla pluralità di soggetti con interessi spesso
confliggenti, dalla diversità dei livelli decisionali) impone ? ad
ogni scala ? la trasparenza attraverso l'esplicitazione delle
scelte, delle attese, dei soggetti beneficiati, degli obiettivi di
fondo che si intendono perseguire. La valutazione strategica, in
questa logica, costituisce il livello a cui riportare il confronto
sulle grandi opzioni strategiche, lasciando alla successiva
valutazione del progetto (VIA) l'individuazione delle soluzioni più
adeguate sotto il profilo dell'impatto territoriale e ambientale
(dove e come realizzare).
La VAS e la VIA risultano complementari facendo parte di un
unico sistema di valutazione ripartito in più fasi: la valutazione
dei piani e programmi (VAS) ha per oggetto gli impatti su scala
ampia; la valutazione di impatto ambientale (VIA) si concentra
invece su uno specifico intervento in una localizzazione definita.
La VAS di un determinato piano è tesa ad anticipare le proposte di
sviluppo e non a reagirvi, consentendo una tutela più completa ed
efficace dell'ambiente anche attraverso la prevenzione degli
impatti ambientali negativi. In sintesi, la valutazione ambientale
strategica definisce le capacità di carico, ovvero le soglie
qualitative e quantitative per l'uso delle risorse ambientali,
mentre gli strumenti di pianificazione debbono gestire la capacità
di carico distribuendola coerentemente sul territorio. Quanto sopra
mette in evidenza un'altra sostanziale diversità e complementarità
tra VIA e VAS: con la VIA si individuano gli impatti specifici di
un intervento/progetto e si aiutano i decisori ad individuare gli
impatti negativi sull'ambiente locale e le necessarie azioni di
mitigazione e/o compensazione; con la VAS si affronta il problema
in termini di alternative più generali sul piano delle politiche
(risorse disponibili in termini di qualità e quantità, di capacità
di carico e di tempi di rigenerazione delle risorse rinnovabili).
Nel concreto, l'adozione di una norma regionale specifica VAS
comporta, rispetto a quanto previsto dal decreto attualmente
vigente, i seguenti vantaggi: viene formalizzata l'esclusione
automatica dalla procedura per le varianti non sostanziali (legge
n. 11/1998) dei piani regolatori; i tempi della procedura di
verifica vengono ridotti da 90 a 60 giorni e avviene semplicemente
con un provvedimento dirigenziale conclusivo; il processo è
concertato fin dalle prime fasi e di conseguenza proponente e
autorità preposte alla valutazione costruiscono insieme il
piano/programma collaborando al risultato finale; si possono
evidenziare in fase di stesura del piano eventuali problemi, o
richieste di approfondimenti particolari, in conseguenza idealmente
il piano presentato è già stato oggetto di una concertazione e
dovrebbe essere approvato.
Analizzando in dettaglio la norma, si evidenzia un allungamento
dei tempi rispetto al semplice parere finora rilasciato; da
segnalare positivamente il fatto che il procedimento prevede una
pubblicazione, consentendo l'osservazione da parte dei singoli
cittadini, che diventano parte attiva dei processi decisionali
nelle fasi in cui è ancora possibile considerare opzioni
alternative. Inoltre sono da sottoporre più tipologie di piano
rispetto a quanto avviene ora (turismo, agricoltura, eccetera) e in
particolare tutti i piani non meramente finanziari economici che
implicano la realizzazione di opere da sottoporre al VIA. Questo
comporterà un adeguamento nei criteri di pianificazione e
programmazione anche dell'Amministrazione regionale. Nell'ottica
della semplificazione del procedimento amministrativo, è consentito
escludere, dopo verifica, i piccoli piani con ricadute solo a
livello locale.
Contestualmente al recepimento della normativa VAS, si è
ritenuto opportuno, a fronte anche di un'esperienza acquisita in
oltre 15 anni di applicazione della normativa VIA, adeguare la
normativa di riferimento al decreto legge n. 4/2008, limitandola
esclusivamente ai progetti e rendendola più efficiente e meno
gravosa. In particolare, i vantaggi dell'adozione dell'atto in
oggetto possono essere cosi sintetizzati:
- scomparsa della procedura semplificata prevista dalla vigente
legge regionale n. 14/1999 e sostituzione della stessa con la più
snella procedura di verifica che riduce i tempi dai 120 giorni
attuali, comprensivi di pubblicazione, ai 45 previsti nel disegno
di legge dove si richiede l'elaborazione di uno studio preliminare
ambientale più conciso e semplificato rispetto allo studio
ambientale attualmente previsto; si precisa inoltre che si è deciso
di ridurre i 90 giorni previsti dal decreto per la verifica ai 45
del disegno di legge;
- essendo il VIA una procedura consolidata, già in essere dal
1991, si è operata una rivisitazione degli allegati tecnici, delle
soglie di valutazione, delle voci comprese, che porta ad una
diminuzione sostanziale del numero di progetti sottoposti alla
procedura;
- la verifica si conclude sempre con provvedimento dirigenziale,
con l'eventuale decisione di non sottoporre il progetto al VIA
avendo la possibilità di imporre alcune prescrizioni;
- eliminazione delle situazioni, attualmente frequenti, in cui
l'esito della procedura VIA rimanda a successive valutazioni da
parte dei competenti servizi; infatti la nuova procedura si
effettua sul progetto definitivo e consente nel corso
dell'istruttoria di adeguare gli elaborati alle richieste dei
competenti servizi. Il progetto definitivo in effetti comporta
oneri maggiori per la committenza, ma ricordo che è possibile, su
richiesta del proponente, avviare una concertazione basata sul
progetto preliminare, che permetterà di far emergere criticità o
necessità di approfondimento consentendo, quindi, di modificare i
contenuti del preliminare stesso per consentire di arrivare ad
avere un parere positivo sul progetto definitivo;
- adeguamento delle soglie degli allegati dei progetti da
sottoporre alla procedura VIA o alla verifica con innalzamento, in
numerosi casi, rispetto alla situazione attuale (ad esempio i
fabbricati passano da 5.000 metri cubi a 10.000, gli allargamenti
di strade sono considerati in modo diverso rispetto alla
costruzione di strade nuove, scompaiono alcune voci quali i
bivacchi);
- scompare la riduzione delle soglie degli allegati in caso di
presenza di vincolo paesaggistico (attualmente prevista nell'ordine
del 20 percento); si recepisce comunque quanto previsto dalla norma
statale con riduzione del 50 percento delle soglie in caso di area
naturale protetta (parco, riserva, SIC, ZPS);
- scompare il Comitato tecnico per l'ambiente, sostituito, ove
ritenuto necessario da parte della struttura competente, da una
conferenza dei servizi che consentirà l'acquisizione dei pareri
senza ulteriori ritardi; la convocazione della conferenza dei
servizi è discrezionale, il che consentirà nel caso di procedure
semplici un alleggerimento del procedimento stesso.
Vorrei soffermarmi su alcune perplessità nate nella discussione
in Commissione. L'ambiente per sua natura è impossibile da
classificare in modo rigoroso, considerate le varie situazioni
particolari che ogni progetto può avere in determinate condizioni
di operatività. È quindi riduttivo e impossibile da un punto di
vista tecnico?scientifico creare griglie di classificazione
standard che possano anticipare o prevedere l'esito della
valutazione. La discrezionalità è insita nel processo valutativo di
ogni singolo progetto. La scelta effettuata è stata quella,
nell'ottica della semplificazione amministrativa, di evitare
l'obbligo di sottoporre i progetti, quando gli stessi non
presentano problemi dal confronto con le strutture competenti, alla
conferenza dei servizi. Da sottolineare poi che, effettuando il
confronto con l'attuale normativa vigente, si è passati da 148
voci, da sottoporre alla procedura, alle 114 previste nel disegno
di legge, di cui ben 89 voci vengono sottoposte alla verifica di
assoggettabilità e solo 25 voci alla procedura VIA.
In conclusione, per quanto riguarda il Titolo I del disegno di
legge in discussione, si può affermare che la disciplina, che viene
sottoposta all'esame del Consiglio regionale, introduce una serie
di clementi per cercare di semplificare e alleggerire le procedure,
fissando termini certi di sviluppo e conclusione della procedura
cercando, comunque e sempre, di mantenere, durante lo svolgimento
delle varie fasi, il dialogo tra la struttura competente e i
soggetti attuatori, in modo da garantire una sinergia costruttiva
dei vari piani o progetti attraverso un percorso lineare e
trasparente. Grazie.
Président
- La parole à l'autre rapporteur, le Conseiller
Rosset.
Rosset (UV)
- Merci, M. le Président. Come già anticipato
dal collega Piero Prola, il titolo II del presente disegno di legge
reca disposizioni per l'attuazione della direttiva 2006/123/CE del
Parlamento europeo modificando leggi regionali in adeguamento agli
obblighi comunitari. Tale direttiva si applica ai servizi, cioè a
quelle attività economiche non salariate fornite da un prestatore
(persona fisica o giuridica) dietro corrispettivo economico. Essa
stabilisce le disposizioni generali che permettono di agevolare
l'esercizio della libertà di stabilimento dei prestatori, nonché la
libera circolazione dei servizi. Più in particolare, il capo I,
composto di 2 articoli, elenca i principi fondamentali per rendere
effettive, nell'ambito del territorio regionale, la libertà di
stabilimento e la libera prestazione dei servizi e reca specifiche
modificazioni a leggi regionali in adeguamento alla direttiva
servizi, eliminando i requisiti incompatibili con il diritto
comunitario, quali il requisito della cittadinanza italiana e della
residenza sul territorio dello Stato per il prestatore, per il suo
personale, per i detentori di capitale sociale o per i membri degli
organi di direzione o vigilanza.
Il capo II, composto di 6 articoli, in adeguamento ad altri
obblighi comunitari (quali quelli in materia di aiuti di Stato)
reca modificazioni alle seguenti leggi regionali:
- legge regionale 13 maggio 1993 (chiedo scusa, c'è un errore di
battitura nella relazione presentata) n. 33 (Norme in materia di
turismo equestre), modificazione all'articolo 13;
- modificazioni alla legge regionale 5 maggio 1998, n. 27 (Testo
unico in materia di cooperazione);
- modificazioni alla legge regionale 4 settembre 2001, n. 19
(Interventi regionali a sostegno delle attività turistico-ricettive
e commerciali);
- modificazioni alla legge regionale 12 novembre 2001, n. 31
(Interventi regionali a sostegno delle piccole e medie imprese per
iniziative in favore della qualità dell'ambiente, della sicurezza e
della responsabilità sociale);
- modificazioni alla legge regionale 7 dicembre 1993, n. 84
(Interventi regionali in favore della ricerca, dello sviluppo e
della qualità);
- modifiche che riguardano, rispettivamente, le leggi regionali
31 marzo 2003, n. 6 (Interventi regionali per lo sviluppo delle
imprese industriali ed artigiane), e 8 giugno 2004, n. 7
(Interventi regionali a sostegno delle imprese artigiane ed
industriali operanti nel settore della trasformazione dei prodotti
agricoli). In particolare, l'articolo 37 modifica il comma 4
dell'articolo 6 della legge regionale 6/2003, al fine di recepire
le disposizioni contenute nel regolamento (CE) n. 800/2008,
stabilendo che sono ammissibili a finanziamento le iniziative
avviate successivamente alla presentazione della relativa
domanda;
- infine l'articolo 38 che prevede l'abrogazione della legge
regionale n. 7/2004 poiché il relativo regime di aiuti risulta
scaduto. La legge regionale n. 6/2003, alla luce dei nuovi
orientamenti comunitari in materia di aiuti di Stato, ha esteso
infatti il proprio campo di applicazione al settore della
trasformazione e della commercializzazione dei prodotti agricoli di
cui all'allegato I° del Trattato CE (di qui l'abrogazione della
legge regionale n. 7/2004).
Ebbene, con il presente disegno di legge si intende ottemperare
all'impegno, assunto con la legge regionale 8/2006 (legge in
materia di attività e relazioni europee della nostra Regione,
discussa poc'anzi), di esercitare compiutamente le prerogative
riconosciute alle Regioni dal novellato titolo V della
Costituzione, delineando un rapporto istituzionale sia con lo
Stato, sia con l'Unione europea, nel quale le Regioni esercitano
immediatamente le proprie competenze legislative, sottraendosi agli
interventi sostitutivi, preventivi e cedevoli dello Stato.
Grazie.
Président
- J'ouvre la discussion générale. Est-ce qu'il
y a quelqu'un qui veut intervenir en discussion générale? Est-ce
qu'il y a d'interventions? S'il n'y a pas de discussion, la
discussion générale est fermée.
La parole à l'Assesseur au territoire et à l'environnement,
Manuela Zublena.
Zublena (UV)
- Merci, M. le Président. Tout d'abord je
veux remercier les Conseillers rapporteurs et les Commissions
III
e
et IV
e
pour le travail accompli. Je veux
également adresser mes remerciements aux fonctionnaires des
différents bureaux de l'Administration régionale et très
particulièrement je veux remercier le Chef du service VIA, Paolo
Bagnod, ainsi que les experts qui ont collaboré avec l'Assessorat
pour la rédaction de la loi et je me réfère plus strictement à la
partie concernant l'évaluation sur l'invironnement.
Volevo sottolineare alcuni punti, se mi è permesso, riprendendo
soltanto alcune parti dell'esaustiva e ampia relazione del collega
Prola per sottolineare come questa proposta VIA-VAS di legge
regionale che disciplina tutti i processi di valutazione ambientale
e che attua quel processo di recepimento di principi delle
direttive europee, si presenti oggi in Valle d'Aosta con un
carattere di notevole originalità, unendo, come è già stato detto
nella relazione di presentazione, valutazione ambientale strategica
per piani e programmi e valutazione di impatto ambientale per i
progetti, in modo integrato, complementare e armonizzato.
La VAS è uno strumento di valutazione ambientale che permette di
mettere a sistema le diverse procedure di valutazione ambientale
già in essere; si pongono così le basi di un metodo di valutazione
che favorisce i procedimenti coordinati, possibilmente
semplificati, nel quale siano individuati i livelli adeguati e
pertinenti di valutazione e soprattutto vengano evitate delle
duplicazioni. Mi riferisco infatti, oltre a VAS e VIA, anche
all'autorizzazione integrata ambientale dei processi produttivi e
alla valutazione di incidenza che riguarda zone SIC e ZPS. Il
sistema di valutazione nel suo complesso deve assicurare che i
piani, i programmi e i progetti siano coerenti e contribuiscano
all'attuazione delle strategie di sostenibilità ambientali, quali
quelle individuate dai programmi europei che risultano dalle
politiche nazionali e regionali.
Voglio puntare l'attenzione su tre degli aspetti già enunciati,
che credo siano estremamente innovativi della VAS e che potranno
dare un contributo fondamentale al modo di fare programmazione in
Valle d'Aosta. Il primo è quello di integrare le considerazioni di
sostenibilità ambientale non più al termine della predisposizione
del piano, come una procedura di mero controllo dell'esistenza o
meno di impatti, come dire... a carte già abbassate sul tavolo, ma
di prevedere che fin dai primi passi della pianificazione la
tematica ambientale sia tenuta fortemente in considerazione. È
essenziale che l'individuazione dei possibili impatti sia fatta
quando ancora è possibile prevedere opzioni diverse e soluzioni di
problemi che evitino di crearne dei nuovi. Il tutto in un momento
in cui i giochi sono aperti, quindi è possibile evitare posizioni
contrapposte ed operare in modo sinergico, previdente e
lungimirante. È per questo motivo che la legge regionale dà
particolare importanza proprio alla fase iniziale del processo di
VAS: quello che viene chiamato in gergo tecnico lo
scoping
e
che la legge regionale definisce concertazione di avvio del
processo di VAS. Il ricorso alla formulazione di alternative di
piano quindi è uno strumento fondamentale proprio per costruire
scelte esplicitamente motivate e condivise dalla comunità.
Il secondo aspetto di grande innovazione portato dalla VAS è
quello dell'approccio partecipativo. Il pubblico entra a far parte
del processo valutativo stesso e può disporre di uno strumento che
rende esplicito il percorso di programmazione e pianificazione il
che vuol dire permettere a chi è direttamente interessato alle
ricadute di un piano di dare un giudizio su quanto condizionerà la
propria vita di cittadino nel futuro e di esporre le proprie
eventuali osservazioni. Osservazioni che saranno tenute in conto
dalla struttura competente per esprimere il proprio parere
obbligatorio sulla proposta di piano programma e relativo rapporto
ambientale e poi il piano di monitoraggio.
Il terzo e ultimo aspetto di innovazione nel modo di concepire
la programmazione e la pianificazione è quello del monitoraggio.
Una volta approvato, infatti, il piano non si attua più senza
ulteriori verifiche della sua efficacia, ma viene costantemente e
periodicamente seguito sulla base di uno specifico programma di
monitoraggio, che è parte integrante degli strumenti di piano e
pertanto è approvato contestualmente al piano stesso. Durante
l'attuazione del piano, il monitoraggio permette di rilevare gli
effetti dell'applicazione delle misure di piano e di contrastare
gli eventuali effetti negativi derivanti. Ciò permette di
effettuare delle correzioni al processo in atto, quindi la VAS si
configura come un processo dinamico che segue il piano programma
dalle prime fasi di definizione fino alle fasi conclusive della sua
attuazione.
Per quanto riguarda invece la parte VIA, come è già stato detto,
si sono apportate delle modifiche che sono frutto soprattutto di
valutazioni effettuate nel corso di diversi anni di applicazione
della VIA, in modo da rendere questa norma più aderente alla realtà
progettuale che in questi anni è stata soggetta a valutazione e
anche nell'ottica di dare risposte in tempi più rapidi al
committente. Credo che non vada trascurato lo spirito della legge,
che non è quello di censurare, di fare esami sui progetti e sui
programmi; anche in Commissione è stato sollevato il dubbio di non
appesantire fasi di controllo, ma al contrario trovare, in modo
partecipato, le vie più efficaci, le soluzioni più efficienti per
garantire sostenibilità ambientale nel governo del territorio, tra
l'altro introducendo anche una visione del ruolo
dell'Amministrazione regionale non più solo come controparte di
valutatore, ma soggetto che partecipa, dà consulenza, aiuta il
committente nella definizione del suo progetto e del suo
programma.
Data l'inevitabile complessità di questa norma e soprattutto per
via delle importanti novità che introduce nel sistema di
valutazione ambientale della Regione, così come le modifiche di
VIA, alcuni problemi potranno sicuramente emergere nella prima fase
di applicazione della legge; è evidente che in questo caso
appartiene alla prassi di buon governo provvedere in seguito agli
aggiustamenti del caso.
Président
- Nous pouvons passer à la votation article par
article.
Je soumets au vote l'article 1
er
:
Conseillers présents et votants: 32
Pour: 32
Le Conseil approuve à l'unanimité.
Président
- Je soumets au vote l'article 2:
Conseillers présents et votants: 32
Pour: 32
Le Conseil approuve à l'unanimité.
Président
- Je soumets au vote l'article 3:
Conseillers présents et votants: 32
Pour: 32
Le Conseil approuve à l'unanimité.
Président
- Je soumets au vote l'article 4:
Conseillers présents et votants: 32
Pour: 32
Le Conseil approuve à l'unanimité.
Président
- Je soumets au vote l'article 5:
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'article 6:
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'article 7:
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'article 8:
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'article 9:
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'article 10:
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'article 11:
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'article 12:
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'article 13:
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'article 14:
Conseillers présents et votants: 33
Pour: 33
Le Conseil approuve à l'unanimité.
Président
- A l'article 15, alinéa 3, il y a une faute
(il ne s'agit pas de faire un amendement):
"Sono esclusi dal
campo di applicazione del presente capo singoli interventi disposti
in via d'urgenza, ai sensi dell'articolo 5, commi 2 e 3..."
, ce
n'est pas
"3"
, mais
"5"
; c'est une petite faute.
Je soumets au vote l'article 15:
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'article 16:
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'article 17:
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'article 18:
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'article 19:
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'article 20:
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'article 21:
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'article 22:
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'article 23:
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'article 24:
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'article 25:
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'article 26:
Conseillers présents et votants: 33
Pour: 33
Le Conseil approuve à l'unanimité.
Président
- Je soumets au vote l'article 27:
Conseillers présents et votants: 35
Pour: 35
Le Conseil approuve à l'unanimité.
Président
- Je soumets au vote l'article 28:
Conseillers présents et votants: 35
Pour: 35
Le Conseil approuve à l'unanimité.
Président
- Je soumets au vote l'article 29:
Conseillers présents et votants: 35
Pour: 35
Le Conseil approuve à l'unanimité.
Président
- Je soumets au vote l'article 30:
Conseillers présents et votants: 35
Pour: 35
Le Conseil approuve à l'unanimité.
Président
- Je soumets au vote l'article 31:
Conseillers présents et votants: 35
Pour: 35
Le Conseil approuve à l'unanimité.
Président
- Je soumets au vote l'article 32:
Conseillers présents et votants: 35
Pour: 35
Le Conseil approuve à l'unanimité.
Président
- Je soumets au vote l'article 33:
Conseillers présents et votants: 35
Pour: 35
Le Conseil approuve à l'unanimité.
Président
- Je soumets au vote l'article 34:
Conseillers présents et votants: 35
Pour: 35
Le Conseil approuve à l'unanimité.
Président
- Je soumets au vote l'article 35:
Conseillers présents et votants: 35
Pour: 35
Le Conseil approuve à l'unanimité.
Président
- Je soumets au vote l'article 36:
Conseillers présents et votants: 35
Pour: 35
Le Conseil approuve à l'unanimité.
Président
- Je soumets au vote l'article 37:
Conseillers présents et votants: 35
Pour: 35
Le Conseil approuve à l'unanimité.
Président
- Je soumets au vote l'article 38:
Conseillers présents et votants: 35
Pour: 35
Le Conseil approuve à l'unanimité.
Président
- Je soumets au vote l'annexe A:
Conseillers présents et votants: 35
Pour: 35
Le Conseil approuve à l'unanimité.
Président
- Je soumets au vote l'annexe B:
Conseillers présents et votants: 35
Pour: 35
Le Conseil approuve à l'unanimité.
Président
- Je soumets au vote l'annexe C:
Conseillers présents et votants: 35
Pour: 35
Le Conseil approuve à l'unanimité.
Président
- Je soumets au vote l'annexe D:
Conseillers présents et votants: 35
Pour: 35
Le Conseil approuve à l'unanimité.
Président
- Je soumets au vote l'annexe E:
Conseillers présents et votants: 35
Pour: 35
Le Conseil approuve à l'unanimité.
Président
- Je soumets au vote l'annexe F:
Conseillers présents et votants: 35
Pour: 35
Le Conseil approuve à l'unanimité.
Président
- Je soumets au vote l'annexe G:
Conseillers présents et votants: 35
Pour: 35
Le Conseil approuve à l'unanimité.
Président
- Je soumets au vote l'annexe H:
Conseillers présents et votants: 35
Pour: 35
Le Conseil approuve à l'unanimité.
Président
- Je soumets au vote le projet de loi dans son
ensemble:
Conseillers présents et votants: 35
Pour: 35
Le Conseil approuve à l'unanimité.
Président
- Chers collègues, nous avons achevé nos
travaux.
La séance est levée.
---
La session se termine à 16 heures 58.
