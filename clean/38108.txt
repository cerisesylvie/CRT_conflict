Classificazione
AMMINISTRAZIONE REGIONALE
Ordinamento degli uffici e del personale
GIUNTA REGIONALE



Oggetto del Consiglio n. 1715 del 20 gennaio 2016 - Resoconto
OGGETTO N. 1715/XIV - Interrogazione a risposta immediata:
"Eventuale modifica della legge regionale che disciplina la nomina
dei segretari particolari".
Viérin M. (Presidente) -
Punto n. 2.01 dell'ordine del
giorno. La parola al Consigliere Ferrero.
Ferrero (M5S) -
Grazie Presidente.
Mi ha colto di sorpresa la nomina del cugino di un Assessore a
Segretario particolare. Questo perché? Perché in un momento del
genere in cui la politica valdostana ha necessità di riacquisire
una credibilità un atto del genere che ricopia le peggiori
abitudini di quel Sud Italia che tante volte è stato additato come
esempio negativo non mi pare una cosa decente. Il ruolo della
politica evidentemente si è perso completamente e la parentopoli
valdostana può continuare con la benedizione dell'Union Valdôtaine,
della Stella Alpina e della
new entry
Partito Democratico e
Sinistra VdA. Nessuna legge è stata violata, lo sappiamo, per
carità, ma ci sono dei comportamenti che dovrebbero rispettare una
serie di paletti che sono la convenienza e l'opportunità. Non c'è
bisogno di scrivere per legge che un parente non va nominato come
segretario particolare, io penso che questa necessità non ci sia,
dovrebbe stare nella sensibilità di chi ricopre certe cariche,
sensibilità che evidentemente non c'è stata.
Président -
Pour la réponse, la parole au Président de la
Région.
Rollandin (UV) -
Grazie Presidente.
Come succede spesso, il collega ha scritto nell'interrogazione
una certa richiesta, poi ha fatto una spiegazione colorita e a modo
suo di un passaggio che lui giudica strano. Vorrei solo ricordare
che l'articolo 12 della legge n. 22 dice come sono posizionati i
segretari particolari, che possono essere scelti tra il personale
all'interno dell'Amministrazione e all'esterno. È una posizione a
termine, è una scelta personale, quindi il soggetto non è assunto,
ma è solo momentaneamente incaricato di un percorso. Lei chiedeva
di sapere se per caso noi avevamo intenzione di modificare la legge
mettendo un carattere preferenziale. Vorrei tranquillizzare il
collega che non siamo di quest'idea, in quanto la legge è
perfettamente attinente alle caratteristiche di scelta, nel caso di
specie, di un ragazzo giovane laureato. Però, se non è corretto
mettere un livello preferenziale, credo non sarebbe nemmeno
corretto mettere un motivo ostativo a chi ha le caratteristiche per
poter svolgere un determinato ruolo e quindi impedire a qualcuno,
solo perché ha un grado di parentela, di essere segretario
particolare a termine e svolgere il suo lavoro come qualsiasi altro
ragazzo della sua età. Crediamo, quindi, che su questo tema non ci
siano problemi di particolare stupore, perché credo che sotto
quest'aspetto è alla luce del sole, ha fatto il suo percorso nel
caso di specie, ma io non voglio andare su altre tematiche.
Riteniamo quindi che nella situazione attuale non ci sia bisogno di
modificare le leggi, ma non riteniamo nemmeno che sia giusto
penalizzare in qualche caso o comunque nel caso di specie una
persona solo perché ha un grado di parentela e quindi far sì che
questa persona non possa svolgere un ruolo temporaneo e fiduciario.
Sotto quest'aspetto, quindi, non ci sono le premesse per dire: "si
è assunto...", questo o quest'altro, questo è un incarico
temporaneo, questo voglio sottolinearlo, affinché non ci siano
equivoci, e anche sulle intenzioni dell'Amministrazione credo che
questo sia abbastanza chiaro. Grazie.
Président -
Merci Président. La parole au collègue
Ferrero.
Ferrero (M5S) -
Presidente, non mi pare che questa Giunta
abbia penalizzato i suoi parenti riguardo ad incarichi nelle
partecipate, questa mi sembra una cosa che non si possa veramente
dire. È ovvio che quest'atto è anche un atto di debolezza, perché
se uno deve mettere i parenti in una segreteria particolare, è
perché non si fida più di nessuno, quindi questo è un atto che in
sé ha comunque un significato di grande debolezza
dell'amministrazione che attualmente sta cercando di amministrare,
purtroppo si confonde sempre di più l'amministrazione della cosa
pubblica come l'amministrazione della cosa nostra. Il patrimonio e
l'amministrazione sono una cosa di tutti, la cosa pubblica è
qualcosa che deve essere gestito con dei criteri di onestà e di
trasparenza che attualmente non ci sono. Tutto questo con la
benedizione del Partito Democratico che, in base a quanto sta
succedendo anche a livello nazionale, a livello di parentele sta
dando un esempio che è veramente notevole. Grazie.
