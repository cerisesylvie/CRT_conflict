Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3431 del 20 maggio 1992 - Resoconto
OGGETTO N. 3431/IX Disegno di legge: "Finanziamento per
l'anno 1992 della legge regionale 15 luglio 1985, n. 46, come
successivamente modificata ed integrata, concernente incentivi per
la realizzazione di impianti di risalita e di connesse strutture di
servizio".
Presidente
Parola al Consigliere Trione, relatore del
disegno di legge.
Trione (DC)
Grazie, Presidente. Si tratta di un
disegno di legge concernente il rifinanziamento della legge
regionale 17 luglio 1985 n. 46.
E qui c'è un osservazione: la legge è del 15 luglio 1985, non
del 17. La data va, quindi, corretta sull'intero testo della
legge.
Si tratta di autorizzare la spesa di sette miliardi per
finanziare gli incentivi per la realizzazione di impianti di
risalita e delle connesse strutture di servizio.
Credo che non ci sia altro da aggiungere, se non invitare il
Consiglio a votare.
Presidente
La parola all'Assessore al Turismo, Sport e
Beni culturali, Pascale.
Pascale (PSI)
Pregherei di correggere d'ufficio la data
della legge. Inoltre, volevo precisare che con questa s'intendono
finanziare alcuni interventi già approvati ed in corso di
realizzazione.
In modo particolare, due seggiovie relative al Piccolo San
Bernardo, cioè la seggiovia La Souche, Chaz-duraz e La Souche
Terres Noires; la seggiovia Zerotta della Courmayeur-Mont Blanc; la
seggiovia Alpe Mandria e quella della Bettaforca per la funivia di
Champoluc; la seggiovia Santana Bettaforca della Gressoney Servizi;
se ci sarà l'approvazione da parte della Commissione dell'impatto
ambientale, anche la cabinovia di Valtournenche, presentata dalle
Cime Bianche, per la quale era già stato, comunque, approvato un
primo finanziamento dalla legge n. 7.
Presidente
Allora intendiamo corretta nel titolo del
disegno di legge n. 382 invece di 17 luglio 1985, 15 luglio
1985.
Così pure nella relazione, c'è un errore: al secondo rigo della
relazione; e poi sempre nel titolo del deliberato della legge e
anche all'articolo 1 e al comma 1 e al comma 4, bisogna intendere
il 15 luglio invece di 17; così pure all'articolo 2, al comma 1 al
punto B ad un certo punto si fa riferimento al 17 luglio, invece
bisogna intendere un 15 luglio.
La parola al Consigliere Faval.
Faval (UV)
Je voudrais savoir si la liste qui vient de
nous lire l'Assesseur Pascale comprenant les remontées mécaniques
de Les Souches, Zerotta, Bettaforca et Cimes Blanches est la liste
complète pour l'année courante. Si j'ai bien interprété je crois
comprendre que la somme de 7 milliards de lires est suffisante à
satisfaire les exigences concernantes l'année courante.
Presidente
Possiamo considerare chiusa la discussione
generale e poi passare agli articoli.
Chiude la discussione generale l'Assessore al Turismo, Sport e
Beni culturali, Pascale.
Pascale (PSI)
La lista degli interventi in programma è
quella da me letta. In linea di massima dovrebbero essere
realizzati tutti quest'anno, ma su qualcuno aspettiamo
l'autorizzazione della Commissione dell'impatto ambientale.
Presidente
Possiamo passare alla lettura e alla
votazione dell'articolato.
Articolo 1 (Autorizzazione di spesa)
1. Limitatamente all'anno finanziario 1992 è autorizzata la
spesa di lire 7.000 milioni per l'applicazione della legge
regionale 15 luglio 1985, n. 46, come successivamente modificata ed
integrata, concernente incentivi per la realizzazione di impianti
di risalita e di connesse strutture di servizio.
2. L'onere derivante dall'applicazione della presente legge
aggraverà sul bilancio della Regione per l'anno 1992, al capitolo
64.660.
3. Alla copertura della spesa di cui al comma uno, si provvede
mediante utilizzo per pari importo degli stanziamenti iscritti al
capitolo 69020, a valere sull'accantonamento previsto all'allegato
n. 8 del bilancio della Regione per l'anno 1992, concernente
potenziamento degli impianti di risalita (Sviluppo economico -
interventi settoriali - turismo - punto D.4.2.5.).
4. A decorrere dall'anno 1993, alla determinazione degli oneri
di cui alla legge regionale 15 luglio 1985, n. 46, si provvederà
con legge di bilancio ai sensi dell'articolo 15 della legge
regionale n. 27 dicembre 1989, n. 90 "Norme in materia di bilancio
e di contabilità generale della Regione Autonoma Valle
d'Aosta".
Esito della votazione:
Presenti: 27
Votanti: 27
Favorevoli: 26
Astenuti: 1 (Riccarand).
Il Consiglio approva.
Articolo 2 (Variazioni di bilancio)
1. Al bilancio di previsione della Regione per l'anno
finanziario 1992 sono apportate le seguenti variazioni in termini
sia di competenza sia di cassa:
Parte spesa
a) in diminuzione:
cap. 69020 "Fondo globale per il finanziamento di spese di
investimento"
lire 7.000.000.000
b) in aumento:
cap. 64660 "Spese per il finanziamento del fondo regionale di
rotazione per gli impianti di risalita e di connesse strutture di
servizio.
Legge regionale 15 luglio 1985, n. 46.
Legge regionale 7 agosto 1986, n. 42, articolo 2, comma tre.
Legge regionale 12 dicembre 1986, n. 69
Legge regionale 29 marzo 1988, n. 17
Legge regionale n. "
lire 7.000.000.000
Esito della votazione:
Presenti: 27
Votanti: 27
Favorevoli: 26
Astenuti: 1 (Riccarand).
Il Consiglio approva.
Presidente Do lettura e pongo in votazione l'articolo 3.
Articolo 3 (Dichiarazione di urgenza)
1. La presente legge è dichiarata urgente ai sensi del comma 3
dell'articolo 31 dello Statuto speciale ed entrerà in vigore il
giorno successivo a quello della sua pubblicazione sul Bollettino
ufficiale della Regione.
Esito della votazione:
Presenti: 26
Votanti: 26
Favorevoli: 25
Astenuti: 1 (Riccarand) .
Il Consiglio approva.
Presidente
Pongo ora in votazione la legge nel suo
complesso.
Esito della votazione:
Presenti: 26
Votanti: 25
Favorevoli: 25
Astenuti: 1 (Riccarand)
Il Consiglio approva.
