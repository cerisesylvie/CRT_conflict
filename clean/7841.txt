Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2241 del 6 ottobre 1986 - Resoconto
OGGETTO N. 2241/VIII - STRUTTURE PUBBLICHE E STRUTTURE
PRIVATE OPERANTI NEI SETTORE DELLA RADIODIAGNOSTICA. -
(Interrogazione con risposta scritta).
PRESIDENTE
: Do lettura dell'interrogazione con risposta
scritta in oggetto presentata dal Consigliere Aloisi:
INTERROGAZIONE CON RISPOSTA SCRITTA
PRESO ATTO che con la deliberazione n. 755 del 16/6/1986,
l'U.S.L., aggiornando al 1986 il compenso forfetario di lire
517.736.000 a favore dell'Istituto Radiologico Valdostano per
prestazioni di radiodiagnostica, ha impegnato l'ulteriore somma di
lire 44.473.500, portando così il totale a lire 562.209.500;
VISTA la convenzione fra I.R.V. e U.S.L. che contempla per il
pattuito compenso forfetario un numero annuo di circa 10.000
prestazioni di diagnostica;
CONSIDERATO
che le prestazioni effettuate all'Istituto
Radiologico Valdostano nel decorso 1985 sarebbero state, secondo
quanto dichiarato dallo stesso Assessore interpellato dal
sottoscritto, n. 9246 e che tale numero rappresenta il 25% delle
oltre 36.000 prestazioni effettuate dall'Ospedale a favore degli
utenti esterni (ambulatoriali non ricoverati) e che invece il dato
fornito dall'Assessore del 12% fa riferimento al totale delle
prestazioni rese in Ospedale, comprensive anche dei pazienti
ricoverati, per cui non viene data un'idea corretta della reale
dimensione del fenomeno del dirottamento alla struttura privata
della diagnostica ambulatoriale;
RITENUTO
che con la chiusura dell'ambulatorio di
radiologia della SAUB in via G. Rey, altri 7000 esami/anno saranno
dirottati allo I.R.V., facendo così salire la proporzione al 45% e
quindi superare il numero delle prestazioni previsto dalla
Convenzione;
CONSIDERATO ancora che se è vero che chiunque può acquistare le
azioni di una società, come ha precisato l'Assessore, è anche vero
che ciò non può essere fatto da un pubblico dipendente in una
società costituita a scopo di lucro;
Tutto ciò premesso il sottoscritto Consigliere regionale del
MSI-DN
INTERROGA
l'Assessore alla Sanità ed Assistenza Sociale per
sapere:
1)
se non sia vero che inviare alla struttura privata
45 cittadini su cento non rappresenti il modo di adeguarsi agli
intendimenti della Giunta che, a detta dell'Assessore, sarebbe
rimasta fermamente intenzionata a ricorrere il meno possibile solo
in casi assolutamente straordinari alla struttura privata;
2) se non sia vero che l'elargizione di circa 1 miliardo
all'anno all'I.R.V, per prestazioni ed attività (diagnostica,
medicina sportiva, chiroterapia), che rientrano nei compiti
istituzionali dell'U.S.L. non costituisca lo specchio di una
situazione assolutamente straordinaria - come l'Assessore l'ha
definita - compatibile con il corretto uso del pubblico denaro, o
che possa nascondere interessi personali e cattiva amministrazione
su cui sarebbe giusto e doveroso far luce;
3) se non sia vero che la prospettata apertura di altri
ambulatori di radiologia in Valle d'Aosta, costituirà l'inevitabile
presupposto per incrementare ancora di più il dirottamento alla
struttura privata, riproponendo gli stessi interrogativi;
4) se non sia vero che l'Amministrazione regionale abbia il
dovere di promuovere un'indagine seria e rigorosa, non basata solo
su semplici dichiarazioni, per evidenziare la possibilità, che
indubbiamente esiste, di distribuire diversamente le varie
prestazioni radiologiche fra presidi in modo da recuperare la
produttività;
5) se non sia vero che l'Amministrazione abbia il dovere di
denunciare alla Magistratura chi, dipendente dell'U.S.L., figura
essere stato socio azionista dell'I.R.V., in violazione
dell'articolo 60 della legge n. 3 del 1957, e chi non vi ha
provveduto, violando così i doveri del proprio ufficio, e altresì
di richiedere alla Magistratura, sulla base di quanto sopra, anche
accertamenti sulla esistenza attuale di azionisti I.R.V. tra i
dipendenti stessi, anzichè limitarsi ai rituali "non risulta",
avendo ben presente che certi fatti risultano solo se adeguatamente
ricercati.
PRESIDENTE
: All'interrogazione con risposta scritta in
oggetto, presentata dal Consigliere Aloisi, è stata data risposta
con lettera n. 1098 in data 11 settembre 1986.
