Classificazione
TRASPORTI E VIABILITÀ
Trasporti


Resoconto integrale del dibattito dell'aula
Oggetto del Consiglio n. 354 del 13 gennaio 1999 - Resoconto
SÉANCE DU 13 JANVIER 1999 (APRÈS-MIDI)
OGGETTO N. 354/XI Accordi Regione-Ferrovie dello Stato per
eventuali variazioni del contratto di servizio già stipulato.
(Reiezione di mozione)
Mozione Evidenziato che entro due mesi le Ferrovie dello Stato
devono definire l'orario estivo che sarà applicato a partire dal
mese di maggio;
Rilevato che, sulla base del Contratto di Servizio fra Regione e
Ferrovie dello Stato, è possibile da parte della Regione richiedere
una concertazione ed un accordo sulle eventuali variazioni da
introdurre;
Evidenziato che le eventuali modificazioni devono essere
finalizzate ad una valorizzazione delle corse, ma non devono
comportare né una riduzione del numero delle corse, né una
riduzione dei chilometri di percorrenza attualmente in atto;
Il Consiglio regionale
Impegna
L'Assessore regionale competente in materia di trasporti a:
1. respingere eventuali proposte delle Ferrovie dello Stato
miranti ad una riduzione delle corse o dei chilometri di servizio
sia sulla Aosta - Torino sia sulla Aosta Pré-Saint-Didier;
2. sollecitare una velocizzazione di alcune corse:
3. riferire tempestivamente alle competenti Commissioni
Consiliari permanenti in merito alle eventuali modificazioni
concordate.
F.to: Squarzino Secondina - Beneforti - Curtaz
Président La parole au Conseiller Curtaz.
Curtaz (PVA-cU) Molto rapidamente perché mi sembra che sia una
mozione su di un punto relativamente semplice e chiaro. Spesso si
fanno delle mozioni su dei grossi principi e su delle questioni
molto rilevanti anche dal punto di vista politico generale, questa
invece è una mozione nel senso della concretezza.
Evidenziamo come le Ferrovie dello Stato debbano definire
l'orario estivo che sarà applicato a partire dal prossimo mese di
maggio; rileviamo che sulla base del contratto di servizio fra
Regione e Ferrovie è possibile da parte della Regione richiedere
una concertazione ed un accordo sulle eventuali variazioni da
introdurre; evidenziamo che queste modificazioni devono essere
finalizzate ad una valorizzazione del servizio e che proprio per
questo motivo non devono comportare né una riduzione nel numero
delle corse, né una riduzione dei chilometri di percorrenza
attualmente in atto.
Quindi chiediamo al primo punto che il Consiglio si impegni a
respingere eventuali proposte delle Ferrovie dello Stato miranti ad
una riduzione delle corse o dei chilometri di servizio ed è una
cosa molto concreta; al secondo punto che il Consiglio impegni
l'Assessore a chiedere che queste corse vengano velocizzate perché
questo è uno dei problemi del trasporto ferroviario in Valle
d'Aosta; al terzo punto che l'Assessore riferisca alle commissioni
competenti consiliari in merito a queste eventuali modificazioni
concordate.
Ripeto, è un provvedimento molto semplice, direi molto chiaro e
concreto su questi due punti, oltre al punto della comunicazione
per sollecitare un'attenzione su un problema che sta
particolarmente a cuore a noi ma anche agli utenti del Servizio
ferroviario in Valle.
Président La discussion est ouverte. La parole à l'Assesseur au
tourisme, aux sports, au commerce et aux transports, Lavoyer.
Lavoyer (FA) Visto che almeno alla Giunta regionale la mozione
risultava tutt'altro che chiara e concreta, se non nel punto terzo,
e visto che c'era l'impegno che avevo esternato al Consigliere
Curtaz di andare - qualora il Presidente della commissione
competente mi convocasse - a riferire alla commissione stessa,
avevo chiesto al gruppo dei Verdi per la Valle d'Aosta con l'Ulivo
di ritirare la mozione. Mi è stato ribadito che c'era la volontà di
mantenere la mozione, quindi la Giunta regionale non potrà che
astenersi dal votarla. Infatti gli uffici hanno già in corso da
tempo contatti con l'Amministrazione ferroviaria per una
definizione del prossimo orario estivo che sia maggiormente
rispondente alle esigenze della nostra Regione apportando anche
eventuali innovazioni nella direzione di dare maggiore efficacia ed
efficienza al servizio stesso in modo che lo stesso risulti anche
maggiormente integrato con i servizi di trasporto su gomma.
Va peraltro sottolineato, come avevo già verbalmente espresso al
Consigliere Curtaz, che l'assetto definitivo sia degli orari che
dei servizi potrà avere una definizione ulteriore quando sarà
approvato il bacino di traffico.
L'esame delle accennate proposte di innovazione consente
comunque di esprimere un giudizio negativo sulla formulazione della
mozione in oggetto che appare troppo semplicistica e schematica
soprattutto nel punto 1, laddove impone di respingere
aprioristicamente qualsiasi ipotesi di riduzione di corse o di
chilometri di servizio a prescindere dall'effettiva frequentazione,
quale emerge dai dati del traffico che pregherei i Consiglieri del
Gruppo di andarsi a verificare, dati che in alcuni casi mettono in
evidenza un sostanziale spreco o addirittura inefficienza di
utilizzo delle strutture stesse. Risulta infatti dai dati che
abbiamo che ci sono delle corse che vengono effettuate
completamente vuote, quindi una pausa di riflessione e un'analisi
su queste corse va fatta.
Occorre secondo noi un approccio molto più pragmatico al
problema senza eccessivi condizionamenti o schematismi di tipo
ideologico che tendono aprioristicamente a considerare taluni mezzi
di trasporto comunque preferibili a prescindere dalle specifiche
situazioni ambientali e gestionali e soprattutto senza tener conto
dei dati di non utilizzo dello stesso.
Infatti un'eventuale - da verificare - soppressione di corse
inutilizzate non può aprioristicamente non essere presa in
considerazione anche perché l'eventuale soppressione potrebbe
permettere di dare maggiore efficienza al servizio, in primo luogo
velocizzando il traffico effettivamente utile diminuendo ritardi
per scambi e corse inutilizzate, in secondo luogo evitando uno
spreco che è ovvio, in terzo luogo utilizzando meglio il materiale
rotabile privilegiando le carrozze non obsolete, in quarto luogo
integrando meglio il trasporto su rotaia con quello su gomma sia
nella revisione del bacino di traffico sia nel progetto di
biglietteria integrata.
In sostanza, non si può predeterminare in ogni caso l'esistenza
di una posizione che vada nella direzione di non prendere in
considerazione situazioni che potrebbero migliorare l'attuale
servizi soltanto per poter affermare che non si è diminuito il
numero delle corse.
Quindi, pur sottolineando che in ogni caso l'ipotesi elaborata
dagli uffici - mi riferisco al secondo o al terzo punto della
mozione - prevede il mantenimento del medesimo numero di chilometri
di percorrenza complessiva, la mozione per noi è indeterminata e
piuttosto confusa soprattutto nel punto 2, dove sollecita una
velocizzazione di alcune corse - e questo cosa significa non lo so
- e se approvata così, vincolerebbe la Giunta a mantenere una
situazione esistente anche se inefficiente. Fermo restando quindi
la disponibilità dell'Assessore ad andare a riferire in commissione
sulle eventuali innovazioni migliorative, se la mozione rimane nel
testo proposto, la maggioranza si asterrà.
Président La parole au Conseiller Curtaz.
Curtaz (PVA-cU) Non mi metterò qua, non lo voglio fare per
correttezza, a toccare tutte le contraddizioni di quest'intervento
dell'Assessore; voglio solo dire una cosa ed è che mi si può dire
tutto tranne che questa mozione non sia chiara. Al punto 2 ci sono
sei parole: "sollecitare una velocizzazione di alcune corse" e se
non è chiara questa cosa, se è confusa, non so più cosa è chiaro e
cosa è confuso…
(interruzione dell'Assessore Lavoyer, fuori microfono)
… ma, nel momento in cui la Giunta
deve necessariamente contrattare con le Ferrovie dello Stato, si
impegna a fare qualcosa, va bene, ma non può dire che
l'interpellanza confusa. Lei può dire, come ha detto per il punto
uno, che non è d'accordo, ma non che questo non è
chiaro…
Lavoyer (fuori microfono) … è
indeterminato…
Curtaz (PVA-cU) … è indeterminato,
va bene, allora vuol dire che ognuno di noi ha l'intelligenza per
capire e per leggere se questo è indeterminato o è determinato e
ognuno si farà la sua opinione. Io non so cosa dire.
Sul punto uno invece prendo atto e mi rammarico che la Giunta
non condivida quest'aspetto, ritengo a questo punto del tutto
normale che non venga approvata questa mozione da parte della
Giunta perché lei, Assessore, ha citato delle frasi queste sì
generiche, nel senso di dire che ci sono dei treni che viaggiano
vuoti: ci dica quali, a che ora, in che giorno, dove vanno,
eccetera. Questo sarebbe un modo corretto di dare dei dati.
Io le ripropongo un dato, che le ho già dato altre volte: dal
1993 al 1998 l'utenza ferroviaria sulla linea valdostana è
aumentata del 50 percento circa, mi sembra un dato che è in
controtendenza con quello che lei sta dicendo. È chiaro che se si
comincia a diminuire le corse, a rendere il trasporto più scomodo,
a non avere più tutte le cose e via dicendo e poi si dice che non è
chiaro cosa vuol dire velocizzare le corse, andiamo in un senso che
il mio Gruppo non condivide.
A maggior ragione confermo di non ritirare assolutamente questa
mozione; ognuno si prende la responsabilità di dire che le cose qui
contenute non sono condivisibili.
Président Je soumets au vote la motion:
Conseillers présents: 29
Votants: 3
Pour: 3
Abstensions: 26 (Agnesod, Bionaz, Borre, Cerise, Charles Teresa,
Cottino, Cuc, Ferraris, Fiou, Frassy, La Torre, Lattanzi, Lavoyer,
Louvin, Marguerettaz, Nicco, Ottoz, Pastoret, Perrin, Perron,
Praduroux, Rini, Tibaldi, Vallet, Vicquéry, Viérin D.)
Le Conseil n'approuve pas.
