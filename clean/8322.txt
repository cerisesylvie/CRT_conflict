Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2803 del 22 aprile 1987 - Resoconto
OGGETTO N. 2803/VIII - ORDINE DEI LAVORI E RINVIO
OGGETTI.
PRESIDENTE
: Si procede alla discussione del punto 42:
D.L. n. 376, presentato dalla Giunta regionale in data 27 febbraio
1987, concernente: "Aumento, per l'anno 1987, della spesa per
l'applicazione della L.R. 3 agosto 1971, n. 10, e successive
modificazioni e integrazioni, relativa alla sottoscrizione di
capitale azionario di società di funivie e seggiovie locali e di
altre società aventi per fine iniziative di interesse turistico
locale".
Ha chiesto di parlare l'Assessore al Turismo, Urbanistica e Beni
Culturali Lanièce, ne ha facoltà.
LANIECE (D.C.):
Chiedo il rinvio del disegno di legge
iscritto al punto n. 42 al prossimo Consiglio, in quanto dobbiamo
portare degli emendamenti per aggiornare la legge in base a nuove
richieste arrivate da altre società.
PRESIDENTE
: Il disegno di legge n. 376 è rinviato al
prossimo Consiglio.
Passiamo adesso al punto n. 43:
Proposta di regolamento n. 7, presentata dal Consigliere del
Gruppo consiliare di Nuova Sinistra, Giovanni Sandri, in data 25
febbraio 1987, concernente: "Modifiche al regolamento recante norme
per l'applicazione della legge 3 agosto 1949, n. 623, e successive
modificazioni, concernente la immissione al consumo in Valle
d'Aosta di determinati contingenti annui di generi e merci in
esenzione fiscale".
Ha chiesto di parlare il Consigliere Sandri, ne ha facoltà.
SANDRI (N.S.):
Propongo di rinviare in Commissione questo
provvedimento, che è in fase di analisi, per appurare alcune
difficoltà nella sua eventuale applicazione.
PRESIDENTE
: L'oggetto n. 43 è rinviato alle Commissioni.
Si passa all'esame del punto 44:
Proposta di legge regionale n. 371, presentata dal Consigliere
Gaetano Baldassarre del Gruppo P.S.D.I. in data 19 febbraio 1987,
concernente: "Obbligo per i dipendenti regionali di esporre un
cartellino con proprie generalità".
La proposta di legge è priva del parere delle Commissioni, per
cui, stante anche l'assenza del Consigliere Baldassarre, viene
rinviata alle Commissioni competenti per il parere.
Si procede all'esame del punto n. 45:
Proposta di legge n. 372, presentata dai Consiglieri regionali
Lilliana Breuvé, Gianni Torrione e Liborio Pascale, del Gruppo
consiliare socialista, in data 26 febbraio 1987, concernente:
"Modifica della L.R. 11.11.1977, n. 66, recante norme
sull'ordinamento e sul funzionamento del Corpo Forestale Valdostano
e sullo stato giuridico ed economico del relativo personale".
Ha chiesto di parlare il Consigliere Torrione, ne ha
facoltà.
TORRIONE (P.S.I.):
Chiediamo il rinvio, perchè non ha
ancora espresso il parere, previsto dalle vigenti norme del
regolamento, la Commissione competente.
PRESIDENTE
: L'oggetto n. 45 è rinviato alle Commissioni.
Procediamo all'esame dell'oggetto n. 46:
Proposta di legge regionale n. 373, presentata dai Consiglieri
Alder Tonino, Igino Bajocco, Enzo Cout, Giulio Dolchi, Demetrio
Mafrica e Ruggero Millet, del Gruppo consiliare comunista, in data
26 febbraio 1987, concernente: "Misure per incentivare l'uso della
carta riciclata".
Ha chiesto di parlare il Consigliere Tonino, ne ha facoltà.
TONINO (P.C.I.):
La proposta di legge è, tutto sommato,
molto semplice, ma credo di poter affermare che può avere un valore
emblematico.
TAMONE (U.V.) -
(fuori microfono): Propongo il rinvio
della discussione.
TONINO (P.C.I.):
Se la proposta è quella di rinviare il
progetto di legge al prossimo Consiglio, la accettiamo, però
chiediamo che sia iscritto alla prossima adunanza e non rimandato
alle Commissioni.
PRESIDENTE
: L'oggetto n. 46 è rinviato al prossimo
Consiglio.
L'oggetto iscritto al punto 47, relativo alla proposta di legge
n. 377, presentata dal Consigliere del Gruppo del M.S.I. Domenico
Aloisi, data l'assenza del presentatore, è rinviato a domani.
Si passa all'oggetto n. 48:
Proposta di legge n. 378, presentata dai Consiglieri Ruggero
Millet, Igino Bajocco, Enzo Cout, Giulio Dolchi, Demetrio Mafrica e
Alder Tonino in data 5 marzo 1987, concernente: "Provvidenze per
favorire l'attività promozionale delle associazioni regionali degli
artigiani".
Anche l'oggetto n. 48 viene rinviato, mancando dei prescritti
pareri delle Commissioni competenti.
Ha chiesto di parlare il Vice Presidente Dolchi, ne ha
facoltà.
DOLCHI (P.C.I.):
Sono d'accordo, quando i proponenti lo
richiedano, che gli argomenti vadano in Commissione, perchè siano
dati i prescritti pareri, ma il regolamento tutela proprio i
presentatori di legge, quando le Commissioni non esprimono il
relativo parere, ad iscrivere l'argomento per decorrenza di
termini. Il fatto che l'argomento sia iscritto per decorrenza di
termini esclude la necessità di avere i pareri.
Mi sembra che la motivazione addotta per il rinvio fosse la
mancanza di pareri, per cui volevo chiarire che, quando l'argomento
è iscritto, se i proponenti intendono discuterlo, l'interpretazione
del regolamento prevede che debba essere discusso anche mancando i
pareri, altrimenti la decorrenza di termini non avrebbe più nessun
significato.
PRESIDENTE
: L'interpretazione fornita dal Vice Presidente
Dolchi è ineccepibile; ad ogni modo i rinvii sono avvenuti perchè
c'era l'accordo dei presentatori delle proposte di legge e non per
altra motivazione, in quanto, essendo iscritte per decorrenza di
termini, dovevano essere per forza discusse salvo diversa volontà
dei presentatori.
Ha chiesto di parlare il Consigliere Torrione per mozione
d'ordine, ne ha facoltà.
TORRIONE (P.S.I.):
Chiederei il rinvio alla seduta di
domani mattina, se possibile, di tutti gli oggetti che restano.
Discutiamo gli oggetti che si possono concordare, gli altri, se è
possibile fare una distinzione, li discutiamo domani mattina. Resta
da discutere ancora l'ordine del giorno che avevamo presentato e lo
possiamo approvane subito.
PRESIDENTE
: Se il Consiglio non ha obiezioni sulla
proposta del Consigliere Torrione, potremmo discutere l'ordine del
giorno che è stato iscritto in via d'urgenza e poi valutare
l'opportunità di proseguire i lavori questa sera oppure di
riprenderli domani mattina.
