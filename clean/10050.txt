Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1043 del 28 febbraio 1990 - Resoconto
OGGETTO N. 1043/IX - Strutture pubbliche destinate alla
riabilitazione (Interrogazione con risposta scritta).
Presidente - Do lettura della interrogazione con risposta
scritta presentata dal Consigliere Chenuil:
INTERROGAZIONE CON RISPOSTA SCRITTA
Allo scopo di avere un quadro dettagliato delle esigenze dei
cittadini e dei servizi messi a disposizione dalla Regione per le
persone che necessitano di terapie di riabilitazione;
il sottoscritto Consigliere regionale
interroga
l’Assessore competente per conoscere:
1) la tipologia, la dislocazione e la dotazione organica
(distinta per qualifica professionale) delle strutture pubbliche
destinate alla riabilitazione presenti sul territorio
regionale;
2) il numero di pazienti assistiti ed il numero di prestazioni
di riabilitazione, distinte per tipo, offerte nel corso degli anni
1988 e 1989 dalle strutture pubbliche presenti sul territorio
regionale;
3) il numero di pazienti assistiti ed il numero di prestazioni
di riabilitazione, distinte per tipo, offerte negli stessi anni da
strutture convenzionate con l’USL (ed i relativi
costi, per ciascuna struttura) ;
4) il numero di pazienti assistiti ed il numero di prestazioni
di riabilitazione rimborsate dall’USL sotto forma di
assistenza indiretta negli stessi anni (con i relativi costi).
Presidente
- Ha chiesto di parlare
l’Assessore alla Sanità e Assistenza Sociale
Lanièce, ne ha facoltà.
Lanièce (DC)
- Volevo solo precisare al Consigliere
Chenuil che per la prima parte la risposta è già stata consegnata,
mentre per la seconda parte stanno tirando giù i dati. Poichè da
parte dell’USL ci sono pervenuti anche i nominativi
dei soggetti, stanno togliendo i nominativi perchè quelli sono
segreti d’ufficio e non possono essere divulgati
all’esterno.
***
