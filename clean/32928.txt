Classificazione
UNIONE EUROPEA E RAPPORTI INTERNAZIONALI



Oggetto del Consiglio n. 1461 del 3 novembre 2010 - Resoconto
OGGETTO N. 1461/XIII - Approvazione di risoluzione:
"Iniziative per un'azione umanitaria a favore di Sakineh Mohammadi
Ashtiani".
Risoluzione
Il Consiglio regionale della Valle d'Aosta/Vallée
d'Aoste
Preso atto del pronunciamento del Consiglio regionale contro
la condanna alla pena di morte di Sakineh Mohammadi
Ashtiani;
Atteso che l'Iran intende dare atto alla sentenza di condanna
a morte per lapidazione o per impiccagione, nonostante le numerose
prese di posizioni a livello internazionale;
Considerato che la sorte di Sakineh Mohammadi Ashtiani rimane
nelle mani di un sistema giudiziario arbitrario e difettoso, che ha
commesso diversi errori fin dall'apertura del caso;
Nel denunciare, oltre alla gravità di mantenere nel sistema
giudiziario iraniano la pena di morte, anche l'atrocità della
pratica della lapidazione o dell'impiccagione;
Invita
- il Governo regionale a sollecitare il Governo italiano
affinché metta in campo una forte ed immediata azione umanitaria a
favore di Sakineh Mohammadi Ashtiani;
- i parlamentari valdostani a promuovere e condividere
iniziative in Parlamento per fermare la barbara esecuzione.
F.to: Patrizia Morelli - Bertin - Chatrian - Louvin - Donzel
- Rigo
Président
- La parole au Conseiller Donzel.
Donzel (PD)
- Egregio Presidente, cari colleghi,
apprendiamo che nelle ultime ore è stata rinviata l'esecuzione di
Sakineh Mohammadi Ashtiani; è stata rinviata grazie all'intervento
di numerosi Paesi europei e agenzie internazionali, che sono
intervenute a sostenere quello che questo Consiglio regionale ha
sostenuto a suo tempo. Mi dispiace che non ci sono i colleghi del
Popolo della Libertà, devo dire che significativo è stato
l'intervento del Ministro Frattini e personalmente gliene siamo
grati, perché ha inciso molto l'iniziativa del Governo italiano
tramite la sua figura in questa serie di pressioni internazionali
che sono state fatte per impedire questa esecuzione. La situazione
rimane molto grave, tant'è che il Comitato internazionale che si
batte per impedire l'esecuzione di Sakineh chiede un ulteriore
intervento, perché l'esecuzione è semplicemente stata rinviata, in
questo momento l'Iran è sotto pressione, ha rinchiuso in una
prigione Sakineh, la tiene sotto sorveglianza in attesa di
applicare la sentenza.
Sarò molto breve, ma consentitemi un passaggio su una questione
che sono andato a verificare, perché a quest'ora siamo tutti
stanchi, io compreso, capisco che scappino alle volte delle battute
che non sono legate a cattiva volontà di ognuno di noi, ma vorrei
ricordare - anche se non sappiamo ancora se verrà eseguita questa
sentenza attraverso lapidazione o impiccagione - in cosa consiste
la lapidazione: si tratta di coprire il condannato con un telo, un
lenzuolo e poi addirittura si prevede la tipologia di pietra che
viene usata, non possono essere usate pietre troppo grandi perché
la condannata potrebbe morire subito, non vengono usate pietre
troppo piccole... c'è una pietra che viene determinata come utile
ai fini di questo tipo di esecuzione. Si tratta quindi di una cosa
estremamente barbara e crudele che va assolutamente fermata.
Non c'era prima il collega Zucchi, avevo ricordato l'intervento
positivo del Governo italiano soprattutto nella figura del Ministro
Frattini rispetto all'intervento che c'è stato e che ha permesso di
fermare l'esecuzione, che è però solo rinviata al momento, quindi
bisogna continuare questo intervento. Grandi intellettuali
internazionali come il filosofo Bernard-Henri Lévy si sono
impegnati in questa battaglia e faccio notare che è una battaglia
che non appartiene alla sinistra, ma coinvolge destra e sinistra,
perché uno dei primi schierati in questa battaglia è il Presidente
francese Sarkozy. Quello che chiediamo è di rinnovare l'impegno del
Consiglio regionale di sollecitare il Governo, come già sta
facendo, quindi non è un richiamo a cose che non ha fatto, ma dire:
"continuiamo su questa strada"
, risollecitare i Parlamentari
italiani, perché non è una battaglia che si esaurisce: è una
battaglia che deve continuare.
Pensiamo che con questa sollecitazione daremo il nostro segnale
di valdostani in una battaglia che è davvero internazionale.
Sappiamo che non è l'unica donna condannata a morte, ma è diventata
un po' un simbolo e alle volte questi piccoli passi, questa
vittoria della comunità internazionale su un Paese come l'Iran è
una vittoria anche per la sicurezza di tutti noi. È una battaglia
che va davvero al di là del singolo caso, anche se naturalmente il
singolo caso mantiene tutta la sua importanza, perché ogni vita
umana è insostituibile. Grazie per l'attenzione.
Président
- Je soumets au vote la résolution:
Conseillers présents et votants: 27
Pour: 27
Le Conseil approuve à l'unanimité.
Président
- Chers collègues, nous avons achevé nos
travaux.
La séance est levée.
---
La réunion se termine à dix-neuf heures et trente-quatre
minutes.
