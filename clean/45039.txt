Classificazione
AMMINISTRAZIONE REGIONALE
Ordinamento degli uffici e del personale
ASSISTENZA SANITARIA E OSPEDALIERA



Oggetto del Consiglio n. 1860 del 5 ottobre 2022 - Resoconto
OGGETTO N. 1860/XVI - Interrogazione: "Problematiche relative
all'emissione delle nuove tessere sanitarie senza microchip, con
particolare riferimento al loro utilizzo come buono pasto
elettronico.
Bertin (Presidente) -
Passiamo al punto n. 15. Risponde
il Presidente della Regione.
Lavevaz (UV) -
Con quest'interrogazione si chiede "quali
provvedimenti siano stati presi a livello regionale al fine di
ovviare ai disagi derivanti dalla situazione descritta", cioè
quella descritta anche dal titolo relativamente all'utilizzo della
carta come buono pasto elettronico. Si tratta di una questione che
va oltre le problematiche regionali, addirittura quelle nazionali,
perché, come noto, la mancanza di semi-conduttori, in particolare
di silicio ha reso difficile il reperimento a livello
internazionale dei
microchip
. Questa crisi mondiale ha di
fatto interessato anche il nostro Ministero dell'economia e delle
finanze, quindi nello specifico le tessere sanitarie in scadenza
nel mese di settembre sono state inviate senza il microchip proprio
per una mancanza di materia prima.
Si chiede con quest'interrogazione: "quali siano le conseguenze
e soprattutto le iniziative che la Regione ha messo in atto per
ovviare ai disagi"; com'è noto, la tessera sanitaria è utilizzata
anche come tessera di servizi, in particolare del servizio
sostitutivo di mensa. Dalla verifica che abbiamo fatto, anche a
seguito di quest'interrogazione, ma la cosa era comunque già
attenzionata, non ci sono stati particolari elementi di criticità
perché ci sono una serie di soluzioni di
back up
che
permettono comunque l'utilizzo sia della tessera che non per
l'erogazione del servizio di mensa sostitutiva. In particolare, a
partire già da metà agosto, è stato pubblicato sulla
Intranet
dell'Amministrazione regionale un avviso con tutte
le indicazioni necessarie proprio dal punto di vista tecnico per
fruire del servizio anche nel caso in cui si sia provvisti di una
tessera senza microchip. Sono nello specifico diverse:
in
primis
c'è la possibilità del prolungamento della validità
della carta antecedente, quindi si può continuare a utilizzare la
carta oltre la scadenza per usufruire del servizio mensa; poi
esiste una procedura manuale, nel senso che c'è la possibilità di
una compilazione del modello cartaceo da parte dell'utente, ogni
esercente ha il suo modello da utilizzare, è chiaro che questo è un
metodo poco efficiente, che fa perdere tempo, però ci sono altre
possibilità, ossia una procedura manuale sul POS che funziona
sostanzialmente digitando la matricola seguita dal
Pin
o
ancora la possibilità di utilizzare alcune
App
sia dal lato
utente, sia dal lato esercente, in particolare ci sono due App
BluTicket
:
Up to POS
e
Up to up
- leggo quello
che mi è stato segnalato - che sono scaricabili ovviamente
gratuitamente e utilizzabili con telefono e
smartphone
senza
spese aggiuntive. In più c'è la possibilità, utilizzando la nuova
tessera sanitaria sprovvista di microchip di leggere il codice a
barre, in questo caso serve una App da parte degli esercenti, che è
presente sulla tessera sanitaria e la si utilizza normalmente, in
questo caso ci vuole un lettore di codice a barre. È quindi
sicuramente possibile che ci sia stato qualche disagio in questo
frangente, però in generale ci sono tutta una serie di soluzioni di
back up che comunque hanno garantito la fruizione di questo
servizio importante per i dipendenti regionali.
Presidente -
Per la replica, la parola alla consigliera
Minelli.
Minelli (PCP) -
Quando abbiamo depositato
l'interrogazione, eravamo chiaramente consapevoli che il problema
dell'assenza del
microchip
non riguarda direttamente la
Regione e anche che l'invio delle tessere da parte del Ministero,
senza questo dispositivo e senza prevedere contestualmente una
proroga automatica delle tessere fino al 2023, che sarebbe stata la
cosa più furba e intelligente, ha generato un gran pasticcio.
Sapevamo anche che, per quanto riguarda la riattivazione, è
possibile accedere al portale della tessera sanitaria, però perché
questo si possa fare è necessario inserire in questo portale il
Pin
e il
Puk
della vecchia tessera che tutti noi
abbiamo ricevuto ormai svariati anni fa. Tantissimi cittadini hanno
smarrito questi Puk, io, faccio
mea culpa
, sono una di
quelli che ha ricevuto la tessera nuova, l'altra è scaduta, non ho
questi codici, quindi, pur cercando di fare l'attivazione sul
portale, ad oggi non sono riuscita a riattivare la mia carta e a
chiedere la proroga. Io non la utilizzo come buono pasto
ovviamente, lo facevo quando ero insegnante, ma la utilizzo per gli
altri usi. È vero che sul sito dell'USL è stato specificato che
nelle macchinette per il pagamento dei ticket si può inserire la
ricetta e non utilizzare la modalità più normale e più veloce che è
quella della tessera.
Dico anche per inciso che per molti cittadini questo disguido,
questa criticità va ad aggiungersi ad altre, sono fra quelli che
non hanno neppure il medico nella mia vallata e non abbiamo a breve
delle soluzioni. Tralasciando questo discorso, il problema della
carta che si presenta anche come carta dei servizi, ha questo
problema legato ai buoni pasto. Ora, lei ci ha detto quello che in
parte sapevamo già: che si può fare il prolungamento della validità
della carta, che si può utilizzare il modulo cartaceo per la
registrazione dei buoni pasto. Non so se a lei è mai capitato di
vedere la fila dei dipendenti regionali che sono in coda - questo
non perché la tessera sanitaria non ha il microchip ma perché tante
volte i POS vanno in tilt -ad aspettare di compilare il modulo, la
compilazione non è così veloce, è abbastanza lunga e ciò crea un
sacco di disagi.
Lei ha accennato anche a queste
App
che si possono
scaricare, anche l'ultima che può leggere il codice a barre;
peccato che queste informazioni però non siano arrivate a
destinazione, perché le ditte che hanno i contratti a monte, quando
stilano il contratto, fanno riferimento anche a queste App ma nulla
è stato detto riguardo al problema relativo alla carta in questo
momento, credo che potrebbe esserci una comunicazione in questo
senso. In questi giorni, proprio perché poi c'era la discussione
dell'interrogazione, ho chiesto informazioni anche a chi utilizza
normalmente la carta, quindi a dipendenti; nella fattispecie un
dipendente dell'Assessorato dell'agricoltura mi ha segnalato che la
sua tessera, scaduta e senza microchip e senza che avesse fatto
preventivamente la riattivazione, è passata in un POS. Io quindi mi
chiedevo se da parte dell'Amministrazione ci fosse stata anche una
diversa disposizione in questo senso e fosse stata data
un'indicazione.
Credo che il fatto che ci sia questa proroga fino al 2023 e poi
non sappiamo, il 2023 è fra poco più di un anno, quindi non so se
il problema dei microchip sarà risolto o andrà ad aggravarsi,
perché piano piano altre persone riceveranno la tessera nuova, io
penso che sarebbe importante una sollecitazione da parte regionale
e comunque anche un tentativo che si potrebbe fare perché è nel
nostro circuito che noi possiamo utilizzarla, non fuori di qua...
mi sembrerebbe esserci in qualche modo una volontà di fare una
proroga automatica in modo da velocizzare tutte le pratiche e da
semplificare un pochino gli adempimenti burocratici dei cittadini,
che, come sappiamo, sono sempre moltissimi e forse su alcune cose
si può intervenire senza gravare troppo sulle persone.
