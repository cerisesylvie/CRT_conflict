Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 96 del 15 giugno 1970 - Resoconto
OGGETTO N. 96/70 - Comunicazioni del Presidente del
Consiglio.
Montesano (P.S.D.I.)
- Prima di dar corso ai lavori del
Consiglio desidero rivolgere a nome di tutto il Consiglio un saluto
di benvenuto al rientro del Consigliere Quaizier, il quale - come
sapete - ha subito un serio intervento chirurgico e, nello stesso
tempo, però, con soddisfazione, vediamo che si è rimesso; noi,
tutti, auguriamo il miglioramento ancora maggiore e che possa
riprendere la collaborazione qui in Consiglio.
Quaizier (D.C.)
- Ringrazio vivamente e ringrazio il
Presidente della Giunta, gli Assessori, i Consiglieri, i funzionari
dell'Amministrazione che hanno voluto, durante la mia lunga degenza
e nella circostanza della morte della mia povera mamma, essermi di
molto conforto.
Mi auguro di poter dare la mia modesta opera ancora alla nostra
cara Valle d'Aosta.
Montesano (P.S.D.I.)
- Dunque, non vi sono comunicazioni
del Presidente del Consiglio; prima della seduta vi è stata una
seduta dei Capigruppo per poter concordare l'andamento dei lavori
di questa seduta e saper programmare quelli della seduta
seguente.
È stato concordato quello che è la nomina delle Commissioni
consiliari, le quali devono essere modificate e a suo tempo sarà
poi distribuita ai Signori Consiglieri una scheda unica, chiedendo
da parte mia al Consiglio che si deroghi al regolamento per fare
una votazione unica dei quarantanove nomi delle sette
commissioni.
Nell'ordine del giorno del Consiglio, chiedo anche ai
Consiglieri un'inversione dell'ordine del giorno, per ragioni quasi
di necessità, in quanto che i punti 4-5-6 e 7, trattandosi di
concorsi, devono essere discussi in seduta segreta, quindi vengono
rimandati alla fine della seduta stessa e quindi si passa
all'approvazione dei verbali.
