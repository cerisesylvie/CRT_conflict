Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 1924 del 8 maggio 1996 - Resoconto
SEDUTA ANTIMERIDIANA DELL'8 MAGGIO 1996
OGGETTO N. 1924/X Seconda variazione al bilancio di previsione
del Consiglio per l'anno 1996.
Deliberazione Il Consiglio
Considerato che l'Ufficio di Presidenza, nella riunione del 16
aprile 1996, ai sensi dell'articolo 14 del Regolamento interno del
Consiglio e dell'articolo 2 del Regolamento di contabilità, ha
deliberato la variazione del bilancio di previsione del Consiglio
per l'anno 1996 che sottopone all'esame e all'approvazione del
Consiglio stesso.
Visto che tale variazione è necessaria per aumentare gli
stanziamenti di alcuni capitoli che risultano insufficienti a
coprire le spese dovute all'applicazione dell'articolo 2 comma 9
della legge n. 335 dell'8 agosto 1995 (Legge di riforma del sistema
pensionistico obbligatorio e complementare), ed istituire due nuovi
capitoli di spesa: cap. 216 (Contributi assistenziali e
previdenziali su premi di anzianità al personale del Consiglio) per
l'entrata in vigore della legge sopracitata e cap. 115 (Spese per
l'adesione e la partecipazione ad associazioni regionali, nazionali
ed internazionali) per l'adesione e partecipazione del Consiglio
regionale ad organismi regionali, nazionali ed internazionali
(spesa che negli anni precedenti era a carico del Bilancio
regionale).
Visto il parere favorevole di legittimità rilasciato dal
Dirigente del Servizio Affari Generali ai sensi dell'articolo 72
della legge regionale n. 3/1956 e successive modificazioni, e del
combinato disposto degli articoli 13 comma 1 lett. e) e 59 comma 2
della legge regionale n. 45/1995 sulla presente deliberazione.
Delibera
di approvare le seguenti variazioni al bilancio di previsione
del Consiglio per l'anno 1996:
Variazione in diminuzione
Parte spesa
Cap. 130 fondo di riserva per maggiori spese lire 73.440.000
Variazione in aumento
Parte spesa
Cap. 201 contributi diversi a carico dell'Ente su
compensi per lavoro straordinario al personale
addetto aiservizi del Consiglio lire 32.500.000
Cap. 206 contributi diversi a carico dell'Ente su
indennità di trasferta al personale addetto
ai servizi del Consiglio lire 2.500.000
Cap. 211 contributi diversi a carico dell'Ente su
conguagli stipendi, premi in deroga, competenze
fisse dovuti in applicazione di leggi e di
regolamenti per il personale del Consiglio lire 150.000
Cap. 256 contributi diversi a carico dell'Ente su
compensi per lavoro straordinario al personale
assunto a tempo determinato ai sensi dell'articolo
7 della legge regionale 24 ottobre 1989, n. 68 lire 980.000
Cap. 216 (di nuova istituzione) contributi assistenziali
e previdenziali su premi di anzianità al personale
del Consiglio lire 2.310.000
Cap. 115 (di nuova istituzione) spese per l'adesione
e la partecipazione ad associazioni regionali,
nazionali ed internazionali lire 35.000.000
Presidente Se nessuno chiede la parola, pongo in votazione la
deliberazione in oggetto:
Presenti, votanti e favorevoli: 26
Il Consiglio approva all'unanimità
