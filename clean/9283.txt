Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 281 del 25 gennaio 1989 - Resoconto
OGGETTO N. 281/IX - COMUNICAZIONI DEL PRESIDENTE DEL
CONSIGLIO.
BICH (Presidente del Consiglio):
Do comunicazione
dell'attività svolta dalla Presidenza del Consiglio e dagli organi
consiliari dopo l'ultima adunanza.
Disegni di legge vistati:
Disegno di legge n. 21
, concernente: "Interventi per la
qualificazione e lo sviluppo degli insediamenti artigiani".
Disegno di legge n. 23
, concernente: "Ulteriori
modificazioni e rifinanziamento della L.R. 18 agosto 1986,n.50 e
successive modificazioni, recante azioni finalizzate a qualificare
l'apprendistato artigiano".
Disegno di legge n. 22
, concernente: "Ulteriori
modificazioni della legge regionale 9 gennaio 1986, n. 4 e
successive modificazioni e integrazioni recante interventi a
sostegno dell'occupazione e a favore dei lavoratori in cassa
integrazione guadagni".
Disegno di legge n. 28
, concernente: "Modifica
dell'articolo 10 bis della L.R. 25 ottobre 1982, n. 69, modificata
con L.R. 25 febbraio 1985. n. 6".
Disegni di legge non vistati:
Disegno di legge n. 29, concernente: "Acquisto di unità
immobiliari facenti parte di un complesso sito in Comune di
Saint-Christophe, località Grand Chemin, di proprietà della società
"COM-CE SRL" da destinare a nuova sede del servizio regionale della
comunicazione e dei trasporti".
La Gazzetta Ufficiale dell'11.1.1989 - serie generale n. 8 - ha
pubblicato il testo di legge costituzionale di modifica dello
Statuto per la materia elettorale. La pubblicazione è stata
disposta ai sensi dell'art. 138 della Costituzione in quanto la
legge, in seconda votazione, non ha riportato la maggioranza dei
due terzi dei componenti di ciascuna Camera.
La promulgazione della legge potrà avvenire tra tre mesi,
termine entro il quale può essere richiesta la sottoposizione della
legge a referendum popolare a norma dell'art. 38 della Costituzione
e della legge 25 maggio 1970, n. 352.
In data 11 gennaio 1989 sono state insediate, ai sensi dell'art.
22 del Regolamento interno del Consiglio, le Commissioni speciali
per le riforme istituzionali e in previsione della realizzazione
del mercato unico europeo, la costituzione delle quali venne
deliberata dal Consiglio regionale in data 16 dicembre 1988.
Nell'occasione sono state effettuate le nomine prescritte dal
Regolamento interno e pertanto le cariche all'interno delle stesse
Commissioni sono state assegnate come segue:
Commissione speciale per le riforme istituzionali:
Presidente: - Roberto LOUVIN
Vicepresidente: - Gianni BONDAZ
Segretario: - Claudio LAVOYER
Commissione speciale in previsione della realizzazione del
mercato unico europeo:
Presidente: - Demetrio MAFRICA
Vicepresidente: - Maurizio MARTIN
Segretario: - Elio RICCARAND
Riunioni:
Conferenza dei Capigruppo e Ufficio di Presidenza: 1
I Commissione: 1
II Commissione: 1
III Commissione: 1
V Commissione: 1
I e IV Commissione in riunione congiunta: 1
Commissione speciale per il Mercato Europeo: 2
Commissione speciale per le riforme istituzionali: 2
Pregherei i Consiglieri di levarsi in piedi per commemorare la
figura dello scomparso ex Consigliere regionale QUAIZIER Lorenzo
che ricoprì la carica di Consigliere regionale dal 21 maggio 1968
al 4 luglio 1973.
Il signor Quaizier Lorenzo era nato a Courmayeur il 18 febbraio
1900 ed aveva prestato la sue apprezzata opera, per oltre 40 anni,
quale Segretario comunale del Comune di Courmayeur fino al momento
del suo collocamento a riposo nel 1965.
Eletto il 21 aprile 1968 nella lista della Democrazia Cristiana,
fu Consigliere regionale della quinta legislatura.
Alla famiglia ed al Gruppo consiliare della D.C. rivolgo a nome
dell'intero Consiglio regionale sentimenti di partecipazione e di
cordoglio.
