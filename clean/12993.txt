Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3949 del 25 novembre 1992 - Resoconto
OGGETTO N. 3949/IX Studi relativi al programma regionale di
interventi per presidi sanitari.
(Interpellanza)
Interpellanza Richiamata la deliberazione di Giunta n. 875
del 26 gennaio 1990;
Richiamata altresì la delibera di Giunta del 18 gennaio 1991 con
la quale venivano approvati gli elaborati tecnici, applicativi del
programma regionale di interventi di cui all'articolo 20 della
legge 67/1988, e inviati i relativi allegati al Ministero della
Sanità ai fini delle verifiche e valutazioni di competenza nonché
l'assegnazione dei finanziamenti spettanti alla Regione;
Vista la richiesta del nucleo di valutazione del ministero della
Sanità agli elaborati trasmessi;
Vista la delibera della Giunta regionale del 27 settembre 1991
con la quale veniva affidato al Dott. Renato Balma
dell'Associazione C.R.E.S.A. di Torino l'incarico per la redazione
della documentazione integrativa a quella già predisposta
dall'Amministrazione regionale per gli studi di fattibilità
previsti dagli articoli 6 e 7 del D.M. 29 agosto 1989, n. 321 e
successive indicazioni del Ministero della Sanità con-sistente
nella redazione di relazioni e studi illustranti le scelte
effettuate e la validità tecnico-sanitaria ed economica delle
proposte avanzate;
i sottoscritti consiglieri regionali
Interpellano
l'Assessore competente per conoscere:
1) se da parte del Dott. Renato Balma sono state trasmette le
relazioni e gli studi richiesti sui progetti concernenti
l'ampliamento e ristrut-turazione ospedale, la RSA di
Antey-Saint-André, il poliambulatorio di Châtillon e il Presidio di
prevenzione di Aosta;
2) se è stata trasmessa al competente Ministero della Sanità la
documentazione richiesta per la definitiva approvazione e
finanziamenti dei progetti trasmessi con la delibera in premessa
richiamata;
3) quali sono gli intendimenti della Giunta al riguardo.
F.to: Beneforti, Chiofalo.
Presidente Ha chiesto la parola il Consigliere Beneforti.
Beneforti (DC)
Come è noto ormai, le linee di
organizzazione di sviluppo dei servizi sanitari nella nostra
Regione, almeno fino ad oggi, sono previste dalla delibera di
Giunta n. 875 del 26 gennaio 1990 ed il Cipe con delibera del 3
agosto 1990 attribuiva alla Valle d'Aosta 30 miliardi e 686 milioni
quale prima parte di un finanziamento complessivo intorno ai 100
miliardi in 10 anni.
Con delibera di Giunta del 18 gennaio 1991 venivano approvati
gli elaborati tecnici nel frattempo consegnati dai progettisti ed
inviati al competente Ministero per l'approvazione e conseguenti
finanziamenti. Gli elaborati riguardavano la ristrutturazione e
l'ampliamento dell'attuale presidio Ospedaliero di V.le Ginevra con
la riunificazione dell'unità operativa di psichiatria all'Ospedale
regionale, la realizzazione del nuovo poliambulatorio dell'unità
Sanitaria Locale di Châtillon e la realizzazione di una residenza
sanitaria per anziani non autosufficienti in Antey-Saint-André.
Inoltre, c'era prevista anche la ristrutturazione ed il
potenziamento del Laboratorio di Sanità Pubblica dell'USL di Via
Guido Rey, progetto però bocciato dal Comune di Aosta.
Questi progetti sono stati rimessi al Ministero della Sanità a
Roma. Lo stesso Ministro vi apportava alcuni rilievi per cui la
Giunta, a fronte di questo, affidava all'associazione Cresa di
Torino l'incarico di predisporre la documentazione integrativa
richiesta da parte del Nucleo di valutazione del Ministero della
Sanità. Tale documentazione consisteva in relazioni e studi
illustranti i motivi delle scelte effettuate e la validità tecnica
sanitaria ed economica delle proposte avanzate.
Dato il tempo trascorso, abbiamo presentato questa interpellanza
per conoscere se, da parte di questa società Cresa, sono state
trasmesse le relazioni richieste e se è stato inviato al Ministero
quanto dovuto.
Presidente
Ha chiesto la parola l'Assessore alla
Sanità ed Assistenza sociale, Cout.
Cout (PCI-PDS)
L'Associazione Cresa di Torino, sta
attualmente esaminando i progetti relativi al primo triennio del
piano di investimenti.
Rispetto al RSA è stata presentata una legge già discussa in
commissione e sarà mia cura valutarne gli aspetti. Inoltre, ho già
preso i necessari contatti per la definizione di un progetto pilota
inerente anche al Pronto soccorso.
Presidente
Ha chiesto la parola il Consigliere
Beneforti.
Beneforti (DC)
Non capisco il discorso RSA in quanto la
stessa, nella delibera 875 del 26 gennaio 1990, prevedeva la
realizzazione di un RSA in ciascuno dei 14 distretti regionali ed
inoltre perché si debba fare una legge regionale per le RSA quando
per questo sono già predisposti finanziamenti nazionali. Queste
residenze per anziani non autosufficienti nei comuni di Courmayeur,
del Lys e di Châtillon, rientravano tutte nel piano da trasmettere
al Ministero, naturalmente, a parte di quelle già inviate.
Per quanto riguarda lo scorporo del progetto pilota, noi abbiamo
realizzato la centrale operativa unica che sta operando dopodiché
sarà necessaria una pianta organica che stabilisca il numero del
personale tecnico sanitario ed infermieristico necessario.
Io sollecito che i progetti vengano portati avanti affinché non
si perdano i finanziamenti; che si utilizzi il finanziamento
statale per il problema degli anziani non autosufficienti; che si
faccia fronte al problema dell'emergenza e del Pronto soccorso e
che si provveda ad una revisione generale della pianta
organica.
