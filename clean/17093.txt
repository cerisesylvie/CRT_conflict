Classificazione
AMBIENTE
Flora e fauna
AMMINISTRAZIONE REGIONALE


Resoconto integrale del dibattito dell'aula
Oggetto del Consiglio n. 446 del 24 febbraio 1999 - Resoconto
SÉANCE DU 24 FÉVRIER 1999 (MATIN)
OGGETTO N. 446/XI Individuazione di soggetti autorizzati ad
applicare le sanzioni amministrative previste dalla normativa per
la tutela ed il corretto trattamento degli animali di affezione.
(Interpellanza)
Interpellanza Presa visione della legge regionale n. 14/94
"Norme per la tutela e per il corretto trattamento degli animali di
affezione;
Vista la delibera di Giunta n. 3503 del 28 Agosto 1995 con la
quale la Giunta regionale individua i soggetti autorizzati ad
applicare le sanzioni amministrative di cui all'articolo 28 della
l.r. 28/4/1994, n. 14;
A conoscenza della richiesta dell'ENPA - Ente Nazionale
protezione animali - sede di Aosta;
i sottoscritti Consiglieri regionali:
Interpellano
La Giunta regionale e l'Assessore competente per conoscere se
non ritiene aggiungere ai soggetti individuati con la delibera di
Giunta n. 3503, le guardie zoofile, come richiesto dall'ENPA.
F.to: Beneforti - Squarzino Secondina
Président La parole au Conseiller Beneforti.
Beneforti (PVA-cU) Con delibera di Giunta n. 3503 sono stati
individuati i soggetti autorizzati ad applicare le sanzioni
amministrative ai sensi dell'articolo 28 della legge regionale n.
14/94.
Fra i soggetti che sono stati previsti nella delibera di Giunta
sono state escluse le guardie zoofile dell'ENPA e ci domandiamo e
si domandano all'ENPA il motivo dell'esclusione.
Queste guardie zoofile sono quelle che svolgono con passione il
loro ruolo, che svolgono anche un'azione di prevenzione in difesa
degli animali domestici, che cercano anche di educare i proprietari
degli animali ad allevare gli animali stessi.
Le sanzioni erano l'unica arma che potevano usare in "extremis"
dopo che le reiterate richieste non venivano accolte dai
proprietari dei cani o degli animali domestici. Quest'arma,
chiamiamola così pacifica, è stata loro tolta.
Per dare dei dati, prima della delibera di Giunta le guardie
zoofile hanno elevato 13 sanzioni di cui 9 ai sensi della legge n.
14. Non dico che gli animali non siano tutelati dai veterinari e
dalle guardie forestali, ma credo che queste due categorie abbiano
già compiti importanti da svolgere.
Non so quanto convenga anche all'Amministrazione distogliere i
veterinari e le guardie forestali dai compiti di lavoro che a loro
sono stati affidati nel campo forestale e anche nella zootecnica
viste anche le spese che per questi due settori l'Amministrazione
regionale sostiene.
Ho l'impressione che sussista, e per questo abbiamo preso anche
certe decisioni, una certa astiosità o contrarietà nei confronti
dell'ENPA.
A me questo, se è vero, dispiace, perché quelli dell'ENPA sono
un gruppo di persone che fanno del volontariato in questo campo e
del volontariato fanno anche una loro ragione di vita perché basta
starci insieme per rendersi conto da quale amore sono legati agli
animali.
Credo che il volontariato in qualsiasi campo avvenga debba
essere sempre valorizzato e sostenuto per questo chiedo
all'Assessore Perrin, che non è presente, di non distogliere i suoi
collaboratori della forestale e i veterinari dai compiti principali
a cui devono dedicarsi.
Si riveda la delibera di Giunta e si aggiungano anche le guardie
zoofile come richiesto dall'ENPA; date spazio al volontariato, io
credo che sia un riconoscimento importante che la Giunta deve dare
perché il volontariato molto spesso sopperisce a tante esigenze che
ci sono a cui l'ente pubblico non può fare fronte, quindi anche in
questa situazione credo che si debba tener conto del ruolo che il
volontariato svolge e ritornare a dare questi compiti anche alle
guardie zoofile è un riconoscimento che non solo non porta danno
all'Amministrazione regionale, ma porta certamente un
vantaggio.
Président La parole à l'Assesseur à la santé, au bien-être et
aux politiques sociales, Vicquéry.
Vicquéry (UV) Mi permetta il Consigliere Beneforti di usare un
famoso detto napoletano che dice che "o morto sta nella bara" per
parafrasare lo stesso detto e dire che la richiesta dell'ENPA che
il Consigliere Beneforti cita e che è alla base dell'interpellanza,
non esiste agli atti dell'Amministrazione
regionale…
Beneforti (fuori microfono) … non
gli avete neanche comunicato che avete fatto una
delibera…
Viérin D. (fuori microfono) … non
cambiare le carte in tavola adesso,
Valerio…
Vicquéry (UV) … non è protocollata
agli atti dell'Assessorato della sanità, della Presidenza della
Giunta, dell'Assessorato dell'agricoltura, di nessuno, la richiesta
dell'ENPA oggetto dell'interpellanza per cui la risposta potrebbe
essere questa.
Ma per cortesia facciamo finta che la richiesta fosse pervenuta
e diciamo che la stessa non sarebbe comunque accoglibile in virtù
del DPR 31 marzo 1979 che dice testualmente: "Perdita della
personalità giuridica di diritto pubblico dell'Ente Nazionale
Protezione Animali che continua a sussistere come persona giuridica
di diritto privato".
Le guardie zoofile hanno perso la qualifica di agenti di
pubblica sicurezza, fermo restando quella di guardia giurata. Il
veterinario regionale mi scrive pertanto che le guardie zoofile
dell'ENPA non possono essere inserite fra i soggetti autorizzati ad
applicare sanzioni amministrative, ai sensi dell'articolo 28 della
legge regionale n. 14. È un punto di diritto e non di scelta
discrezionale dell'Amministrazione regionale, la quale ha sempre e
comunque visto bene e appoggiato il volontariato in tutti i
settori. Altra cosa è fare delle sanzioni amministrative perché
questo è di esclusiva competenza degli ufficiali di polizia
giudiziaria e questo decreto ha tolto questa competenza all'ENPA.
Questa è la risposta strettamente dal punto di vista tecnico.
Per quanto riguarda supposti trattamenti di poco favore nei
confronti dell'ENPA, mi sento di smentirlo categoricamente perché
in Valle d'Aosta l'ENPA, così come la consorella AVAPA, sono sempre
state trattate con una logica di perfetta equità e di perfetta
parità senza discriminazione di alcun genere. Sta di fatto che la
normativa è questa.
Président La parole au Conseiller Beneforti.
Beneforti (PVA-cU) Sul fatto che l'ENPA non abbia fatto la
richiesta di essere ammessa, a me risultava che questa richiesta
c'era perché mi è stato comunicato dai diretti interessati, però è
anche vero che fino alla delibera di Giunta n. 3503 le guardie
zoofile svolgevano i compiti e avevano anche la facoltà di emettere
le sanzioni.
Oggi ci si è attaccati al decreto che non prevede più che le
guardie zoofile abbiano questi compiti, ma vi devo dire che in
Valle d'Aosta credo - come è avvenuto in altre regioni dove c'è
scarsità di guardie forestali e di veterinari - le guardie zoofile
continuano a fare il lavoro che hanno sempre fatto. Noi in Valle
d'Aosta siamo ligi al decreto statale e non si tiene conto di una
realtà che abbiamo a livello regionale.
Assessore, si informi in giro per l'Italia e si accorgerà in
quante regioni questo decreto legge è stato applicato e le guardie
zoofile dell'ENPA continuano a fare questo servizio perché è un
contributo ai forestali e ai veterinari che hanno compiti
istituzionali diversi dalla cura degli animali domestici.
Oggi abbiamo un patrimonio zootecnico che necessita di essere
visitato e sentivo prima i discorsi fra l'Assessore all'agricoltura
e un altro Consigliere sull'importanza che riveste il settore della
zootecnica in Valle d'Aosta e anche la nostra forestazione.
Ora, togliere queste persone da certi servizi istituzionali per
metterle a fare queste altre cose, che si possono fare invece con
il volontariato, per essere ligi ad una legge nazionale, dà
l'impressione - lo dico senza polemica - che ci sia della
contrarietà nei confronti dell'ENPA.
Vi invito anche a nome dell'ENPA a riesaminare la situazione per
rendervi conto della realtà che esiste anche in altre regioni
italiane perché il decreto che lei citava è del 1979 e ci siamo
accorti oggi che c'era il decreto del 1979, vent'anni dopo? Guarda
caso, vent'anni dopo ci si rende conto che c'era il decreto; fino a
oggi le guardie zoofile hanno funzionato e sono andate bene, oggi
non vanno più bene e allora si va a riprendere il decreto.
Ecco perché dico che può essere una sottovalutazione del
volontariato e può essere anche una certa contrarietà nei confronti
dell'ENPA, me lo permetta, Assessore.
La invito pertanto a rivedere il problema e anche il Presidente
della Giunta si ponga il problema degli animali domestici, non
guardi soltanto quelli meno
domestici…
(ilarità dell'Assemblea)
... perché è un problema importante anche questo.
Président Nous pouvons suspendre en ce moment les travaux du
Conseil régional; nous reprendrons nos travaux à 16 heures.
La séance est levée.
