Classificazione
CONSIGLIO REGIONALE
Attività consiliare d'aula



Oggetto del Consiglio n. 1213 del 30 giugno 2020 - Resoconto
OGGETTO N. 1213/XV - Ordine dei lavori.
Rini (Presidente
) - Alla presenza di 35 Consiglieri
apriamo la seduta.
Formalmente ho chiesto di poter riaprire i lavori ufficialmente
per poter fare anche il punto della situazione dopo la sospensione
di ieri sera. Chiedo ai Capigruppo o se qualcuno da parte del
Governo vuole intervenire per aggiornare sulla situazione. La
parola al presidente Testolin.
Testolin (UV) -
Per fare un po' il punto della situazione
rispetto a come ci siamo lasciati ieri sera. È emersa evidentemente
la necessità di trovare un punto di equilibrio tra le situazioni
espresse all'interno del DL e le alternative proposte dai vari
gruppi in merito allo stesso provvedimento. A seguito di una serie
di interlocuzioni avvenute tra i vari gruppi questa mattina, si è
addivenuti a una proposta sulla quale poter lavorare, proposta che
riparte dall'articolo 17 relativo agli Enti locali, sulla quale è
stata avanzata un'ipotesi da parte del Governo che è stata oggetto
di valutazioni da parte dei gruppi, sulla quale si sta lavorando
per raggiungere un punto di equilibrio partendo da situazioni che
sono acquisite unanimemente da parte dell'Aula per dare un punto di
partenza... dell'articolato così come concepito nessuno aveva messo
in dubbio la parte relativa al rimborso dell'extragettito IMU, si
sta lavorando in questo momento e lo si farà nelle prossime ore per
addivenire a una definizione delle risorse da applicare nella
seconda parte di quello che era previsto all'interno
dell'articolato dedicato agli Enti locali. Penso che ci sia
un'intenzione comune di delineare tutta una serie di interventi che
possano rendere più agevole e produttivo il percorso all'interno
dell'aula e di confronto che possa addivenire con i tempi più brevi
possibili alla sua conclusione. Io mi fermerei qua e lascerei
eventualmente la parola ai Capigruppo che ritengano opportuno
intervenire.
Presidente -
La parola al collega Aggravi.
Aggravi (LEGA VDA) -
Parlo a nome di Lega Vallée d'Aoste,
Vdalibra, Mouv' e VdA Ensemble. Come anticipato, si è avviato un
tavolo di lavoro che sta analizzando e lavorando sulle varie
differenze che tutti i gruppi hanno espresso con i vari
emendamenti, il cui punto di partenza ovviamente è l'articolo 17
perché lì ci siamo fermati. Ci auguriamo che il lavoro condotto dal
tavolo possa portare a un buon risultato e continueremo a lavorare
come abbiamo fino adesso nell'interesse che si arrivi poi a trovare
una soluzione, qualsiasi sia, utile a sbloccare questo stallo.
Presidente -
La parola al collega Marzi.
Marzi (SA) -
La scelta di riavviare il Consiglio è con il
chiaro intento di proseguire con il lavoro che tutti quanti abbiamo
deciso di intraprendere nella giornata di oggi fin dal primo
minuto. È giusto anche ricordare che abbiamo iniziato a lavorare
per cercare di mettere una pezza agli errori che tutti e 35 abbiamo
fatto nella giornata di ieri dalla primissima mattina, quindi ben
prima che il Consiglio fosse partito alle ore 9:00 e con la volontà
di tutti abbiamo lavorato durante tutta la giornata. È quindi
assolutamente corretto darne comunicazione e allo stesso tempo
riprendere immediatamente il lavoro che abbiamo iniziato tutti
quanti per cercare di trovare una soluzione immediata sulle
prospettive corrette di tutti quanti noi che portino, nel minor
tempo possibile, qualunque esso sia, a proseguire i lavori e a
votare il disegno di legge n. 60.
Come ho avuto modo di dire in occasione dell'apertura di questo
disegno di legge, questo è il lavoro della politica e, siccome
siamo disposti a lavorare 24 ore su 24, è assolutamente corretto
che questo prosegua con l'obiettivo di arrivare nel minor tempo
possibile a trovare una sintesi che veda la posizione di tutti e
quanti e 35 noi presenti. Questo è quello che normalmente dobbiamo
fare e ogni minuto speso per far questo è un minuto in più
correttamente utilizzato da parte di questo Consiglio.
Presidente
- Ci sono altre richieste? Mi fa piacere che
si stia lavorando per trovare una sintesi, chiedo davvero che il
lavoro possa essere serrato per riprendere il lavoro il prima
possibile, spero nella mattinata di domani. Sospendiamo quindi per
permettere la continuazione del confronto politico tra le varie
forze.
---
La seduta termina alle ore 17:24.
