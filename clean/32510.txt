Classificazione
BENI CULTURALI



Oggetto del Consiglio n. 1206 del 26 maggio 2010 - Resoconto
OGGETTO N. 1206/XIII - Interpellanza: "Lavori di sistemazione
del complesso monumentale Torre dei Balivi di Aosta da destinare a
sede dell'Istituto musicale".
Interpellanza
Ricordato che con deliberazione della Giunta regionale del 25
gennaio 1999 n. 113 veniva affidato l'incarico all'arch. Roberto
Rosset, di Aosta, all'ing. Corrado Cometto, di Aosta e all'arch.
Marco Dalla Costa, di Venezia, per la progettazione preliminare,
definitiva ed esecutiva, direzione, assistenza e contabilità ai
lavori di restauro e riutilizzo della Tour du Baillage, di
Aosta;
Ricordato ancora che con deliberazione della Giunta regionale
del 26 giugno 2000, n. 2083 veniva approvato il progetto
preliminare del restauro e rifunzionalizzazione del complesso
monumentale denominato Torre dei Balivi di Aosta a sede
dell'Istituto Musicale;
Evidenziato che dal contratto di appalto integrato registrato
ad Aosta il 27 dicembre 2002 dopo numerose e varie traversie,
recessi, revisioni, maggiori spettanze sono ormai trascorsi quasi
otto anni;
Sottolineato che da tempo i locali del Sacro Cuore di Via San
Giocondo ad Aosta sono sempre più insufficienti ad accogliere tutti
gli allievi dell'Istituto Musicale;
il sottoscritto Consigliere regionale
Interpella
la Giunta regionale per sapere:
1) quando saranno disponibili i locali in corso di
ristrutturazione della Torre dei Balivi;
2) se il complesso monumentale sarà sufficiente ad ospitare
tutte le attività in essere dell'Istituto Musicale;
3) se, in caso di necessità di ulteriori spazi, si intende
mantenere la sede di Via San Giocondo in attesa di verificare la
fattibilità di un accordo con l'Università della Valle d'Aosta di
spazi dedicati presso la caserma Testafochi.
F.to: Rigo
Président
- La parole au Conseiller Rigo.
Rigo (PD)
- Grazie, Presidente.
L'interpellanza si riferisce ad un immobile che appartiene alla
storia della città di Aosta, la Torre dei Balivi.
Fino al 1984 quell'immobile è stato destinato a carcere
regionale, poi trasferito a Brissogne, e ci vollero un paio di anni
ed una lunga corrispondenza epistolare, prima con il Ministero di
grazia e giustizia, poi con quello delle finanze per la sua
cessione al demanio regionale. In quel periodo la Regione aveva
l'intenzione di destinarlo ad archivi di stato e notarili. Il
carteggio del contenzioso durò fino agli anni '90, perché solo con
la deliberazione della Giunta regionale n. 113 del 25 gennaio 1999
inizia l'iter, ad oggi non ancora concluso. Intanto sono già
passati 15 anni.
Anno 1999: abbiamo detto, è di quel periodo il primo incarico
per la progettazione preliminare, definitiva ed esecutiva,
direzione, assistenza e contabilità e lavori di restauro e
riutilizzo della Torre del Balivato.
Nel giugno 2000 viene approvato il progetto preliminare e la
rifunzionalizzazione del complesso monumentale a sede dell'Istituto
musicale, con un importo dei lavori ammontanti a 3.873.426 euro.
Ricordo che allora non poche furono le perplessità da più parti
espresse: quell'immobile - veniva detto -, con quelle
caratteristiche, non poteva essere adeguato e funzionale per le
attività svolte da una scuola, in particolare mal si prestava dal
punto di vista dell'acustica. Tant'è, si passò nell'ottobre 2000
all'approvazione definitiva, nonché all'appalto integrato, che
tanto fece tribolare gli uffici, per un importo di 4.131.655 euro;
contratto poi registrato nel 2002 per un importo, al netto del
ribasso d'asta, di 13.634.000 euro.
I lavori prendono il via, ma ben presto iniziano anche i
contenziosi. Il contratto è stato aggiudicato a dicembre 2002, ma
la progettazione esecutiva è stata approvata solo il 30 agosto
2004, cioè oltre un anno e mezzo dopo. A me sembrano tempi quanto
meno inusuali rispetto alle normali tempistiche di un progetto
esecutivo, seppure su un complesso monumentale che ha una sua
rilevante particolarità. Il responsabile del procedimento però
ritenne (cito):
"realizzabile astrattamente il progetto
esecutivo presentato, ma che alcune scelte tecniche effettuate
appaiono eccessivamente onerose".
In un italiano un po'
criptico par di capire che il progetto definito sulla carta non è
facilmente concretizzabile nella realtà astratta. L'ammontare
complessivo per la realizzazione del progetto è di 7.000.000 e
rotti, spesa che non trova copertura nel bilancio triennale: ecco
perché la Giunta regionale approva il 29 novembre 2004 una
deliberazione di recesso dal contratto di appalto. Intanto al cifra
era raddoppiata: o il progetto non era in linea, conforme con
l'incarico dato o sono venuti meno i controlli delle strutture
tecniche.
Passano i mesi e viene affidato un nuovo incarico per la
revisione della progettazione esecutiva,
"al fine di renderla
rispondente alle esigenze dell'Amministrazione sotto il profilo
tecnico ed economico"
, deliberazione della Giunta n. 4066 del
2005, poi subito rettificata con una successiva deliberazione di
inizio 2006. La nuova esecuzione dell'intervento ammonta a
6.850.000 euro, circa 500.000 euro in meno, ma con una nuova
deliberazione, la n. 4000 del 22 dicembre 2006, l'Assessore Laurent
Viérin, che raccoglie il difficile testimone,
"fa presente,
sulla scorta dei nuovi elementi di conoscenza, di notevole
interesse architettonico e storico artistico, che si è ritenuto
opportuno dare un indirizzo progettuale agli interventi di restauro
finalizzati alla valorizzazione degli elementi ritenuti con
particolare riferimento a quelli del periodo cinquecentesco."
L'importo dei lavori risale così a 8.450.000 euro IVA esclusa,
quasi 5.000.000 di euro in più, su una spesa di 3.600.000, perché
nel frattempo si vengono ad aggiungere nuove spese. Ma veniamo ai
giorni nostri e ai quesiti posti. Credo che comunque ricordare
questo in Consiglio faccia bene a tutti i consiglieri.
A quando il termine dei lavori, quando i locali in corso di
ristrutturazione della Torre dei Balivi saranno disponibili per
l'Istituto musicale? Come sa bene l'Assessore, c'è una certa
premura. La relazione sull'attività svolta dalla Fondazione
Istituto Musicale presenta molto bene il quadro attuale della
situazione. Mi sembra utile leggerne alcune parti:
"... i locali
del Sacro Cuore di via San Giocondo ad Aosta sono sempre più
insufficienti ad accogliere tutti gli allievi, 14 aule accolgono
1.100 allievi e, nonostante la collaborazione con la Scuola media
Einaudi che offre una buona parte dei suoi locali, si è reso
indispensabile il reperimento di altre aule che sono state
individuate nei locali della scuola IPR di Aosta, nei locali
dell'Istituzione Scolastica Aosta 1 di piazza San Francesco,
gentilmente concessici grazie alla stipula di opportuni protocolli
d'intesa con ogni struttura ospitante, mentre per le lezioni di
Storia di Musica, considerato l'elevato numero di allievi iscritti,
si è dovuto far ricorso alla parrocchia di Saint-Etienne che ci ha
offerto un ampio salone dove svolgere le lezioni. La scuola opera
su cinque siti, di cui quattro ad Aosta ed uno a Donnas, oltre alle
numerose ulteriori sedi per svolgere l'attività produttiva,
performances, concerti, recitals, ecc.".
Ringraziando la Fondazione per la premura di tenere informato il
Consiglio regionale sull'attività svolta, all'Assessore Laurent
Viérin chiedo se la Torre dei Balivi saprà fare giustizia di questa
situazione logistica poco funzionale. Il complesso oggi in fase di
ristrutturazione sarà in grado di ospitare tutte le attività
dell'Istituto musicale? Se questo non sarà possibile, si intenderà
utilizzare ancora l'attuale sede? Oppure ancora, se è vero che è in
corso un approfondimento sulla fattibilità di un accordo con
l'Università della Valle d'Aosta per l'assegnazione di spazi
dedicati presso la ristrutturata caserma Testafochi. Grazie.
Président
- La parole à l'Assesseur à l'éducation et à la
culture, Laurent Viérin.
Viérin L. (UV)
- Merci, M. le Président.
Conformément au nouveau contrat signé le 24 mars 2009 avec
l'entreprise Zoppoli et Pulcher de Turin, qui est actuellement
chargée des travaux, le chantier devrait être achevé pour le 29
juin 2012. A l'heure actuelle les travaux se poursuivent et
avancent très rapidement, donc tout laisse penser qu'ils pourraient
être terminés même avec quelques mois d'avance sur cette date, en
dehors des délais techniques nécessaires au recollement.
Je remercie le collègue pour avoir rappelé toute l'histoire
chronologiquement avec les passages les plus saillants et, pour ce
qui est du projet, c'est clair que le siège de la Fondation
Institut musical sera destiné à la Tour du Baillage.
Pour ce qui est des espaces, bien évidemment, je vais préciser
qu'après avoir entendu la Fondation et avoir fait des simulations
sur une réalité de l'Institut musical qui, par rapport à la date de
début, a eu une évolution en termes numériques, nous le verrons
après sur une autre initiative, les locaux de la Tour du Baillage
pourront accueillir l'Institut musical agréé qui délivre les titres
académiques reconnus par l'Etat ainsi que Sinfonica, l'orchestra
des jeunes de la Vallée d'Aoste, de même que le bureau des
représentations de l'institution.
Pour ce qui est... vu le nombre d'élèves et de toute la partie
SFOM par contre, celle-ci devra rester dans les locaux qu'elle
occupe, rue Saint Joconde, et cette solution permettra de regrouper
sur deux sites distincts, mais relativement proches, les offres de
formation actuellement dispersées dans différentes institutions:
aujourd'hui il y a l'Institution scolaire Einaudi, l'Institution
scolaire Saint François, le Lycée professionnel. Je voudrais
rappeler que, une fois destinés ces deux espaces, on vérifiera si
les espaces ne sont pas suffisants on va bien évidemment, comme on
a déjà commencé, à avoir des contacts avec le nouveau lieu de
l'Université de la Vallée d'Aoste. Ce qui est à rappeler c'est qu'à
l'intérieur de la Tour du Baillage il y aura aussi cet auditorium,
qui est un très bon auditorium, avec plus de 150 places, et
l'invitation est que comme V
e
Commission nous puissions
faire une visite sur le lieu, pour donner à tous les conseillers la
possibilité - non seulement aux membres de la commission, mais à
tous les conseillers qui en étaient intéressés - de visiter.
Moi j'ai eu l'occasion de visiter le chantier il y a une année
et demie plus ou moins avec le projet et avec toutes les
possibilités de voir l'état d'avancement des travaux et raisonner
aussi sur les questions que vous avez soulevées, passées et
présentes. Merci.
Président
- La parole au Conseiller Rigo.
Rigo (PD)
- Grazie, Presidente.
Tre brevi considerazioni; la prima: bisognerebbe promuovere la
scrittura di un libro specifico sull'argomento per raccontare come
un intervento di restauro di questo pezzo di storia sia stato
vissuto nell'Amministrazione regionale, un libro documento sulle
criticità, sulle debolezze incontrate molte volte dalla pubblica
amministrazione nella gestione di un intervento difficile e
articolato di "rifunzionalizzazione", come è stata chiamato, di un
complesso monumentale. Credo che servirebbe, sarebbe un libro
interessante, forse necessario per la cultura di tutti noi, della
politica innanzitutto, ma anche di quella della pubblica
amministrazione.
Seconda considerazione: abbiamo una data, non dico una certezza,
abbiamo una data e quindi lavoriamo attorno alla metà di giugno del
2012; credo che nel frattempo potrebbe essere la V Commissione la
sede più deputata per fare un confronto ed un'analisi sulla storia
e sull'evoluzione dell'Istituto musicale. Sicuramente è apprezzata
da tutti la vivacità, la ricchezza di proposte che in questi anni
hanno reso questo istituto sempre più importante per la nostra
Regione. Sarebbe importante in V Commissione, perché le alternative
che ci ha posto l'Assessore dovrebbero essere confrontate e
discusse: due sedi, addirittura tre sedi; se l'attuale sede
dell'Istituto non sarà sufficiente come doppia sede, forse sarebbe
meglio pensare ad un'utilizzazione più complessiva all'interno del
complesso della caserma Testafochi. Credo che coordinare due sedi
sia difficile, coordinarne tre sia ancora più difficile. E poi si
tratterà di andare ad individuare bene cosa fare in una sede e cosa
fare nell'altra.
La proposta fatta quindi dall'Assessore per un confronto in sede
di commissione e forse una visita a questo complesso monumentale
sarebbe oltremodo necessario, utile per il prosieguo dei lavori e
anche per la corretta utilizzazione dei diversi siti.
