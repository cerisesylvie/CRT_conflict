Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2066 del 10 giugno 1986 - Resoconto
OGGETTO N. 2066/VIII - SITUAZIONE DELL'ILSSA-VIOLA S.p.A. E
PROSPETTIVE DI ACQUISIZIONE E RIUTILIZZAZIONE DELL'AREA INDUSTRIALE
DI PONT-SAINT-MARTIN. - (Interpellanza)
PRESIDENTE
: Do lettura dell'interpellanza in oggetto
presentata dai Consiglieri Tonino e Mafrica:
INTERPELLANZA
APPRESA
la notizia che il Consiglio di Amministrazione
dell'ILSSA-VIOLA S.p.A. ha approvato la fusione della Società con
la LMI (La Metalli Industriale), operazione che comporterà un
aumento del capitale sociale dell'ILSSA-VIOLA da 12 a 246
miliardi;
ALLO SCOPO
di chiarire le conseguenze di tale
operazione sui rapporti tra Società e Regione
e
sul futuro
dei cassintegrati dell'ILSSA-VIOLA;
i sottoscritti Consiglieri regionali del Gruppo
Comunista
INTERPELLANO
l'Assessore regionale all'Industria, Commercio, Artigianato e
Trasporti per conoscere:
1)
quali effetti la fusione con la LMI avrà rispetto
all'anticipazione ed ai probabilmente necessari prolungamenti della
cassa integrazione speciale per i lavoratori dell'ILSSA;
2)
a
che punto sono le trattative della Regione con
gli Orlando per la cessione dell'area su cui è insediata
l'ILSSA-VIOLA;
3)
quali sono gli intendimenti della Giunta regionale
in merito alle soluzioni tecniche da utilizzarsi per attrezzare
l'area una volta acquisita e per fornire alternative occupazionali
durature nella zona di Pont-Saint-Martin.
PRESIDENTE
: Ha chiesto la parola il Consigliere Tonino;
ne ha facoltà.
TONINO (P.C.I.):
Pare che il Gruppo Orlando, da quando si
è liberato dell'ILSSA-VIOLA di Pont-Saint-Martin, vada molto bene.
Le notizie riportate recentemente da diversi quotidiani, dopo
l'assemblea della SMI ed il consiglio della GIM, riferiscono che il
Gruppo è in attivo e che la SMI, avrebbe approvato l'incorporazione
nella società ILSSA-VIOLA del Gruppo LMI. Si tratta di
un'operazione che si accompagna ad un aumento di capitale
dell'ILSSA-VIOLA da 12 a 246 miliardi e 415 milioni. Si dice anche
che tra le intenzioni della nuova ILSSA-VIOLA, stando almeno a
quanto ha detto Orlando alla stampa, ci dovrebbe essere una
intensificazione dei rapporti di tipo commerciale con la Terni; si
fa anche cenno al fatto che per il momento l'ILSSA-VIOLA
commerciale assiste la Terni con un finanziamento e che comunque,
tra le due società, è allo studio una collaborazione nel campo dei
servizi in generale; pare di capire cioè che si tratti di servizi
connessi con l'attività siderurgica.
Queste sono le notizie riportate da alcuni giornali.
L'interpellanza che noi abbiamo presentato chiede, innanzitutto, se
questa fusione tra l'ILSSA-VIOLA e LMI ha qualche riflesso sulla
cassa integrazione dei lavoratori dipendenti, e qual'è la
situazione attuale della cassa integrazione e la questione
sull'anticipo da parte dell'azienda della cassa integrazione. In
secondo luogo chiediamo alla Giunta di fare il punto sulla
situazione della cessione delle aree dello Stabilimento di
Pont-Saint-Martin alla Regione.
Io ricordo che nel protocollo d'intesa, siglato tra la Regione e
l'ILSSA-VIOLA, si prevedevano 90 giorni di tempo perché una terna
di esperti predisponesse la perizia e successivamente 120 giorni di
tempo per l'alienazione dei beni dall'ILSSA-VIOLA alla Regione. Con
la seconda domanda dell'interpellanza chiediamo a che punto sono
queste trattative. Ciò si lega anche alle prospettive
dell'utilizzazione di quell'area, nonché alle prospettive di un
eventuale rapporto con il Gruppo Orlando, sempre che si abbia
l'intenzione di mantenere un certo rapporto con quel Gruppo, vista
anche la notizia che questo, oggi, è alla ricerca di nuove
prospettive di investimento, stando almeno a quanto ha dichiarato
Luigi Orlando dopo l'assemblea della SMI.
Il tutto, ovviamente, in relazione anche all'eventuale utilizzo
dei fondi stanziati dallo Stato, che ha concesso il beneficio del
fondo perso al Gruppo. In quella legge si prevede la possibilità di
utilizzare 5 miliardi per nuove attività.
La terza domanda, invece, è relativa a come ci attrezzeremo per
utilizzare l'area di Pont-Saint-Martin. Io ricordo che, nell'ultima
riunione del Comitato di Coordinamento sui problemi
dell'ILSSA-VIOLA, l'Assessore Lanivi propose un concorso d'idee per
l'utilizzo di quell'area, servendosi anche di importanti nomi a
livello nazionale, in modo da creare una certa attenzione sul
progetto complessivo di utilizzazione dell'area di Pont-Saint
Martin prima ancora che sulla ricerca di nuove alternative
occupazionali.
Chiediamo quindi quali sono gli intendimenti della Giunta
regionale per il riutilizzo dell'area e se già ci sono possibili
attività industriali alternative.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Le Conseiller Tonino a ajouté certaines
requêtes qui n'étaient pas prévues dans cette interpellation mais,
quand même, j'essaierai d'y répondre. Je lirai avant tout une note
technique émanant des bureaux de l'Assessorat et j'y ajouterai des
commentaires, sur le plan politique.
J'ai été mis au courant, comme les Conseillers, des initiatives
prises par le groupe Orlando mais on a su aussi qu'il n'a aucune
intention de revenir en Vallée d'Aoste. Le seul choix opéré a été
en fonction des financements prévues par la loi, approuvée par
l'Etat, pour la liaison avec la TERNI uniquement pour la
commercialisation et non la production. Les fonds approuvés sont
donc finalisés uniquement vers cette nouvelle activité; ils sont
liés, par ce protocole d'entente, à l'engagement de remettre ces
établissements à l'Administration régionale.
Deuxième point: les personne nommées sont Barucco, par
l'Administration régionale, Ventura, par le Tribunal et Castiglia
par l'ILSSA VIOLA.
Troisième point: je pense avoir répondu au Conseiller Tonino. Je
peux dire qu'une rencontre a eu lieu avec l'expert nommé par
l'Administration régionale et que le but est justement de pouvoir
utiliser cette zone; l'intérêt est lié aux possibilités d'avoir de
nouvelles entreprises en Vallée d'Aoste.
Comme le Conseiller Tonino peut comprendre, ce groupe d'experts
a été chargé de préparer dans son ensemble le concours d'idées qui
sera transmis au groupe plus expérimenté dans ce secteur.
On attend maintenant la réponse du groupe de l'AI pour des
données plus précises sur l'étude de l'urbanisation de la zone de
l'ILSSA VIOLA; c'est un pas très important, une innovation que nous
avions annoncé lors de la réunion de la commission compétente; les
nouvelles entreprises pourront déjà avoir une idée des possibilités
d'installation dans la zone de l'ILSSA VIOLA. Parallèlement, il
faut essayer de prendre des contacts avec les entreprises au niveau
international. Un plan des disponibilités de notre Région, sera
élaboré puis présenté au Conseil en vue d'étudier les possibilités
d'essoir industriel. Voilà les points que voulait éclaircir le
Conseiller Tonino.
PRESIDENTE
: Ha chiesto la parola il Consigliere Tonino;
ne ha facoltà.
TONINO (P.C.I.):
Nell'esprimere la mia soddisfazione per
la risposta del Presidente della Giunta, che io considero completa,
aggiungo che per la questione della cassa integrazione io credo che
si ponga il problema dell'eventuale anticipo di questa, da parte
della Regione, nei casi in cui essa non venga anticipata dal datore
di lavoro.
Io ritengo che si debba esercitare la più ferma pressione
affinché la proroga della cassa integrazione, depositata al CIPI,
sia rapidamente approvata e continui la sua efficacia. Certo è
che l'intenzione dell'azienda di non anticiparla più oltre il
mese di aprile porrà un problema...
(...INTERRUZIONE...)
ROLLANDIN (fuori microfono):
"Se non c'è alcuna
garanzia".
TONINO (P.C.I):
Se c'è una garanzia continuerà ad
anticiparla?
Per quanto concerne la questione della stima delle aree, posso
aggiungere che è nostro interesse arrivare presto all'acquisizione
di quell'area, proprio perché il suo utilizzo dipende molto dalla
sua effettiva disponibilità. Abbiamo già detto in Comitato, e lo
ripetiamo anche qui, che noi approviamo l'impostazione che è stata
data per il riutilizzo di questo "patrimonio" per la Bassa Valle
(per la sua estensione e per i collegamenti che l'area ha con le
vie di comunicazione) e che consiste nell'avere al più presto un
piano complessivo di utilizzo dell'area, per metterla in grado di
ospitare delle industrie tecnologicamente avanzate.
Invitiamo quindi la Giunta ad andare avanti "comunque" con
questo piano, al di là della sua acquisizione o meno, visto che è
stata avviata una consulenza, perché uno studio di questo tipo,
specie se fatto con il concorso di idee a livello nazionale od
internazionale, ha bisogno di tempi piuttosto lunghi e quindi tutta
la procedura deve essere assolutamente accelerata.
