Classificazione
ACQUE
Acque pubbliche
ENERGIA
Energia idroelettrica


Resoconto integrale del dibattito dell'aula
Oggetto del Consiglio n. 3012 del 11 marzo 1998 - Resoconto
SEDUTA POMERIDIANA DELL'11 MARZO 1998
OGGETTO N. 3012/X Subconcessione, per la durata di anni trenta
decorrenti dalla data del decreto di subconcessione, alla I.E.
Plassier S.a.s., di derivazione d'acqua dal torrente Lenteney, in
Comune di La Salle, ad uso idroelettrico.
Il Consiglio Premesso che:
- la I.E. PLASSIER S.a.s., titolare della subconcessione ai
sensi del D.P.G.R. n. 591 del 4 giugno 1994 che permette il
prelievo dal torrente Lenteney di una quantità costante e continua
di 120 litri/sec. di acqua, produce energia elettrica nell'impianto
del tipo ad acqua fluente, in loc. Pré Maudil, in comune di La
Salle, che sviluppa una potenza media di circa 521 kw e la
distribuisce, per mezzo di una propria rete, a più di 800 utenti,
riversando nella rete ENEL l'eccedenza;
- durante i mesi invernali (novembre-marzo), in seguito ad una
naturale riduzione delle portate del corso d'acqua, la I.E.
PLASSIER S.a.s. deve far fronte ad un deficit di potenza in quanto
la quantità d'acqua derivata non è sufficiente a produrre i kw
necessari a soddisfare la richiesta e ricorre all'uso di un gruppo
elettrogeno supplementare a gasolio di 300 kw ed al soccorso
oneroso da parte dell'ENEL.
Con domanda in data 8 giugno 1995 la I.E. PLASSIER S.a.s. ha
chiesto all'Amministrazione regionale la subconcessione di derivare
dallo scarico della centrale esistente di cui al D.P.G.R. n. 591 in
data 4 giugno 1994, moduli costanti e continui 1,2 di acqua per
produrre, sul salto di metri 240,48, la potenza nominale media di
kw 282,92, da trasformare in energia elettrica nell'impianto di
Plassier, al fine di colmare il deficit sopra menzionato.
Precisato che la domanda, corredata dal relativo progetto a
firma ing. Carlo Simondi, prevede la costruzione di un impianto del
tipo ad acqua fluente con opere di presa, vasca dissabbiatrice e di
carico, condotta forzata, edificio di produzione e opere di
restituzione.
Tenuto presente che:
- con deliberazione della Giunta regionale n. 181 in data 23
gennaio 1997 è stata espressa la valutazione positiva condizionata
sulla compatibilità ambientale del progetto di realizzazione
dell'impianto idroelettrico di cui si tratta, subordinatamente
all'osservanza delle seguenti condizioni:
a) vengano attuate le misure di mitigazione previste dallo
studio di impatto ambientale;
b) il progetto esecutivo della prevista pista di accesso sia
presentato all'attenzione del Comitato Scientifico per l'Ambiente,
tenendo presente che, per ridurne gli impatti ambientali, il
tracciato dovrà maggiormente seguire planialtimetricamente
l'andamento del terreno, limitando l'altezza dei rilevati;
c) si propone di costruire il fabbricato della centrale a monte
della sez. 48 della pista, interrandolo per metà nel versante.
- il Magistrato per il Po di Parma, con nota prot. n. 12319 in
data 24 luglio 1996, ha rilasciato il proprio nulla-osta nei
riguardi idraulici per l'ammissione ad istruttoria della domanda di
cui si tratta;
- l'Autorità di Bacino del fiume Po di Parma, con nota prot. n.
4017 in data 22 luglio 1996 e successiva nota prot. n. 4723 del 20
settembre 1996, ha espresso parere favorevole, ai sensi
dell'articolo 3 del D.L. 12 luglio 1993 n. 275;
- l'E.N.E.L., Compartimento di Torino, con nota prot. n. 1886 in
data 21 ottobre 1996 ha fatto presente di non avere alcuna
particolare osservazione da formulare, ai sensi dell'articolo 18
del DPR n. 342, circa la domanda sopraddistinta;
- l'avviso di presentazione della domanda 8 giugno 1995 della
I.E. PLASSIER S.a.s. è stato pubblicato sul Foglio Annunzi Legali
della Valle d'Aosta n. 6 in data 26 febbraio 1997 e riprodotto nel
n. 96 della Gazzetta Ufficiale della Repubblica Italiana (foglio
inserzioni) in data 24 aprile 1997, senza dar luogo alla
presentazione di domande incompatibili e concorrenti;
- con ordinanza n. 215 in data 27 maggio 1997 dell'Assessore ai
Lavori Pubblici, Infrastrutture e Assetto del Territorio è stato
disposto il deposito della domanda e del relativo progetto presso
l'Ufficio Concessioni Acque di questo Assessorato per 15 giorni
consecutivi, decorrenti dal 4 giugno 1997 a disposizione di
chiunque intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di La Salle e copia della
medesima è stata inviata al Consorzio per la Tutela, l'Incremento e
l'Esercizio della Pesca in Valle d'Aosta; al Magistrato per il Po
di Parma; al Ministero dei LL.PP.; alla Sezione Idrografica del Po
di Torino; all'Associazione d'Irrigazione Est-Sesia di Novara;
all'Associazione d'Irrigazione dell'Agro all'Ovest del Sesia di
Vercelli; all'Assessorato dell'Agricoltura e Risorse Naturali,
Coordinamento Risorse Naturali, Corpo Forestale Valdostano e
Direzione Bacini montani e Difesa del Suolo; all'Assessorato
dell'Ambiente Urbanistica e Trasporti, Direzione Ambiente e
Direzione Urbanistica e tutela del Paesaggio; alla Prima Direzione
del Genio Militare di Torino; all'E.N.E.L. - Compartimento di
Torino; all'Autorità di Bacino del fiume Po di Parma ed alla I.E.
PLASSIER S.a.S. di La Salle;
- la pubblicazione presso il Comune di La Salle, come risulta
dal referto in calce all'ordinanza è avvenuto regolarmente ed ha
dato luogo alla presentazione, da parte delle Associazioni Irrigue
Est-Sesia di Novara ed Ovest-Sesia di Vercelli, di due esposti,
entrambi datati 9 giugno 1997 con i quali, a salvaguardia delle
dotazioni idriche dei canali Naviglio d'Ivrea, Depretis e Farini,
derivati dalla Dora Baltea, della quale il torrente Lenteney è
tributario, le Associazioni Irrigue chiedono che nel disciplinare
di subconcessione vengano inserite le seguenti precisazioni:
a) la derivazione della portata concessa dovrà essere sospesa
nei periodi in cui viene a mancare la competenza del Naviglio
d'Ivrea, del Depretis e del Farini;
b) le manovre di invaso e di svaso del canale di carico della
centrale dovranno essere attuate con una gradualità tale da evitare
ogni e qualsiasi turbamento del regime idraulico dei corsi d'acqua
interessati.
Visto altresì che la visita locale d'istruttoria è regolarmente
avvenuta in data 11 luglio 1997 ed alla medesima oltre ai
funzionari dell'Ufficio Concessioni Acque dell'Assessorato dei
Lavori Pubblici, sono intervenuti i signori: Simondi Ing. Carlo,
Amministratore unico della I.E. PLASSIER S.a.s., assistito da
Murari p.i. Enzo.
I funzionari dell'Ufficio Concessioni Acque hanno fatto presente
che gli elaborati progettuali non corrispondono con quelli
presentati all'Assessorato Ambiente, Urbanistica e Trasporti ed
hanno invitato la Società a presentare, entro 30 (trenta) giorni
dalla data del verbale di visita d'istruttoria, i nuovi elaborati
tecnici ed hanno inoltre fatto rilevare, come già indicato nel
verbale di visita d'istruttoria, che sono pervenute alcune
osservazioni da parte del C.M.F. La Salle Nord e dell'Assessorato
Ambiente, Urbanistica e Trasporti, con le quali il C.M.F.
comunicava la possibilità di una riduzione della portata necessaria
per l'irrigazione dei fondi mentre l'Assessorato sopraccitato
chiedeva che nei periodi in cui la centralina e l'impianto di
irrigazione non siano in funzione (nel caso che quest'ultimo
preveda di spillare l'acqua direttamente dalla condotta), che
l'acqua non venga immessa nella condotta ma fatta defluire dalla
vasca di carico direttamente nell'ex canale Cogne attraverso
l'opera di restituzione esistente per la centralina a monte.
In merito alle osservazioni formulate dai funzionari
dell'Ufficio Concessioni Acque, relative all'integrazione degli
elaborati progettuali, la I.E. PLASSIER ha provveduto, in data 31
luglio 1997, a presentare la documentazione richiesta.
In riferimento alle richieste formulate dalle Associazioni
Irrigue Ovest-Sesia di Vercelli ed Est-Sesia di Novara la I.E.
PLASSIER ha precisato che trattasi di derivazione ad uso
idroelettrico, con restituzione integrale dell'acqua captata,
pertanto la richiesta di cui al punto a) dell'Associazione Irrigua
Ovest-Sesia risulta superflua. Comunque, a maggior tutela delle
dotazioni idriche preesistenti, poste a valle della derivazione in
oggetto, le precisazioni richieste dalle citate Associazioni
Irrigue sono state inserite nel disciplinare di subconcessione.
Per quanto riguarda l'esposto del C.M.F. La Salle Nord, l'Ing.
Simondi ha precisato che non vi è aumento del prelievo d'acqua dal
torrente Lenteney, bensì il riutilizzo della stessa quantità
d'acqua già turbinata nella centrale a monte e quindi non
pregiudizievole nei confronti del C.M.F. medesimo.
In merito alla nota dell'Assessorato dell'Ambiente Urbanistica e
Trasporti, la I.E. PLASSIER si è dichiarata disponibile ad
ottemperare a quanto richiesto nella medesima e pertanto apposita
clausola è stata inserita nel disciplinare di subconcessione.
Tenuto inoltre presente che:
- l'opera di presa prevede una vasca di carico in calcestruzzo,
delle dimensioni di mt. 2,4x1,2x2,7, parzialmente interrata, dove
defluisce l'acqua proveniente dallo scarico della centrale posta a
monte;
- l'acqua, una volta derivata, viene convogliata all'edificio di
produzione tramite una condotta forzata in acciaio del tipo Fe 42 D
avente diametro di mm. 500 spessore di mm. 6,3 e della lunghezza di
mt. 700 circa;
- l'edificio di produzione, posto a quota 900 m.s.m. circa,
delle dimensioni in pianta di mt. 12,80x6,80, sarà realizzato
interamente in cls. con rivestimento esterno in pietra mentre la
copertura in lose poggerà su una struttura in legno sormontante il
sottotetto in cls.;
- dopo l'utilizzazione le acque verranno integralmente
restituite, attraverso una tubazione del diametro di mm. 600, nel
canale della centrale Champagne II, di proprietà della C.V.A., a
quota 898 m.s.m. circa;
- il dislivello tra il pelo morto dell'acqua, a monte e a valle
dei meccanismi motori risulta essere di metri 240,48.
In conseguenza, la potenza nominale media annua dell'impianto,
sulla portata costante e continua di moduli 1,2, risulta essere
di:
120x240,48:102=Kw 282,92
Rilevato, quindi, in considerazione di quanto sopra esposto
che:
1) la derivazione appare tecnicamente ed economicamente
ammissibile;
2) la quantità d'acqua da derivare, nella misura di moduli
costanti e continui 1,2 si può subconcedere, avendo riguardo delle
condizioni locali, delle utenze preesistenti e della specie di
derivazione realizzata;
3) le opere di presa e le successive condotte, tenuto conto
delle clausole imposte nel disciplinare di subconcessione a tutela
dei diritti dei terzi, sono tecnicamente approvabili e sono innocue
agli interessi pubblici;
4) la restituzione delle acque avviene integralmente senza
pregiudizio dei diritti dei terzi;
5) il minimo deflusso vitale non è stato calcolato poiché
l'intervento proposto prevede l'utilizzazione, prima della
restituzione nel corso di acqua pubblica, di acqua già utilizzata
dall'impianto esistente posto a monte;
6) la derivazione corrisponde alla razionale utilizzazione del
torrente Lenteney (si precisa che le opere di progetto non
intervengono direttamente sul regime idraulico del torrente
Lenteney, in quanto l'acqua viene captata immediatamente a valle
dello scarico della centrale a monte) ed è compatibile con il buon
regime idraulico, senza che occorrano, oltre a quelle inserite nel
disciplinare di subconcessione, speciali garanzie a tutela di detto
regime;
7) per l'uso della derivazione non è temibile alcun inquinamento
delle acque e quindi non occorrono particolari cautele al
riguardo.
Visto infine che il Magistrato per il Po di Parma, con nota n.
20577/97 del 2 dicembre 1997 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto speciale per la Valle d'Aosta, promulgato con
legge costituzionale n. 4 del 26 febbraio 1948 e successive norme
di attuazione;
Vista la legge regionale n. 4 dell'8 novembre 1956;
Vista la legge n. 36 del 5 gennaio 1994;
Vista la deliberazione del Consiglio regionale n. 1193/X in data
22 febbraio 1995 ed in esecuzione della medesima;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 2 in data 15 gennaio 1998 (prot. n. 861/5
FIN).
Visto il parere favorevole rilasciato dal Direttore dell'Assetto
del Territorio e Infrastrutture di Rete, ai sensi dell'articolo 72
della legge regionale n. 3/1956 e successive modificazioni e del
combinato disposto dagli articoli 13, comma 1, lettera e) e 59,
comma 2 della legge regionale 45/1995, in ordine alla legittimità
della presente deliberazione.
Delibera
1) di subconcedere, per la durata di anni trenta successivi e
continui, decorrenti dalla data del decreto di subconcessione, alla
I.E. PLASSIER S.a.S., giusta la domanda presentata in data 8 giugno
1995, di derivare, a quota 1140,438 m.s.m., dallo scarico della
centrale esistente di cui al D.P.G.R. n. 591 in data 4 giugno 1994,
in Comune di La Salle, moduli 1,2 (litri al minuto secondo
centoventi) di acqua per produrre sul salto di metri 240,48, la
potenza nominale media annua di Kw 282,92;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante della I.E.
PLASSIER S.a.S.;
4) di ordinare ed accertare l'introito delle seguenti somme, da
versare presso la tesoreria dell'Amministrazione regionale:
a) lire 2.895.265
(duemilioniottocentonovantacinquemiladuecentosessantacinque) pari a
mezza annualità del canone, ai sensi dell'articolo 11 del T.U. 11
dicembre 1933 n. 1775, a titolo di cauzione, somma che verrà
restituita, ove nulla-osti, al termine della subconcessione;
b) lire 144.800 (centoquarantaquattromilaottocento) pari ad un
quarantesimo del canone, per gli scopi di cui all'articolo 7 del
T.U. 11 dicembre 1933 n. 1775, somma da introitare al capitolo
08800 della parte Entrate del bilancio preventivo della regione per
il corrente esercizio finanziario (Canoni per concessioni e
subconcessioni di acque pubbliche e miniere);
c) lire 2.500.000 (duemilionicinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei Lavori Pubblici) per spese di
sorveglianza, esperimenti di portata, collaudo, registrazioni di
atti, eccetera somma da introitare al Capitolo 13500 della parte
Entrate del bilancio preventivo della Regione per il corrente anno
finanziario (Gestione Fondi per conto terzi per istruttoria domande
e pratiche varie);
5) di stabilire, come specificato nell'articolo 11 del
disciplinare di subconcessione, in lire 5.790.530
(cinquemilionisettecentonovantamilacinquecentotrenta) il canone
annuo da versare anticipatamente alla Regione, anno per anno, a
decorrere dalla data del decreto di subconcessione, somma da
introitare al Capitolo 08800 della parte Entrate del bilancio
preventivo della Regione per il corrente anno finanziario (canoni
per concessioni e subconcessioni di acque pubbliche e miniere);
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994 n. 320 e di darne
esecuzione.
Schema di disciplinare
(...omissis...)
Président La parole au Conseiller Chiarello.
Chiarello (RC) L'ho già ripetuto più volte, voterò contro questa
delibera come ho votato in commissione.
Sapendo che c'è un regolamento, un qualcosa che si chiama piano
energetico - non lo abbiamo ancora visto ma dovrebbe esserci un
qualcosa che gira con il nome di piano energetico - pensavo che
fosse molto più serio aspettare almeno l'approvazione di questo
piano prima di dare delle subconcessioni della durata di trenta
anni. O si pensa che questo piano energetico non passi, oppure mi
sembrava, da parte della Giunta, molto più serio aspettare
l'approvazione di questo piano energetico.
Président S'il n'y a pas d'autres qui demandent la parole, je
déclare close la discussion générale:
On passe à la votation:
Présents: 26
Votants: 24
Favorables: 23
Contraires: 1
Abstenus: 2 (Lanièce, Tibaldi)
Le Conseil approuve
