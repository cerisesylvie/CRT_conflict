Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 629 del 15 dicembre 1981 - Resoconto
OGGETTO N. 629/81 - ORDINE DEI LAVORI DEL CONSIGLIO E RINVIO
OGGETTI.
- Oggetto n. 9: Interpellanza del Consigliere Minuzzo:
"Attuazione della legge 5/8/81 recante provvidenze per
l'editoria".
Presidente
-
Colleghi Consiglieri, voi sapete che
le interrogazioni e le interpellanze quando manca l'interrogante o
l'interpellante sono considerate decadute, però e consuetudine,
tenuto conto che alle vostre manca anche l'interrogato e
l'interpellato, di rinviare ad altra seduta o nel momento in cui ci
siano entrambi gli interessati. La proposta che fa la Presidenza è
di rinviare alla prossima adunanza l'oggetto n. 9.
Il Consiglio è d'accordo?
Allora rinviamo alla prossima adunanza a metà gennaio, perché
domani il Consigliere Minuzzo non ci sarà, l'oggetto n. 9.
- Oggetto n. 10: Interpellanza del Consigliere Carlassare:
"Prestazione dell'Istituto Radiologico Valdostano per il servizio
di medicina sportiva".
- Oggetto n. 11: Copertura del posto vacante di Primario
presso il laboratori di analisi dell'Ospedale di Aosta.
Presidente
-
Queste due interpellanze sono rivolte
all'Assessore alla Sanità ed Assistenza Sociale, Rollandin, che
sarà presente domani. La proposta della Presidenza è di chiedere
all'interpellante, Consigliere Carlassare, di soprassedere alla
richiesta della discussione, in modo che possa essere risposto
dall'Assessore Rollandin domani.
E qui si pone un problema, tenuto conto della vicinanza delle
due adunanze, un problema inverso.
All'oggetto n. 3 dell'o.d.g. di domani è iscritta
un'interrogazione, sempre del Consigliere Carlassare, a cui
dovrebbe rispondere l'Assessore al Turismo Pollicini, che però
domani, per tassativi impegni, non potrà essere presente. Vi dico
chiaramente che la proposta che fa la Presidenza è abbastanza
anormale, ma siccome non capita sovente di avere due o.d.g. così
ravvicinati, chiederei al Consiglio se è d'accordo che l'Assessore
Pollicini risponda adesso al Consigliere Carlassare, il quale, a
sua volta, avrà la risposta delle due interpellanze di oggi, come
stabilito, domani dall'Assessore Rollandin.
Ci sono obiezioni a questo modo di procedere?
-
Così resta deciso
-
