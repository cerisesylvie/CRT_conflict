Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3055 del 23 gennaio 1992 - Resoconto
OGGETTO N. 3055/IX Progettazione dell'impianto di
cogenerazione e di teleriscaldamento della città di Aosta.
(Approvazione di mozione)
Presidente
Do lettura della mozione presentata dal
Consigliere Riccarand.
Mozione Esaminato lo "Studio per la valutazione della
possibilità di integrare, nel complesso costituito dalla città di
Aosta e dai comuni limitrofi, il sistema di metanizzazione con
l'eventuale inserzione di un impianto di cogenerazione per
teleriscaldamento", redatto dal prof. Cesare Boffa su incarico
della Regione;
Rilevato che da tale studio emerge la possibilità di
teleriscaldare una parte significativa della città di Aosta con un
impianto di cogenerazione di piccole dimensioni e che tale progetto
è perfettamente integrabile con la realizzazione della rete di
distribuzione del gas-metano;
Sottolineato che un impianto di cogenerazione e
teleriscaldamento opportunamente dimensionato e collocato sulla
base di uno studio di impatto ambientale consente un notevole
risparmio energetico ed un migliore controllo delle emissioni
inquinanti;
Rilevato che le leggi dello Stato prevedono importanti
finanziamenti per gli impianti di cogenerazione e
teleriscaldamento;
Evidenziato che occorre procedere senza indugi alla
progettazione di tale impianto in modo da integrarlo nella rete di
distribuzione del metano ed in modo da costruire contemporaneamente
le due reti nella parte della città che ne sarà servita;
il Consiglio regionale della Valle d'Aosta
delibera
di impegnare l'Assessore regionale all'Industria, Commercio e
Artigianato ad assumere gli opportuni provvedimenti per:
1) affidare, in accordo con il Comune di Aosta e la Società
Digrava, un incarico di progettazione dell'impianto di
cogenerazione e teleriscaldamento, ivi compreso uno studio di
impatto ambientale per la più opportuna collocazione della Centrale
di cogenerazione e la verifica della possibilità di utilizzare i
generatori di calore già utilizzati presso lo stabilimento
Cogne;
2) definire l'organismo responsabile della costruzione e
gestione dell'impianto di cogenerazione e teleriscaldamento.
Presidente
Il Consigliere Riccarand intende illustrare
la mozione? Ne ha facoltà.
Riccarand (VA)
Questa mozione è stata presentata dopo
aver esaminato lo studio redatto dal prof. Cesare Boffa, su
incarico della Regione, dell'Assessorato all'industria, commercio
ed artigianato, per quanto riguarda la possibilità di creare nella
città di Aosta un sistema di teleriscaldamento integrato con il
sistema di distribuzione del metano. Dallo studio del prof. Boffa è
emerso che è possibile teleriscaldare una parte della città di
Aosta attraverso un'integrazione con la distribuzione del gas
metano.
E' chiaro che per fare un intervento che sia contenuto nei costi
e che sia realizzabile in modo adatto, bisogna partire
contemporaneamente con i lavori per le condutture del
teleriscaldamento e per quelle del gas metano. E' quindi evidente
che se si vuole procedere su questa strada ed arrivare ad una
scelta in questa direzione, bisogna operare delle scelte in tempi
brevi.
Lo studio del prof. Boffa era uno studio di primo esame della
questione, uno studio di fattibilità, che dovrebbe adesso essere
approfondito e precisato attraverso un'elaborazione più di
carattere esecutivo.
La richiesta che facciamo con questa mozione è che ci sia
un'iniziativa da parte della Giunta regionale, da parte
dell'Assessore all'industria, perché si affidi un incarico di
progettazione di questo impianto di cogenerazione e
teleriscaldamento con le caratteristiche che sono state delineate
dallo studio del prof. Boffa. Un impianto che sia dimensionato
rispetto al teleriscaldamento di un ambito della città, che abbia
dimensioni tali da non creare problemi di impatto ambientale e che
in questo studio si valuti anche la possibilità di utilizzare
eventualmente i generatori di calore che sono già utilizzati presso
lo stabilimento Cogne.
Questa è sostanzialmente la proposta. Ci sembra che, se si vuole
andare fino in fondo nell'esame di questa opportunità, bisogna
farlo in tempi rapidi, anche per non interferire poi negativamente
con la realizzazione della rete di distribuzione del metano.
Se si individua rapidamente la zona che si vuole teleriscaldare,
è possibile, nelle altre zone della città, andare avanti con la
progettazione e l'avvio dei lavori per la distribuzione del gas
metano e riservare invece una quota della città, dove è più
funzionale l'uso del teleriscaldamento, per questo tipo di utenza e
di servizio.
Tutto questo, evidentemente, va fatto in tempi brevi, va fatto
secondo noi in collaborazione con la Società Digrava, quindi con un
rapporto fra Comune, Regione e Società Digrava. E' possibile, mi
sembra di aver capito, che lo stesso prof. Boffa, che ha fatto lo
studio di fattibilità, potrebbe occuparsi di una fase ulteriore
delle indagini in accordo evidentemente con la Digrava e col Comune
di Aosta.
Quindi vorremmo che dallo studio di fattibilità si passasse
adesso ad una progettazione più precisa in modo da dotare anche la
città di Aosta di un impianto di questo genere, che permetterebbe
sicuramente una migliore utilizzazione del metano ed un minor
consumo di energia. Infatti la stessa quantità di metano che
dovrebbe essere utilizzata per riscaldare una fetta della città,
potrebbe essere utilizzata due volte: una prima volta per
riscaldare la città ed una seconda volta per produrre energia,
quindi con un risparmio energetico molto importante.
Andremmo, con questo tipo di iniziativa, anche nel senso
richiesto dalla normativa italiana, dal piano energetico nazionale,
che prevede anche degli interventi finanziari a favore degli
impianti di teleriscaldamento; quindi è possibile usufruire anche
di finanziamenti dello Stato per poter realizzare un impianto di
questo genere, che sicuramente in partenza è più costoso, ma
permette poi un notevole risparmio energetico.
Questo è il contenuto della mozione che speriamo sia accolta
positivamente dal Consiglio.
Presidente
I consiglieri intendono intervenire? Il
Consigliere Viérin.
Viérin (UV)
Le groupe de l'Union Valdôtaine votera
cette motion.
En effet, si nous voulons réaliser une économie d'énergie et,
parallèlement, éviter ou diminuer les dangers de la pollution, nous
devons permettre aux citoyens d'avoir des choix et des opportunités
réelles.
Pour ce faire, il est donc nécessaire de confier des missions
spécifiques et de définir l'organisme responsable de la
cons-truction et de la gestion de cette nouvelle installation.
Sans cette mesure il n'y aurait pas de possibilités de choix, il
n'y aurait pas d'alternatives et on se limiterait à affirmer des
principes de caractère général sans les concrétiser par des actes
précis.
Presidente
Altri consiglieri intendono intervenire? La
parola all'Assessore Mafrica.
Mafrica (PCI-PDS)
Lo studio del prof. Boffa ha
definito le condizioni e le modalità con cui può essere
opportunamente inserito nella città di Aosta un impianto per il
teleriscaldamento. Lo scopo dello studio era quello di fornire una
valutazione di fattibilità con basi tecnico-scientifiche.
Questo studio è stato messo a disposizione del Comune di Aosta,
fino a questo momento però il Comune non ha preso alcuna decisione
in merito.
In un colloquio avuto con il Sindaco in merito a questa mozione,
il Comune si è riservato l'autonomia della scelta rispetto al fatto
di proseguire o meno per il teleriscaldamento ed anche rispetto
all'eventuale
partner
. Quindi diventa difficile prevedere
oggi un incarico, prima che il Comune stesso abbia assunto una
decisione definitiva.
Se quando si dice accordo s'intende quel momento lì, possiamo
anche accettare la mozione, se invece è qualcosa che deve passare
sopra la volontà del Consiglio comunale, della Giunta, la cosa è
molto complessa.
Quindi accettiamo questa mozione con l'intesa che diventi
operativa se si raggiunge questo accordo cui si fa cenno.
Presidente
Se nessuno intende di intervenire,
inviterei il Segretario a prendere posto. Chiedo scusa, la parola
al Consigliere Riccarand.
Riccarand (VA)
Solo per dire che sicuramente il
significato che volevo dare alla mozione era proprio quello di
esprimere questa volontà politica che evidentemente può realizzarsi
ed attuarsi se si realizza l'accordo con il Comune, è
evidente.
Presidente
Chi intende intervenire? La parola
all'Assessore Mafrica.
Mafrica (PCI-PDS)
Per precisare quello che ho
detto, possiamo scrivere "previo accordo". Posso presentare
l'emendamento Presidente?
Presidente
Intendiamo modificato con le parole "previo
accordo"; l'emendamento è accettato. I consiglieri votano sul testo
emendato.
La parola ancora al Consigliere Viérin.
Viérin (UV)
Je voudrais alors une précision: cette
intégration se rapporte-t-elle également à la Société Digrava, ou
uniquement à la commune d'Aoste?
Je suis tout à fait d'accord d'avoir le consensus de la commune
d'Aoste, mais si l'on doit également attendre le consensus de la
Société, je ne voudrais pas qu'il y ait conflit ou opposition
d'intérêts. On exprimerait simplement une volonté qui ne se
concrétiserait jamais.
Alors, s'il s'agit de trouver ou d'avoir une entente entre deux
collectivités territoriales, je suis tout à fait d'accord, mais je
trouve qu'insérer dans une motion du Conseil régional que les
volontés de ces deux institutions soient conditionnées également
par l'accord d'une Société - il est vrai mixte, mais en tous cas
privée - ce serait un peu abandonner, ou ne pas considérer, les
compétences et les prérogatives des Assemblées électives.
Presidente
Chiederei di far pervenire l'emendamento
che si vuole sottoporre.
Se il Consiglio è d'accordo s'intende l'emendamento proposto al
punto
"di affidare, previo accordo con il Comune di Aosta, un
incarico di progettazione"
togliendo le parole
"La Società
Digrava"
.
Il Consiglio è d'accordo? Se ho capito bene l'emendamento
proposto è - leggo il punto 1 già emendato -
"di affidare,
previo accordo con il Comune di Aosta, un incarico di progettazione
dell'impianto di cogenerazione",
se ho capito bene.
La parola al Consigliere Milanesio.
Milanesio (PSI)
Se ho ben capito la proposta del
Consigliere Riccarand - dico se ho ben capito, poi sarà Riccarand a
darmi una spiegazione - la considerazione che viene fatta è questa:
c'è uno studio sulla valutazione della possibilità di integrare nel
complesso costituito dalla città di Aosta e dai comuni limitrofi il
sistema di metanizzazione con l'eventuale inserzione di un impianto
di cogenerazione e teleriscaldamento. Questo presuppone che vi sia
una unità di gestione e di realizzazione tra chi fa la
metanizzazione e l'impianto di teleriscaldamento.
Questa proposta, ancorché discutibile, ha un senso perché può
realizzare delle economie di scala; altre proposte di impianti di
teleriscaldamento, se prescindono dal fatto che si realizza assieme
alla metanizzazione e se non vengono gestite entrambe da una sola
società, probabilmente finirebbero per comportare degli oneri per
l'Amministrazione regionale o per altri.
Questo è il problema che in qualche misura conosciamo, perché vi
sono altre iniziative per il teleriscaldamento, iniziative che
evidentemente chiederanno all'ente pubblico dei finanziamenti.
Io non so se la Digrava chiederà dei finanziamenti, non vorrei
solo che noi tirassimo la volata a qualcuno. Questa è la mia
preoccupazione, anche perché in questo caso la tiriamo alla
Digrava, che è il socio in cui la Regione ha una partecipazione
minoritaria, ma direi molto forte - 49 per cento - in altri casi
noi finiamo per tirare la volata a qualche altro.
La mozione presentata da Riccarand con l'emendamento proposto
dall'Assessore ha un senso, se noi togliamo la Digrava ha tutto un
altro senso. Per quello che mi riguarda, se si toglie la Digrava,
io sono per astenermi su questo documento.
Presidente
La parola al Consigliere Riccarand.
Riccarand (VA)
E' chiaro che la proposta che ho
presentato io prevede che ci sia un ruolo attivo della Digrava ed
un accordo con la Digrava, perché non credo sia opportuno uno
smembramento di vari soggetti che si occupano di questa questione,
però mi sembrava che anche alcune osservazioni che erano state
fatte sulla formulazione, potevano essere opportune.
Io sono dell'avviso che comunque l'accordo va fatto con la
Digrava e deve essere innanzitutto la stessa che si assume questa
responsabilità, ma credo che anche questa formulazione in cui noi
prevediamo l'accordo col Comune non la escluda affatto, anzi,
comprenda tutta la trattativa con la Digrava per arrivare a fare
questa cosa in modo concordato.
Questo è il mio pensiero, quindi in questo senso io credo vada
bene la proposta fatta dall'Assessore e non sia in contrasto con le
cose che diceva il Consigliere Milanesio.
Presidente
La parola al Consigliere Viérin.
Viérin (UV)
La devise des Windsor est "honni soit qui
mal y pense".
A mon sens ici il y a deux visions différentes: une intervention
vise les aspects économiques et alors le souci porte sur
l'existence d'autres sociétés concurrentes de la Digrava. Mon
intervention précisait simplement, du point de vue de la
formulation du texte, quelles sont les prérogatives et les
compétences des assemblées électives.
Je ne voulais nullement ouvrir la route à d'autres sociétés, je
n'ai probablement pas l'habitude de raisonner dans ce sens.
Il me semble, et je veux le réaffirmer, que le fait d'insérer
dans une résolution, dans une motion, l'accord préalable d'une
société privée même capital mixte s'impose, c'est un peu amoindrir
les fonctions, les compétences - si vous le permettez - la dignité
d'une assemblée élective.
D'ailleurs nous savons tous, en lisant les prémisses de la
motion et même ses propositions - que le tout a un sens si
effectivement les deux projets - le projet actuel qui a été confié
à la Digrava et ce projet qui est proposé - sont réalisés par la
même Société pour des raisons, qui ont déjà été exprimées,
d'économie de gestion et de rentabilité.
Donc je pense qu'il faut vraiment avoir des arrière-pensées pour
imaginer que cette intervention a d'autres significations que la
sauvegarde des prérogatives de cette assemblée élective.
Presidente
La parola al Consigliere Milanesio.
Milanesio (PSI)
Sovente vengo mal interpretato: io ho
fatto un'affermazione molto precisa che non stava ad attribuire al
Consigliere Viérin nessuna oscura intenzione; voglio solo dire che
da molto tempo si sa che ci sono proposte di teleriscaldamento per
la città di Aosta, proposte che hanno pochissimo
significato.
Queste proposte sono state formulate al Consiglio comunale, o
alla Giunta comunale, sono state formulate, credo, all'Assessorato
regionale, e l'unico aspetto comune di queste proposte era che per
fare il teleriscaldamento ci voleva un bel contributo regionale.
Visto che di queste cose in qualche modo se ne è anche parlato, io
ho solo voluto esternare una preoccupazione da amministratore, cioè
questa: il teleriscaldamento è un servizio in più che si può
offrire all'utenza, è un servizio in più che comporta però dei
grossi problemi di occupazione del sottosuolo. Se con il metano si
fa passare un tubo, una "pipeline", con il teleriscaldamento si
fanno passare tubi grossi così. C'è una certa differenza sia in
ordine al costo dei lavori che all'occupazione del sottosuolo.
C'è anche un problema, che se il teleriscaldamento viene fatto
in un certo modo è anche inquinante. Se invece si ricorre ad altri
sistemi, quali sembra siano quelli individuati da questo studio,
utilizzando del calore che in qualche modo viene già prodotto, per
esempio quello della nazionale Cogne - o ex nazionale Cogne - può
forse avere un senso.
Poiché ci sono due scuole di pensiero qui presenti, che io
conosco benissimo, volevo solo far presente al Consiglio che io, se
devo essere d'accordo con il teleriscaldamento, sono d'accordo per
un teleriscaldamento estremamente ridotto, non inquinante e che non
costi niente alla Regione. Questo volevo solo dire, altrimenti non
sono d'accordo sul teleriscaldamento.
Poi se mi si dice che queste mozioni vengono utilizzate in un
modo diverso da quello che viene attribuito da questo Consiglio,
ebbene io voglio mettere le mani davanti, perché io non sono
"Honni soit qui mal y pense"
, ma visto che di queste cose se
ne è parlato e se ne sta parlando, ho voluto solo, ad alta voce,
esprimere le mie opinioni su questa vicenda.
In questo senso e limitatamente ad una proposta che non costi
all'Amministrazione regionale dei quattrini, per me può andar bene
il teleriscaldamento, che non sia inquinante, ma se dovesse costare
dei quattrini, ebbene, è un lusso che io non voglio che la gente si
permetta con i soldi della Regione. Tutto lì.
Presidente
Chiederei solo se possiamo votare
sull'emendamento.
Un attimo per il testo definitivo dell'emendamento.
L'emendamento dovrebbe essere di sostituire al punto 1 le parole
"in accordo con il Comune di Aosta e la Società Digrava, un
incarico di progettazione"
con le parole
"di affidare,
previo accordo col Comune di Aosta e con la Società Digrava, un
incarico di progettazione"
. Invece che
"in accordo",
"previo accordo"
e rimane quindi anche la Società
Digrava.
Devo chiedere al Consiglio di votare sull'emendamento
proposto.
La parola al Consigliere Viérin.
Viérin (UV)
Tout est possible, je ne suis pas
professeur d'italien, mais je n'ai pas compris la différence, parce
que si on dit
"previo accordo con il Comune di Aosta e la
Società Digrava"
,
"previo accordo"
signifie avec la
commune d'Aoste et avec la Société Digrava.
Alors, je voudrais quand même qu'on me dise si le texte qui a
été présenté est différent de celui qu'on était en train de voter,
afin que l'on sache comment s'exprimer.
Presidente
La parola all'Assessore Mafrica.
Mafrica (PCI-PDS)
Avevo fatto presente che affidare
"in accordo" dava per scontato che il Comune di Aosta avesse fatto
una scelta, cosa che non era, quindi avevo proposto "previo
accordo", nel senso di attendere un accordo con il Comune di Aosta,
dando, a mio senso, la preferenza comunque - visto che la Regione è
nella Società Digrava - alla Società Digrava, senza esplicitamente
nominarla.
Poiché sono state fatte delle osservazioni in merito alla
contem-poraneità di esecuzione dei lavori, che ho ritenuto fondate
e che il presentatore della mozione ha condiviso, l'emendamento
finale è "previo accordo con il Comune di Aosta e con la Società
Digrava".
Presidente
La parola al Consigliere Bich.
Bich (Ind)
Io vorrei solo capire una cosa nella
sostanza: se dal momento che la Digrava è interessata alla
distribuzione del gas e non è assolutamente interessata
all'impianto di teleriscaldamento e di cogenerazione di calore,
qualora non intervenisse un accordo con la Digrava, vorrei sapere
se è possibile fare lo studio o no. Senza "ciurlare nel manico"
come si è soliti fare col lessico politichese.
A questo deve rispondere l'Assessore: se la Digrava, che non ha
nessun interesse a distribuire calore, non è d'accordo a che il
Comune di Aosta e la Regione facciano questo studio di fattibilità,
è possibile farlo ugualmente. Tutto lì.
Presidente
I consiglieri intendono intervenire? Se
nessuno chiede d'intervenire chiedo di proseguire con la votazione
sull'emendamento che è stato proposto.
Abbiamo cominciato un paio di volte a votare su questo
emendamento, se non ce ne sono altri alternativi, io non posso che
mettere in votazione questo.
La parola all'Assessore Mafrica per i chiarimenti che sono stati
richiesti.
Mafrica (PCI-PDS)
Io credo che sia preliminare che il
Comune di Aosta decida e sia opportuno che questa decisione, se va
nel senso del teleriscaldamento, sia fatta con la Società
Digrava.
Se il Comune di Aosta deciderà altrimenti, torneremo in
Consiglio e valuteremo l'opportunità di questa scelta.
Presidente
La parola al Consigliere Viérin. Vi prego
comunque di tenere con-to del fatto che non ci sono altri
emendamenti proposti e quindi è su questo emendamento in definitiva
che si deve poi votare, qual-siasi possa essere l'interpretazione
dei vari consiglieri regionali, altrimenti di questo passo non
finiamo più di discutere senza mo-tivo. In definitiva poi si vota
sì o no sull'emendamento proposto.
Ormai non si possono presentare altri emendamenti e su questo si
voterà, voglio solo far presente questo al Consiglio.
Viérin (UV)
Pourquoi ne peut-on pas présenter d'autres
amendements? Nous sommes toujours en discussion générale sur la
motion.
Presidente
Veramente ho ricordato che stiamo già
votando.
Viérin (UV)
Non. On aurait déjà dû voter, mais vous
avez donné la parole à l'Assesseur pour des précisions et par la
suite, sur les requêtes de l'Assesseur, un débat s'est ouvert afin
de comprendre le sens de la modification proposée.
Je crois que le sens maintenant a été défini on veut l'accord
préalable et de la commune d'Aoste et de la Société Digrava.
Nous ne le partageons pas donc, afin de pouvoir voter, nous
présentons à notre tour un amendement, afin de conclure la
discussion.
Ce que nous proposons est
"affidare, previo accordo con il
Comune di Aosta e sentita la Società Digrava, un incarico di
progettazione"
, parce qu'ainsi, la signification de la motion
est respecté.
Il est vrai que si la Société Digrava, par hasard - on formule
ici des hypothèses - ne voulait pas accepter de suivre cette
indication du Conseil, on serait bloqué.
"Previo accordo con il Comune di Aosta"
, nous sommes tout
à fait d'accord,
"e sentita la Società Digrava"
, on ne peut
pas également demander l'accord préalable de cette Société qui
pourrait avoir d'autres intérêts.
Donc je formalise l'amendement.
Presidente
A questo punto io chiedo al Consiglio se è
d'accordo di accettare ancora l'emendamento proposto dal
Consigliere Viérin, altrimenti io non potrei, visto che avevamo già
cominciato a discutere.
Il Consiglio è comunque sovrano, se il Consiglio è d'accordo io
accetto anche l'emendamento di Viérin o accetto che possano essere
concordati due emendamenti, però deve essere il Consiglio a
decidere.
Va bene, allora aspettiamo o un emendamento concordato, o i due
emendamenti. Mi pare di aver capito che può essere raggiunto un
accordo sull'emendamento che deve essere votato.
L'emendamento proposto dovrebbe essere di sostituire con le
parole
"previo accordo con il Comune di Aosta e sentita la
Società Digrava"
.
I consiglieri sono d'accordo sull'emendamento?
Allora possiamo votare sull'emendamento, finalmente.
I consiglieri possono votare. Tutti i consiglieri dovrebbero
aver votato.
Esito della votazione:
Presenti: 25
Votanti: 24
Astenuti: 1 (Gremmo)
Favorevoli: 24
Il Consiglio approva.
Presidente
Votiamo ora la mozione.
I consiglieri possono votare la mozione.
Esito della votazione.
Presenti: 25
Votanti: 24
Astenuti: 1 (Gremmo)
Favorevoli: 24
Il Consiglio approva.
