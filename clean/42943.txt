Classificazione
CONSIGLIO REGIONALE
Attività consiliare d'aula



Oggetto del Consiglio n. 411 del 24 marzo 2021 - Resoconto
OBJET N° 411/XVI - Communications du Président de la
Région.
Bertin (Presidente) -
Possiamo passare al punto
successivo all'ordine del giorno, punto 2. Presidente Lavevaz ne ha
facoltà.
Lavevaz (UV) -
Come di consueto un aggiornamento sulla
situazione della gestione della pandemia. Ahimè, i dati del
contagio anche in Valle d'Aosta stanno nuovamente crescendo, come
sul resto del territorio nazionale. Le curve predittive per le
prossime settimane non danno segni purtroppo di appiattimento e
quindi c'è un po' di attenzione e di apprensione per questi
aspetti. Stiamo monitorando in maniera particolare alcuni comuni,
in particolare il comune di Ayas, il comune di Courmayeur, il
comune di Donnas che hanno un'incidenza leggermente maggiore
rispetto agli altri comuni.
Per la prossima settimana i dati sono, come lo sono già stati,
ahimè, nella settimana scorsa, abbastanza al limite tra lo scenario
di tipo 3 e lo scenario di tipo 4, quindi siamo comunque abbastanza
vicini alla zona rossa.
Domani mattina abbiamo convocato alle ore 8:00 l'unità di
supporto per valutare delle eventuali iniziative. Soprattutto si
sta pensando, ad esempio, così come è stato fatto per il comune di
Aymavilles dove c'era un'incidenza in un certo periodo un
pochettino maggiore rispetto ad altre situazioni, di eventualmente
fare uno
screening
, in particolare per il comune di Ayas che
è quello in questo momento che ha una incidenza leggermente più
alta.
Stanno andando invece piuttosto bene le attività di screening
sulla popolazione scolastica con una discreta partecipazione,
sempre migliorabile per carità, ma comunque una discreta
partecipazione. Ma soprattutto, per fortuna, l'incidenza di contagi
è abbastanza bassa, anche se i dati dei monitoraggi in generale
dimostrano, questo in particolare con il diffondersi della
cosiddetta variante inglese, un'incidenza molto maggiore sui
ragazzi in età scolastica piuttosto che, come invece avveniva nella
prima fase, nella popolazione invece più anziana.
Per quanto riguarda invece le misure economiche, come è noto in
data 19 marzo è stato approvato il disegno di legge 41, il
cosiddetto Decreto sostegni. Sicuramente la risposta che è arrivata
dal Governo non era quella che ci aspettavamo. In particolare, le
risposte per le popolazioni di montagna, per il mondo della
montagna in generale, non sono le risposte che speravamo, quindi
questo richiede, come peraltro stavamo già facendo, un lavoro
ancora più puntuale e se possibile rapido e incisivo per dare, con
le misure regionali, le risposte che la popolazione si aspetta.
Come abbiamo già avuto modo di dire anche nello scorso
Consiglio, durante le comunicazioni, stiamo lavorando per arrivare
quanto prima e possibilmente in maniera contestuale
all'approvazione del rendiconto che, come sapete, sarà poi il
passaggio che metterà a disposizione di questo Consiglio i fondi
dell'avanzo 2020. Il nostro obiettivo è arrivare in quella stessa
seduta con l'approvazione delle misure di assestamento che
metteranno in campo qualcosa in più di 50 milioni di euro per le
misure a sostegno delle nostre attività e dei nostri
professionisti.
Oggi approveremo - spero, avendo appena votato l'iscrizione
d'urgenza - una prima misura importante a sostegno in particolare
di quelle persone che oltre a non aver lavorato hanno anche perso i
requisiti per la Naspi. Lo ha ricordato poco fa il Presidente del
Consiglio, la Giunta ha depositato un disegno di legge per
sospendere la quota capitale dei mutui di Finaosta, che spero possa
arrivare quanto prima all'analisi di quest'aula. Quindi si sta
lavorando per non perdere possibilmente neanche un giorno utile a
dare le risposte che le nostre imprese e le nostre aziende stanno
aspettando.
Il y a des dates qui ont marqué profondément la vie de notre
région, c'est ce qui est arrivé le 24 mars 1999 quand le tunnel du
Mont Blanc a vécu le moment le plus triste de son histoire :
trente-neuf personnes sont mortes il y a 22 ans dans l'incendie qui
a entrainé la fermeture du tunnel pendant trois ans. Tout le monde
se rappelle ce matin, où la nouvelle de ce désastre nous a frappé
avec violence. Personnellement j'ai perdu une personne proche et
d'autres que je connaissais, comme beaucoup de Valdôtains
d'ailleurs. C'est en particulier à eux, les victimes valdôtaines,
mais également aux autres trente-trois victimes, que j'adresse ma
pensée et mon souvenir, ainsi que le souvenir évidemment de tout le
gouvernement régional.
Au cours de plus de 30 ans le tunnel a été une possibilité
quotidienne de contact direct avec Chamonix et la France. Ce
jour-là nous nous sommes rappelés, à travers le drame, de
l'importance de ce lien et de l'ambition de cet ouvrage. La
sécurité du tunnel du Mont Blanc a été mise au centre de travaux
importants où la technologie est au service du transport et de la
rapidité de réaction face au danger. Il s'agit d'un parcours qui
doit être continuel pour permettre à cet ouvrage d'être mis à jour
de façon constante. C'est ce qui est en train d'arriver de nos
jours aussi, avec les fermetures nocturnes qui permettront de
travailler sur plus d'un kilomètre de route. Cette liaison
précieuse entre la Vallée d'Aoste et la Haute Savoie est un axe
indispensable pour l'Europe entière. La coopération entre les deux
côtes du Mont Blanc est la seule route à suivre pour projeter le
tunnel dans le futur, en gardant la mémoire de ceux qui sont morts
il y a 22 ans.
Presidente -
Si è prenotato il consigliere Aggravi, ne ha
facoltà.
Aggravi (LEGA VDA) -
Le matin du 24 mars 1989 un violent
incendie à sept kilomètres de l'entrée française du tunnel du Mont
Blanc a causé la mort de trente-neuf personnes et entrainé la
fermeture du tunnel pendant une durée de trois ans à peu près. Une
tragédie qui a frappé neuf pays d'Europe et toute la communauté des
vallées du Mont Blanc. Les dynamiques du sinistre et les
conséquences du procès ont produit une sérieuse rénovation des
mesures de sécurité du tunnel et ont contribué à amener au premier
plan la question de la sécurité dans les tunnels autoroutiers.
Sono fatti di questa gravità purtroppo che spesso ci conducono a
valutare con maggiore attenzione il tema della sicurezza stradale e
delle opere stradali in senso lato, così come è avvenuto anche a
Genova con la triste vicenda del ponte Morandi. Ma non è così che
deve andare. La prevenzione e l'attenzione a un tema così
importante come la sicurezza stradale e, ripeto, delle opere
stradali, deve costituire una parte significativa delle agende di
ogni livello di governo.
Oggi il nostro pensiero va alle famiglie di quelle trentanove
vittime e di tutti coloro che hanno sofferto per questa tragedia.
Allo stesso tempo però questo momento deve farci riflettere
sull'importanza quotidiana di porre in essere ogni azione
necessaria a prevenzione di quanto accaduto.
Presidente -
Si è prenotato il consigliere Carrel a cui
passo la parola.
Carrel (PA) -
Il y a 22 ans la Vallée d'Aoste vivait l'un
des drames les plus douloureux de son histoire après la guerre.
Parmi les trente-neuf victimes du terrible accident du tunnel du
Mont Blanc, six sont valdôtains : Mauriglio Bovard avec son épouse
Nadia et sa fille Katia, Walter Pascal, Stefano Manno et Pierlucio
Tinazzi, connu comme Spadino. Chaque année, le 24 mars nous nous
retrouvons proches aux familles des victimes, en exprimant notre
sentiment de solidarité. Ainsi aujourd'hui, dans cette salle et en
occasion de cet anniversaire si triste et si émouvant, il est
nécessaire de rappeler l'importance de la sureté du tunnel du Mont
Blanc. Notre groupe Pour l'Autonomie a l'âme de poursuivre son
engagement politique pour approfondir le dossier du réaménagement
du tunnel.
Presidente -
Si è prenotato il collega segretario del
Consiglio Distort, ne ha facoltà.
Distort (LEGA VDA) -
Nella triste tragedia del tunnel del
Monte Bianco perirono trentanove persone. A tutte queste persone,
alle rispettive famiglie, va il nostro pensiero. Mi permetto di
sottolineare che tra queste trentanove persone era presente
Pierlucio Tinazzi, un dipendente della società che gestiva il
tunnel, soprannominato da tutti "Spadino", che morì soffocato nel
tentativo di soccorrere un camionista in difficoltà.
Da quel giorno Tinazzi è diventato una specie di eroe per i
motociclisti italiani ed europei, che fino al 2019 si ritrovavano
ogni anno a centinaia, e persino sono arrivati a migliaia, per
ricordare il sacrificio. Le storie iniziali sulla morte di Tinazzi,
che lo resero famoso in tutto il mondo, si rivelarono poi
esagerate, ma non esagerato fu semplicemente il suo sacrificio e il
suo atto di dedizione. Morto davvero mentre cercava di salvare
un'altra persona, assunse contorni leggendari. Per anni si credette
che avesse fatto avanti e indietro con la sua moto per salvare
diverse persone, invece i fatti andarono diversamente. Lui entrò,
probabilmente per un'azione di routine o perché aveva percepito
qualcosa, ha individuato un camionista in difficoltà, l'ha
soccorso, l'ha portato all'interno di un rifugio presente lungo il
tragitto del tunnel e da lì ha avvisato la centrale dicendo che si
erano rifugiati lì dentro. Purtroppo, il rifugio era progettato per
resistere al massimo a quattro ore di incendio, invece l'incendio
durò due giorni.
Era un tipo tranquillo, introverso, che amava il giardinaggio e
fu scelto come simbolo positivo della tragedia del traforo. L'anno
dopo, la Presidenza della Repubblica gli assegnò la medaglia d'oro
al valore civile e la Federazione motociclistica internazionale gli
conferì la sua più alta onorificenza. E sin dall'anno successivo
alla tragedia del Monte Bianco vari gruppi motociclistici italiani,
francesi e poi anche di altre nazionalità si sono dati appuntamento
al lato italiano di ingresso al tunnel, per commemorare tra le
vittime del rogo il loro compagno di sella, Spadino. E il gruppo
motociclistico Celtics Road MC di Aosta, in origine Canister MC
Aosta, ha sin da subito dato il massimo contributo logistico
all'organizzazione e al presidio dell'evento, coinvolgendo nel
lavoro di supporto anche altri gruppi motociclistici spontanei
presenti sul territorio valdostano, per sostenere il lavoro della
Federazione Italiana Motociclisti e della Fédération Française des
Motards en Colère, insieme alle autorità comunali presenti per la
commemorazione del Memorial Spadino.
Furono gli stessi membri dell'allora Canister MC che deposero
una targa in memoria di un altro motociclista, Stefano Manno,
membro del Canister MC Aosta, morto anche lui nel tragico rogo non
in sella alla sua moto, ma alla guida del suo camion. Quello del
2019 è stato l'ultimo Memorial in ricordo di Tinazzi e Manno.
Qualche anno prima i motociclisti partecipanti avevano raggiunto il
numero di cinquemila equipaggi e la logistica era diventata davvero
difficile da gestire.
Oggi da consigliere regionale, insieme a voi colleghi, ricordo
tutte le vittime della tragedia e tutte le persone che vi hanno
prestato soccorso, a partire dalle squadre dei Vigili del Fuoco e
del personale in forza presso la società del traforo. Ma sempre
oggi, come a ogni ricorrenza da diversi anni, nella veste di
motociclista e a nome dei vari gruppi motociclistici dei
free
biker
esprimo il mio ricordo a Pierlucio Tinazzi e a Stefano
Manno con le parole di saluto tipiche dei motociclisti: Spadino e
Stefano buona strada!
