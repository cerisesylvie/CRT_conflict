Classificazione
AMBIENTE
INFORMAZIONE
Sistema informativo


Resoconto integrale del dibattito dell'aula
Oggetto del Consiglio n. 2156 del 2 ottobre 1996 - Resoconto
SEDUTA ANTIMERIDIANA DEL 2 OTTOBRE 1996
OGGETTO N. 2156/X Realizzazione e divulgazione della nuova
rivista mensile di informazione "Environnement - Ambiente e
territorio in Valle d'Aosta". (Interrogazione con risposta
scritta)
Interrogazione r. s. Preso atto che l'Assessorato all'Ambiente
ha realizzato quest'anno una nuova rivista mensile di informazione
ambientale chiamata "Environnement - Ambiente e territorio in Valle
d'Aosta";
Considerata la presenza, sul territorio valdostano, di numerose
attività editoriali volte allo stesso fine, ovvero quello di dare
esaurienti informazioni sull'ambiente valdostano e su ciò che sopra
tale ambiente "si muove", ovvero l'urbanizzazione, l'ecosistema,
gli abitanti del territorio;
Vista la doverosa necessità di trasparenza in tutte le forme di
divulgazione dell'attività amministrativa della Regione e degli
assessorati di cui essa è composta;
il sottoscritto Consigliere regionale
Interroga
l'Assessore competente per conoscere:
1) quante copie del primo numero di "Environnement" sono state
tirate dalle Industrie Grafiche Musumeci;
2) a quanto ammonta la spesa globale della rivista in oggetto e
quali necessità hanno convinto l'Assessorato all'Ambiente a
proporre la rivista "Environnement" in una realtà, quella
valdostana, che vede di continuo nuove "sfornate" di pubblicazioni
a carattere ambientale, ecologico, alpino;
3) quanto costano alla pubblica amministrazione la Redazione e
la Direzione di "Environnement";
4) a chi sono state inviate le copie del primo numero della
rivista e quanto è costata la spedizione postale.
F.to: Lanièce
Presidente É stata data risposta scritta con lettera n. 2761 in
data 28 agosto 1996.
