Classificazione
SPORT E TEMPO LIBERO
Sport invernali


Resoconto integrale del dibattito dell'aula
Oggetto del Consiglio n. 1004 del 30 novembre 1999 - Resoconto
OGGETTO N. 1004/XI Disegno di legge: "Nuove norme in materia
di concessione di contributi per la manutenzione e la gestione di
piste per lo sci di fondo".
Articolo 1 (Finalità)
1. Nell'intento di assicurare una perfetta e costante
praticabilità delle piste di sci di fondo, la Regione concede
contributi per la manutenzione, la gestione e l'acquisto di mezzi
funzionali all'utilizzo delle piste stesse.
2. I contributi di cui al comma 1 sono altresì finalizzati a
consentire un corretto inserimento delle piste di sci di fondo
nell'ambiente, attraverso l'esecuzione di interventi di ripristino
e rimboschimento delle zone in cui sono stati effettuati
rimodellamenti del terreno, nonché di manutenzione periodica dei
fabbricati posti a servizio delle piste stesse.
Articolo 2 (Ambito di applicazione)
1. I contributi di cui all'articolo 1 possono essere concessi
a:
a) enti locali, in forma singola o associata;
b) associazioni sportive senza fini di lucro, aventi sede in
Valle d'Aosta ed affiliate alla Federazione Italiana Sport
Invernali (FISI).
2. I soggetti di cui al comma 1, lettere a) e b), devono
assicurare la gestione delle piste, ai sensi della legge regionale
13 marzo 1992, n. 9, (Norme in materia di esercizio ad uso pubblico
di piste di sci).
3. I contributi vengono concessi separatamente per:
a) le spese per l'acquisto di mezzi battipista e motoslitte per
la ricognizione e il soccorso;
b) le spese di gestione e manutenzione delle piste.
Articolo 3 (Domande per l'ottenimento dei contributi)
1. Le domande per l'ottenimento dei contributi di cui
all'articolo 2 devono essere presentate alla struttura regionale
competente in materia di piste di sci, di seguito denominata
struttura regionale competente, cui è affidata l'attuazione delle
disposizioni della presente legge, entro il 30 settembre di ogni
anno e devono essere corredate di:
a) un elenco delle piste di sci di fondo gestite dal richiedente
e di cui quest'ultimo prevede, in presenza di sufficienti
condizioni d'innevamento e fatte salve le esigenze di sicurezza,
l'apertura per almeno settantacinque giorni per le piste situate ad
una quota superiore a 1300 metri e per almeno sessanta giorni per
quelle situate a quote inferiori durante la successiva stagione
invernale;
b) l'analisi tecnica redatta su appositi moduli predisposti
dalla struttura regionale competente;
c) l'indicazione delle tariffe, per ogni pista o complesso di
piste per il cui utilizzo è previsto il pagamento di un
corrispettivo.
2. La quota di cui al comma 1, lettera a), è determinata dalla
media aritmetica tra il più alto ed il più basso punto della
singola pista; nel caso di pluralità di piste percorribili senza
soluzione di continuità, la media è calcolata con riferimento al
più alto e più basso punto del complesso delle piste medesime.
3. Per le piste di cui venga denunciata o accertata un'apertura
inferiore ai periodi di cui al comma 1, lettera a), per cause di
forza maggiore, si procede ad una riduzione della relativa quota di
contributo in misura proporzionale al minor numero di giorni di
apertura; al di fuori delle cause di forza maggiore, il contributo
non viene erogato.
4. Per ottenere i contributi previsti, ogni pista deve essere
regolarmente classificata ai sensi della l.r. 9/1992 e avere una
lunghezza minima di chilometri tre.
Articolo 4 (Determinazione dei contributi)
1. L'ammontare dei contributi di cui all'articolo 2, comma 3,
lettera a), non può eccedere il cinquanta per cento della spesa
sostenuta.
2. Nel limite dello stanziamento iscritto in bilancio,
l'ammontare dei contributi di cui all'articolo 2, comma 3, lettera
b), è calcolato sommando:
a) la cifra ottenuta moltiplicando i chilometri di pista da
battersi effettivamente da ogni singolo richiedente, maggiorati del
trenta per cento per i gestori che applicano tariffe di accesso
alle piste, per il valore convenzionale chilometrico, ottenuto
dividendo il cinquanta per cento della somma impegnata sul
pertinente capitolo del bilancio regionale per l'ammontare
complessivo dei chilometri, come sopra calcolati, relativi alla
totalità dei gestori ammessi al finanziamento;
b) la cifra ottenuta moltiplicando il numero di ore di battitura
relativa ad ogni singolo richiedente, ricavabile dalla lettura dei
tachigrafi installati sui mezzi battipista, per il valore
convenzionale orario, ottenuto dividendo il restante cinquanta per
cento della somma impegnata sul pertinente capitolo del bilancio
regionale per l'ammontare complessivo delle ore di battitura
effettuate dalla totalità dei gestori ammessi al finanziamento.
3. La Giunta regionale, con propria deliberazione, provvede alla
definizione delle caratteristiche tecniche dei tachigrafi da
installarsi sui mezzi battipista e delle modalità di verifica
dell'ammontare complessivo delle ore di battitura.
Articolo 5 (Assegnazione dei contributi)
1. La Giunta regionale, con propria deliberazione, decide la
misura dei finanziamenti di cui all'articolo 2, comma 3, lettera
a), fatto salvo il limite di cui all'articolo 4, comma 1.
2. I contributi sono assegnati con provvedimento del dirigente
della struttura regionale competente.
Articolo 6 (Modalità di erogazione)
1. L'erogazione dei contributi di cui all'articolo 2, comma 3,
lettera a), avviene in un'unica soluzione, a seguito di
presentazione delle fatture comprovanti l'acquisto del mezzo
oggetto del contributo.
2. L'erogazione dei contributi di cui all'articolo 2, comma 3,
lettera b), avviene ratealmente secondo le seguenti modalità:
a) il cinquanta per cento dell'ammontare di cui all'articolo 4,
comma 2, lettera a), all'inizio della stagione invernale e comunque
non oltre il 31 dicembre dell'esercizio in corso;
b) il restante cinquanta per cento dell'ammontare di cui
all'articolo 4, comma 2, lettera a) e l'ammontare di cui
all'articolo 4, comma 2, lettera b), entro il 30 giugno
dell'esercizio successivo, previa verifica con le modalità
stabilite dalla Giunta regionale con la deliberazione di cui
all'articolo 4, comma 3.
3. L'erogazione dei contributi di cui all'articolo 2, comma 3,
lettera b), può essere sospesa in qualsiasi momento nel caso in cui
gli accertamenti eseguiti a cura della struttura regionale
competente, in ordine al normale funzionamento e all'effettiva e
regolare praticabilità e battitura delle piste, anche sotto il
profilo della sicurezza e del mantenimento della segnaletica, di
cui all'articolo 4 della l.r. 9/1992, diano risultato negativo.
Articolo 7 (Casi particolari)
1. Ai soggetti di cui all'articolo 2, comma 1, lettera b), i
quali assicurino la gestione di comprensori posti ad una quota
superiore a 3000 metri e fuori dai confini geografici regionali,
purché raggiungibili mediante impianti di risalita che si dipartono
dal territorio della Regione, sono concessi esclusivamente i
contributi previsti dall'articolo 2, comma 3, lettera a),
prescindendo dai requisiti di cui all'articolo 3, comma 4.
Articolo 8 (Disposizioni finanziarie)
1. Per gli anni 2000 e 2001, agli oneri di cui all'articolo 2
della presente legge, valutati in complessive annue lire
500.000.000 (euro 258.228,45) per l'acquisto di mezzi battipista e
motoslitte per la ricognizione e il soccorso, che faranno carico
per lire 400.000.000 (euro 206.582,76) al capitolo 64580 e per lire
100.000.000 (euro 51.645,69) al capitolo di nuova istituzione 64625
del Bilancio di previsione pluriennale della Regione per gli anni
1999/2001 e in complessive annue lire 250.000.000 (euro 129.114,22)
per le spese di gestione e manutenzione delle piste, che faranno
carico per lire 200.000.000 (euro 103.291,38) al capitolo 64600 e
per lire 50.000.000 (euro 25.822,84) al capitolo di nuova
istituzione 64635 del Bilancio di previsione pluriennale della
Regione per gli anni 1999/2001, si fa fronte:
a) per annue lire 400.000.000 con le risorse già iscritte nel
capitolo 64580, la cui descrizione è così modificata: "Contributi
ad enti locali per l'acquisto di mezzi battipista e di motoslitte
per la ricognizione ed il soccorso sulle piste di sci di fondo" del
Bilancio di previsione pluriennale della Regione per gli anni
1999/2001;
b) per annue lire 200.000.000 con le risorse già iscritte nel
capitolo 64600 (Contributi ad enti locali per la gestione e la
manutenzione delle piste di sci di fondo) del Bilancio di
previsione pluriennale della Regione per gli anni 1999/2001;
c) per annue lire 50.000.000 con le risorse già iscritte nel
capitolo 64640 (Contributi ad aziende per spese di gestione e
manutenzione delle piste di sci di fondo) del Bilancio di
previsione pluriennale della Regione per gli anni 1999/2001;
d) per annue lire 100.000.000 mediante l'utilizzo degli
stanziamenti iscritti al capitolo 69020 (Fondo globale per il
finanziamento di spese di investimento) del Bilancio di previsione
pluriennale della Regione per gli anni 1999/2001 a valere
sull'accantonamento previsto al punto B.2.1 (Realizzazione di
impianti sportivi di rilevanza strategica) dell'Allegato n. 1 al
Bilancio medesimo.
2. A decorrere dall'anno 2002 l'eventuale onere annuo a carico
della Regione sarà determinato con la legge finanziaria di cui
all'articolo 19 della legge regionale 27 dicembre 1989, n. 90
(Norme in materia di bilancio e contabilità generale della Regione
Autonoma Valle d'Aosta).
Articolo 9 (Variazioni di bilancio)
1. Allo stato di previsione della spesa del bilancio pluriennale
della Regione per gli anni 1999/2001 sono apportate le seguenti
variazioni annue per gli anni 2000/2001:
a) in diminuzione:
Capitolo 64640 "Contributi ad aziende per spese di gestione e
manutenzione di piste di sci di fondo":
L. 50.000.000
Capitolo 69020 "Fondo globale per il finanziamento di spese di
investimento":
L. 100.000.000;
b) in aumento:
Programma regionale: 2.2.2.12
Codificazione: 2.1.2.4.2.3.10.24
Capitolo 64625 (di nuova istituzione)
"Contributi alle associazioni sportive per l'acquisto di mezzi
battipista e motoslitte per ricognizione e soccorso sulle piste di
sci di fondo":
L. 100.000.000
Programma regionale: 2.2.2.12
Codificazione: 1.1.1.6.2.2.10.24
Capitolo 64635 (di nuova istituzione)
"Contributi alle associazioni sportive per spese di manutenzione
e gestione di piste di sci di fondo":
L. 50.000.000.
Articolo 10 (Abrogazioni)
1. Sono abrogate, con effetto dal 1° agosto 2000:
a) la legge regionale 22 aprile 1986, n. 17;
b) la legge regionale 3 maggio 1993, n. 23;
c) l'articolo 25, comma 3, della legge regionale 14 gennaio
1994, n. 2.
Articolo 11 (Entrata in vigore)
1. La presente legge entra in vigore il 1° agosto 2000.
Président
Sur ce projet de loi la II
ème
et la
V
ème
Commission du Conseil ont exprimé à l'unanimité
leur avis favorable.
La parole au rapporteur, Conseiller Cuc.
Cuc (UV)
Il disegno di legge in questione nasce
dall'esigenza, ripetutamente manifestata dai gestori delle piste di
sci nordico, di provvedere ad una revisione della legge in materia
alla luce dei nuovi impegni che tali gestioni comportano.
Le principali novità che il presente disegno di legge apporta si
possono così riassumere:
1. Incentivazione economica per quelle gestioni che impongono il
pagamento di un biglietto di percorrenza sulle piste del proprio
comprensorio e quindi prevedono una conduzione tendenzialmente
autonoma della propria attività. Tale incentivazione si manifesta
in un incremento del 30 percento della quota fissa di
contributo.
2. Estensione del contributo regionale (confermato al 50
percento massimo della spesa documentata), finora applicato ai soli
mezzi battipista, anche ai mezzi per la ricognizione ed il
soccorso.
3. Nuova modalità di calcolo del finanziamento regionale allo
scopo di renderlo più equo e razionale mediante l'inserimento di un
contributo calcolato in parte proporzionalmente ai chilometri di
pista presenti (quota fissa erogabile parzialmente come acconto ad
inizio stagione), in parte sulla base delle ore di battitura
realmente effettuate (quota variabile erogabile a saldo a fine
stagione). Le ore di battitura saranno determinate mediante
appositi dispositivi di controllo (tachigrafi contaore) le cui
caratteristiche tecniche verranno precisate con deliberazione della
Giunta regionale.
4. Inserimento di valori convenzionali chilometrici ed orari
variabili annualmente ottenibili dividendo l'importo complessivo
stanziato a bilancio rispettivamente per la totalità dei chilometri
di pista battuti in Valle d'Aosta e la totalità delle ore di
battitura effettiva. L'attribuzione del contributo ai singoli
gestori avviene moltiplicando i valori convenzionali così calcolati
per i chilometri di pista battuti (quota fissa) e le ore di
battitura effettuate (quota variabile) da ogni singolo gestore.
Tali valori consentono quindi di svincolarsi definitivamente dalla
definizione di un importo fisso chilometrico che imponeva infatti
un impegno finanziario minimo fisso ed obbligato, permettendo
quindi di legarsi all'importo che annualmente la Giunta ritiene
d'impegnare sul capitolo relativo.
5. Erogazione di contributi, limitati ai mezzi battipista e per
il soccorso, per quei comprensori che consentono l'eventuale
apertura nel periodo estivo alla luce della crescente richiesta, da
parte delle squadre agonistiche, di piste in cui svolgere
l'allenamento estivo; tali comprensori, pur non essendo situati su
territorio valdostano, sono raggiungibili da impianti che si
dipartono da esso e contribuiscono quindi ad incrementare la
potenziale offerta turistica regionale.
L'entrata in vigore della presente legge è stata prorogata alla
stagione invernale 2000-2001 alla luce delle nuove procedure di
calcolo del contributo spettante che non possono prescindere dalla
conoscenza dei dati delle ore di battitura relativi all'intera
stagione invernale; siccome la stagione 1999-2000 ha già avuto
inizio senza che la legge sia entrata in vigore e senza che si
siano definite le caratteristiche dei tachigrafi da installare sui
mezzi battipista per l'intera durata della stagione in corso si
utilizzeranno le modalità di calcolo del contributo della legge in
vigore (l.r. n. 17/1986).
Président
La discussion générale est ouverte.
La parole au Conseiller Lattanzi.
Lattanzi (FI)
Volevo chiedere un chiarimento. Tutto
l'impianto della legge parte da un presupposto: che siano
verificabili i chilometri battuti e parla di strumenti come i
tachigrafi da installare sui mezzi battipista.
Ci chiediamo se non ci sono altri mezzi perché i tachigrafi sui
mezzi battipista ci sembrano un organo di controllo un po' blando e
quindi se non si è pensato in fase di studio della legge ad altri
strumenti come a dei calcoli forfetari piuttosto che alle reali
necessità. Visto che questo progetto avrà attuazione per la
stagione 2000-2001 e non 1999-2000, credo che un'analisi attenta
delle battiture nella stagione 1999-2000 potrebbe fornire già dei
parametri di base per il 2000-2001.
Utilizzare i tachigrafi dei battipista per andare a quantificare
i chilometri battuti e quindi i contributi ci sembra abbastanza
aleatorio perché basta che uno prenda un battipista e cominci a
girare per chilometri sulla stessa pista per prendere i contributi.
Non vorremmo che succedessero le cose che succedono con i
camionisti. Al contrario.
Président
La parole au Conseiller Comé.
Comé (Aut)
Esprimiamo un giudizio positivo su questo
disegno di legge che necessitava sicuramente di una revisione
proprio per le forti richieste che i fruitori delle piste ormai da
anni stavano avanzando e chiaramente anche gli impegni dei gestori
devono diventare più precisi e costanti.
Non possiamo che accogliere favorevolmente l'introduzione
d'incentivare quelle gestioni che impongono il pagamento di un
biglietto per cercare di ripianare le spese di gestione e riteniamo
positivo, anche se la richiesta del Consigliere Lattanzi è
corretta, l'inserimento del calcolo sul contributo della battitura
non più fissa e rigida sui chilometri, ma legata anche alle ore di
battitura.
Volevamo però, e a questo riguardo presenteremo un emendamento,
migliorare un po' l'impianto della legge proprio perché
nell'articolo 1, fra le finalità, si dice che la Regione concede
contributi per la manutenzione, la gestione e l'acquisto dei mezzi
funzionali all'utilizzo. I contributi sono altresì finalizzati a
consentire un corretto inserimento delle piste di sci di fondo
nell'ambiente attraverso l'esecuzione d'interventi di ripristino e
rimboschimenti delle zone in cui sono stati effettuati nonché di
manutenzione periodica dei fabbricati posti a servizio delle piste
stesse. Poi nell'articolo 2, concernente l'ambito di applicazione,
si dice al comma 3 che i contributi vengono concessi separatamente
per le spese per l'acquisto di mezzi battipista e motoslitte per la
ricognizione e il soccorso, le spese di gestione e manutenzione
delle piste.
Poi nell'articolo 4, dove si va a determinare i contributi, il
punto a) del comma 3, non può eccedere il cinquanta percento della
spesa sostenuta, cioè per gli acquisti dei mezzi di battipista. Poi
i commi 2 e 3 sempre dell'articolo 4 vanno a determinare il calcolo
per dare i contributi solo per la manutenzione della pista, cioè
solo per la battitura mentre le spese di gestione non compaiono
assolutamente, non vengono quantificate.
Allora, se lo spirito della legge è quello di permettere anche
dei rimodellamenti dei terreni per far sì che le piste siano più
competitive e che ci sia anche una certa manutenzione dei
fabbricati, proponiamo con un emendamento di modificare l'articolo
2, comma 3, nel modo seguente:
"I contributi vengono concessi
separatamente per: a) le spese per l'acquisto di mezzi battipista e
motoslitte per la ricognizione e il soccorso, i rimodellamenti dei
terreni con ripristino e rimboschimento delle zone e per la
manutenzione dei fabbricati posti a servizio delle piste?"
in
modo che poi questo nella determinazione dei contributi vada
praticamente nel comma 1 per dare un contributo anche per questi
interventi, altrimenti si rischia di avere solo il termine
contributo per spese di gestione, ma poi praticamente queste spese
di gestione non potranno essere completamente riconosciute.
Président
Si personne ne demande la parole, je ferme la
discussion générale.
La parole à l'Assesseur au tourisme, aux sports, au commerce et
aux transports, Lavoyer.
Lavoyer (FA)
Chiedo al Consigliere Comé di ritirare
quest'emendamento, altrimenti ci asterremo perché quanto lui chiede
con questo tipo di emendamento, cioè l'inserimento nel punto a), è
previsto nelle finalità che sono elencate nel comma 2 dell'articolo
1.
Tale comma specifica le finalità per cui vengono concessi questi
contributi e queste finalità sono definite nel punto b) per
distinguerle da quelle che sono le spese per l'acquisto dei mezzi
battipista, quindi tutte le finalità sono raggruppate nel comma 2
dell'articolo 1 dopodiché l'articolo 4 individua le modalità per
quantificare il contributo che viene dato per quelle finalità.
Ritengo non corretto inserire una parte di queste finalità nel
punto a) che è specifico per l'acquisto di mezzi battipista o per
l'acquisto di motoslitte per la ricognizione ed il soccorso.
Diciamo che è ultroneo questo tipo di emendamento, quindi chiedo
di ritirarlo perché le finalità di quest'emendamento sono già
contenute all'interno della legge.
Président
La parole au Conseiller Comé.
Comé (Aut)
Non ritiriamo quest'emendamento perché vorrei
fare all'Assessore una domanda: come ha detto lui all'articolo 4 si
vanno a determinare i contributi ma, nel momento in cui il gestore
presenterà la documentazione riguardante esclusivamente la
battitura, quale possibilità avrà l'Assessore, visto che non è
determinato in legge, di verificare se effettivamente sono state
fatte le manutenzioni dei fabbricati posti?, come viene messo nella
finalità della legge, e con quale entità potrà finanziare gli
eventuali rimodellamenti che qualche gestore magari vuol fare lungo
le piste?
Quindi vorrei chiedere all'Assessore in che maniera potrà andare
a determinare queste spese di gestione che non sono assolutamente
state stabilite.
Président
J'ai donné la parole au Conseiller Comé puisque
l'Assesseur l'avait invité au retrait de l'amendement. Si tel n'est
pas le cas, la discussion générale est déjà fermée, nous reprenons
par l'examen article par article du projet de loi.
Je soumets au vote l'article 1
er
:
Conseillers présents et votants: 30
Pour: 30
Le Conseil approuve à l'unanimité.
A l'article 2 il y a l'amendement présenté par le Conseiller
Comé, dont je donne la lecture:
Emendamento Il comma 3 dell'art. 2 è così sostituito:
I contributi vengono concessi separatamente per:
a) le spese per l'acquisto di mezzi battipista e motoslitte per
la ricognizione e il soccorso, i rimodellamenti dei terreni con
ripristino e rimboschimento delle zone e per la manutenzione dei
fabbricati posti a servizio delle piste;"
b) manutenzione delle piste.
La parole au Conseiller Curtaz.
Curtaz (PVA-cU)
Credo di aver capito il problema posto da
Comé e la sua osservazione mi sembra tutt'altro che ultronea perché
l'articolo 1 nelle finalità prevede fra l'altro l'esecuzione
d'intervento di ripristino e rimboschimento delle zone in cui sono
stati effettuati rimodellamenti del terreno nonché di manutenzione
periodica di fabbricati posti a servizio delle piste stesse poi
nell'articolo 2, nell'indicare l'ambito di applicazione della
legge, questa parte non viene più richiamata e quindi c'è una
contraddizione normativa, cioè il 2 deve necessariamente
comprendere l'1, cioè la finalità va realizzata attraverso una
previsione dell'ambito di applicazione. A me sembra una cosa
lapalissiana.
Se non è così, sarò anche io ultroneo come lui. Mi sembra di
vivere in un mondo di matti?
Président
La parole à l'Assesseur au tourisme, aux sports,
au commerce et aux transports, Lavoyer.
Lavoyer (FA)
Probabilmente diciamo le stesse cose.
L'articolo 1 prevede le finalità, quindi questi contributi sono
finalizzati a consentire un corretto inserimento delle piste di sci
di fondo nell'ambiente attraverso l'esecuzione d'interventi di
ripristino e rimboschimento delle zone in cui sono stati effettuati
rimodellamenti del terreno nonché di manutenzione periodica dei
fabbricati posti a servizio delle piste stesse.
Diciamo che dà una serie di finalità per cui la legge va a
prevedere dei contributi poi la legge specifica che si danno due
tipi di contributi: uno per l'acquisto di mezzi battipista o di
motoslitte per la ricognizione ed il soccorso e questo mi sembra
chiaro; l'altro relativo alle spese di gestione e manutenzione
delle piste. Questa dicitura contiene la finalità del comma 2.
Poi l'articolo 4 stabilisce quelle che sono le modalità di
erogazione per calcolare i relativi contributi.
Questa è la finalità e la motivazione della legge. Questo è il
motivo per cui l'emendamento?
(interruzione del Consigliere Comé, fuori microfono)
? la manutenzione delle piste prevede spese di gestione e di
manutenzione delle piste per rendere funzionale?, quindi diamo
questi contributi finalizzati a tutta una serie d'interventi. Le
modalità di calcolo sono definite nell'articolo 4, il comma 3 punto
b) dell'articolo 2 contiene le finalità del comma 2 dell'articolo 1
ed è un contributo forfetario per fare tutti questi interventi. Non
sono contributi specifici per ogni singolo intervento ovvero
manutenzione del fabbricato e rimodellamento della pista; questa è
una scelta per andare nella direzione di avere un meccanismo di
quantificazione che sia il più possibile omogeneo e uguale per
tutti. Questo farà arrabbiare il Consigliere Beneforti, ma la
scelta di questo tipo di procedura è stata concordata con
l'Associazione dei sindaci e con il gruppo di lavoro che era stato
istituito per la predisposizione dell'articolato.
Président
La parole au Conseiller Lattanzi.
Lattanzi (FI)
Continuo ad avere delle perplessità sulla
chiarezza delle leggi, Assessore. Lei è quasi riuscito a
convincermi, però rimango perplesso perché noi questa legge la
vogliamo votare, siamo partiti per votarla, ma se parla ancora un
momento ci convince a non votarla più perché più parla e più ci
incasiniamo.
I criteri di determinazione dei contributi forfetari, ma poi
determinati comprendono anche chi sposta gli alberi e chi invece
non li sposta per cui tutti prendono i soldi allo stesso modo. Chi
fa i percorsi più belli si fa un mazzo così, ripristina, eccetera,
prende gli stessi contributi di quelli che fanno la pista così?
Chiediamo ancora un chiarimento. Avete ragionato su metodologie
diverse di controllo oltre ai tachigrafi e ai contaore che a noi
lasciano molta perplessità?
La faccio per la seconda volta questa domanda, poi veramente
diventa difficile votare la legge.
Président
La parole à l'Assesseur au tourisme, aux sports,
au commerce et aux transports, Lavoyer.
Lavoyer (FA)
Mi ero dimenticato di rispondere al quesito
posto da Lattanzi. Effettivamente l'argomento è stato discusso a
lungo e in modo approfondito; questa non sarà probabilmente la
scelta che può soddisfare tutti, però è quella che dà delle
certezze dal punto di vista della quantificazione del
contributo.
Questa è stata la scelta che la commissione di supporto alle
strutture dell'assessorato ha determinato come quella che dava
maggiori certezze dal punto di vista della quantificazione del
contributo.
Président
Je soumets au vote l'amendement du Conseiller
Comé à l'article 2:
Conseillers présents: 31
Votants: 8
Pour: 8
Abstentions: 23 (Agnesod, Bionaz, Borre, Cerise, Charles Teresa,
Cottino, Cuc, Ferraris, Fiou, Lavoyer, Louvin, Martin, Nicco,
Ottoz, Pastoret, Perrin, Perron, Piccolo, Praduroux, Rini, Vallet,
Vicquéry, Viérin D.)
Le Conseil n'approuve pas.
Je soumets au vote l'article 2:
Conseillers présents: 31
Votants: 23
Pour: 23
Abstentions: 8 (Beneforti, Collé, Comé, Curtaz, Frassy,
Lattanzi, Marguerettaz, Squarzino Secondina)
Le Conseil approuve.
Je soumets au vote l'article 3:
Conseillers présents et votants: 32
Pour: 32
Le Conseil approuve à l'unanimité.
Je soumets au vote l'article 4:
Conseillers présents: 32
Votants: 27
Pour: 27
Abstentions: 5 (Collé, Comé, Frassy, Lattanzi, Marguerettaz)
Le Conseil approuve.
Je soumets au vote l'article 5:
Conseillers présents et votants: 32
Pour: 32
Le Conseil approuve à l'unanimité.
Je soumets au vote l'article 6:
Conseillers présents et votants: 32
Pour: 32
Le Conseil approuve à l'unanimité.
Je soumets au vote l'article 7:
Conseillers présents et votants: 32
Pour: 32
Le Conseil approuve à l'unanimité.
Je soumets au vote l'article 8:
Conseillers présents et votants: 32
Pour: 32
Le Conseil approuve à l'unanimité.
Je soumets au vote l'article 9:
Conseillers présents et votants: 32
Pour: 32
Le Conseil approuve à l'unanimité.
Je soumets au vote l'article 10:
Conseillers présents et votants: 32
Pour: 32
Le Conseil approuve à l'unanimité.
Je soumets au vote l'article 11:
Conseillers présents et votants: 32
Pour: 32
Le Conseil approuve à l'unanimité.
Je soumets au vote la loi dans son ensemble:
Conseillers présents et votants: 32
Pour: 32
Le Conseil approuve à l'unanimité.
La séance est levée. Les travaux reprendront demain matin à 9
heures 15 par l'examen du budget et de la loi financière.
