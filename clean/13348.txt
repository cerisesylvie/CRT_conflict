Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4345 del 24 marzo 1993 - Resoconto
OGGETTO N. 4345/IX Ordine dei lavori: inversione della
trattazione dell'ordine del giorno.
Presidente
Ha chiesto la parola il Consigliere
Riccarand.
Riccarand (VA)
Ho chiesto la parola per mozione
d'ordine perché vorrei chiedere al Consiglio un'inversione
dell'ordine del giorno in modo da affrontare subito l'ultimo
punto.
Si tratta della mozione iscritta al punto 48 concernente la
valutazione della situazione conseguente all'indagine giudiziaria
relativa alla realizzazione del raccordo del Gran San Bernardo.
Il Consiglio ricorderà che questo oggetto era già stato portato
all'attenzione del Consiglio nella precedente adunanza, sotto forma
di risoluzione di cui era stata richiesta l'iscrizione d'urgenza.
L'iscrizione d'urgenza non era stata accolta perché non c'erano i
24 voti necessari e quindi è stata iscritta come mozione.
Siamo giunti al secondo Consiglio che si svolge dopo l'apertura
e l'avvio dell'inchiesta giudiziaria riguardante il raccordo del
Gran San Bernardo e credo che sarebbe sbagliato continuare nei
lavori e riservare a questo problema, soltanto una riflessione in
fase conclusiva.
Esiste da parte dell'opinione pubblica l'esigenza di sapere
anche quali sono le valutazioni, quali le reazioni e quali i
giudizi da parte del Consiglio regionale su questa vicenda che
coinvolge diretta-mente rappresentanti del Consiglio ed il ruolo di
questo Consiglio, che ha evidentemente dei notevole e gravi
risvolti politici.
Queste sono le motivazioni per cui io chiedo che ci sia
un'inversione dell'ordine del giorno e venga affrontata subito la
discussione del punto 48.
Presidente
Il Consiglio concorda unanime.
