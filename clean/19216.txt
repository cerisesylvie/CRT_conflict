Classificazione
ASSISTENZA SANITARIA E OSPEDALIERA
Personale medico e paramedico


Resoconto integrale del dibattito dell'aula
Oggetto del Consiglio n. 2397 del 9 gennaio 2002 - Resoconto
OGGETTO N. 2397/XI Mandato alla Giunta a riferire al
Consiglio regionale entro la prima seduta dell’anno
2002 sulla verifica dei risultati della convenzione quadro
USL-IN.VA. S.p.A. (Reiezione di mozione)
Mozione A conoscenza della normativa di legge regionale
concernente la costituzione dell’IN.VA. S.p.A.,
operante nel settore dello sviluppo
dell’informatica;
Preso atto della delibera approvata dall’USL a
seguito della convenzione quadro esistente con
l’IN.VA. S.p.A.;
A conoscenza delle delibere USL n. 29 e 30 dell’8
gennaio 2001, n. 86, 87, 88 del 15 gennaio 2001 e n. 1481 del 2
luglio 2001;
A conoscenza, altresì, dell’intenzione
dell’USL di esternalizzare, oltre alle attività per
le quali ciò è già avvenuto, anche la segreteria del reparto di
Radiologia e del Laboratorio di analisi
dell’Ospedale regionale, a decorrere dal 1° gennaio
2002, sperimentando tale soluzione per un anno;
Constatato che il trattamento economico, corrisposto
dall’IN.VA. S.p.A. al personale comandato a prestare
servizio presso l’USL, sarebbe di gran lunga
inferiore a quello corrisposto agli operatori della Sanità in forza
al servizio Sanitario Valdostano;
Ritenuto che non si possano giustificare né tale trattamento
economico-salariale né l’utilizzazione di personale
sottopagato, per fornire un servizio di competenza
dell’USL;
il Consiglio regionale della Valle d’Aosta
Dà mandato
alla Giunta regionale:
1) di verificare ed accertare il numero di dipendenti IN.VA.
comandati a prestare servizio presso l’USL, nonché i
compiti istituzionali dell’Ente che sono chiamati a
ricoprire;
2) di accertare, altresì, qual è il trattamento
economico-salariale loro corrisposto mensilmente;
3) di intervenire in modo da evitare la privatizzazione dei
servizi che rientrano nei compiti istituzionali
dell’USL, come del resto è stato richiesto dalle
OO.SS. dei lavoratori;
4) di riferire al Consiglio nella prima seduta del mese di
gennaio 2002.
F.to: Beneforti - Curtaz - Squarzino Secondina
Presidente
La parola al Consigliere Beneforti.
Beneforti (PVA-cU)
Con questa mozione è nostra intenzione
riprendere il confronto che era stato aperto in questa sede con la
presentazione da parte nostra, nella seduta del Consiglio regionale
di metà novembre - se ricordo bene -, di
un’interrogazione. La risposta che ci venne data in
quella occasione non fu soddisfacente per noi ma, per i fatti
accaduti da allora ad oggi, non lo fu nemmeno per altre parti che
erano interessate all’argomento - non per niente per
alcuni aspetti se ne sta interessando la Magistratura, come se
n’è interessata la stampa locale -; questa mozione,
infatti, riguarda un problema che riveste particolare importanza e
che noi crediamo meriti una vera attenzione da parte del Consiglio
regionale, non bastano le giustificazioni dell’USL -
lette in questa sede dall’Assessore -, né le
dichiarazioni rilasciate ad un giornale locale dai massimi
dirigenti dell’USL.
Qui non vale, Presidente, il proverbio "far bene e lasciar dire"
perché in questa Regione accadono "cose buone", ma anche "cose"
purtroppo da "Repubblica delle banane", che ogni tanto viene
ricordata.
Nel bilancio dell’USL la voce relativa alla spesa
del personale è elevata, ma necessaria se l’organico
è adeguato ai servizi da erogare alla comunità. Certo, quando una
spesa raggiunge certi livelli, occorre fare le dovute riflessioni e
verifiche e, se necessario, procedere ad una più razionale
organizzazione dei servizi, nonché di utilizzo del personale
dipendente perché non sempre il personale è ben distribuito, ma le
scelte comunque devono essere sempre fatte a monte e collegate
all'efficienza dei servizi che vengono resi agli utenti, perché al
centro di tutto ci deve essere l’uomo,
l’ammalato.
Nell’USL infatti, anziché dimostrare sul serio la
volontà di abbattere gli sprechi, gli abusi, i privilegi, le spese
superflue, si mantengono e addirittura si concedono i privilegi a
coloro che sono "intoccabili", non si sa per quali meriti lo siano,
ma sono considerati tali. Da questo comportamento
dell’USL balza evidente l'incapacità della dirigenza
sia di saper gestire certi servizi affidati all'esterno, sia di
impedire a certi primari di trasformare la propria unità di base
quasi in una clinica privata, come è avvenuto e sta avvenendo in
Radiologia - e questo avviene senza rendere conto a nessuno e senza
alcun controllo -, non ci si rende conto della delicatezza e del
riguardo che ci deve essere verso certi servizi, non ci si rende
conto di favorire lo sfruttamento del personale che, per mantenersi
un posto di lavoro, è costretto ad accettare qualsiasi condizione
gli venga imposta.
In questo reparto - non alla TAC, ma all'ecografia - al
personale inserviente sono state richieste prestazioni che non sono
confacenti alla categoria degli inservienti, ma sono stati posti
davanti all’alternativa o di farle o di
andarsene.
Si va avanti senza tener conto che quanto è di competenza
dell'USL, se deve essere affidato, deve essere affidato a personale
certo e sicuro e non a quello che viene chiamato "della quarta
armata", come in alcuni casi accade nel settore delle pulizie.
C’è da aspettarsi di tutto dalla controriforma
sanitaria che il Ministro Sirchia intende mettere in atto, infatti
la nuova politica sanitaria del Governo centrale mi sembra che
contagi anche la Valle d’Aosta, Assessore: qui si
rivendica l’autonomia, ma poi se ne segue anche
l’esempio!
Attenti però a non tirare troppo la corda perché "meno Regione"
e "più privato", in un settore di servizi come quello sanitario,
non è concepibile e tanto meno redditizio sia agli effetti
economici, sia agli effetti dei servizi resi alla collettività!
Questo modo di operare, infatti può divenire pericoloso, per due
motivi; c’è il rischio che si allarghi la forbice
fra i ricchi, che dispongono del denaro per poter pagare, e i
poveri che non ne hanno e non possono curarsi perché, "mettendosi
nelle mani" del privato, a lungo andare la spesa può anche
aumentare, come è accaduto in altre regioni italiane.
L’Assessore questo lo sa perché partecipa agli
incontri con altri assessori regionali alla sanità: dove si è
andati avanti con la privatizzazione sono aumentate le spese e sono
aumentate anche le tasse per i cittadini in certe regioni.
Ora, voi della maggioranza, con i numeri che avete in questo
Consiglio, potete fare ciò che vi pare, come del resto avete sempre
fatto, ma tenete presente che contro la trasformazione della
salute, da diritto a mercato, c’è
l’articolo 32 della Costituzione italiana da
osservare.
Ricordo che il "caporalato" era una delle piaghe delle campagne
meridionali ed era legittimato dalla mafia locale; rammento inoltre
che se il sistema di reclutamento del personale non ottempera alle
leggi sul collocamento e sono percepiti dei salari inferiori a
quelli previsti dalle tariffe sindacali, vi è sfruttamento, questo
avrebbe dovuto essere preso in considerazione anche dal Direttore
generale dell’USL, anziché giustificare il tutto con
una superficialità alquanto infantile.
Il Direttore generale dell’USL, infatti, in un
incontro avvenuto con le organizzazioni sindacali - ho qui il
verbale della riunione - ha affermato che l’USL è
un'azionista dell’IN.VA. per cui si può fare
qualsiasi tipo di convenzione; ha dichiarato che il Progetto
riguardante la Radiologia e la struttura semplice Analisi cliniche
sarà sperimentale e avrà la durata di un anno a decorrere dal 1°
gennaio del corrente anno; ha detto che il personale
dell’USL e delle due unità interessate al momento
sarà posto in mobilità e gli sarà garantito il rispetto dei suoi
diritti, anche se dovrà lasciare il posto ora per lasciarlo agli
altri; ha fatto presente che i risultati del Progetto della
Radiologia saranno "misurati" e visti alla fine della
sperimentazione e che i costi saranno invariati rispetto al
servizio che l'IN.VA. già fornisce all'USL - ma c’è
una delibera che è di 1 miliardo perché si va avanti a forza di
miliardi, non di centinaia di milioni, ma di miliardi! -; ha
rilevato che la società IN.VA. già segue con proprio personale la
gestione amministrativa del programma di screening, per cui può
seguire anche le prenotazioni e le altre fasi amministrative del
Progetto "TAC".
Questo è quello che ha risposto in sede sindacale il Direttore
generale dell’USL poi, senza attendere nessuna
risposta positiva da parte delle organizzazioni sindacali e delle
parti interessate, il 2 gennaio, ha dato applicazione alle
delibere, questa è la concertazione che c’è
all’interno dell'USL! Nel 1987, quando l'IN.VA. fu
costituita, ero Consigliere regionale e ricordo bene gli scopi, le
finalità e i compiti che le erano stati affidati, che dovevano
essere mantenuti tali!
Le finalità principali erano: il sostegno allo sviluppo
dell'informatica in Valle d’Aosta, mediante la
predisposizione di un censimento dei fabbisogni; l'identificazione
dei progetti prioritari e la predisposizione di un piano
conseguente di intervento; il coordinamento tecnico-operativo
dell'iniziativa presso gli enti locali; la formazione e
l’aggiornamento del personale per
l’utilizzo delle tecniche informatiche; lo sviluppo
e la gestione di procedure automatizzate; lo sviluppo della ricerca
e della didattica rivolte alle esigenze della pubblica
amministrazione, all'attività programmatoria e alla crescita
dell'imprenditoria locale nel settore ma, né allora, né
successivamente, nonostante le modifiche apportate alla legge, fu
mai scritto che un giorno avrebbe dovuto occuparsi di problemi
sanitari!
Non fu scritto che doveva diventare lo strumento per fornire
personale, per svolgere compiti istituzionali
dell’USL, come sta accadendo da tempo nel nostro
servizio sanitario regionale! Non fu scritto neppure che doveva
agevolare la libera professione dei medici di radiologia perché il
personale amministrativo dell’USL si è rifiutato e
si rifiuta di prestare la sua opera oltre l’orario
di lavoro a 5.000 lire l’ora contro le 315 mila
circa che vengono percepite dai medici all’ora e
alle 135 mila che vengono percepite dai tecnici della
Radiologia!
In realtà il progetto messo in atto all’insegna
dell’abbattimento delle liste di attesa alla TAC è
servito a cacciare via il personale che si rifiutava e si rifiuta
di fare ciò che la gerarchia medica pretende e a sostituirlo con il
personale di IN.VA. che, per mantenere il posto di lavoro, è
costretto a subire e ad accettare, con la speranza un giorno di
essere assunto nel servizio sanitario regionale.
Questo progetto è servito a trasformare l'unità di base della
Radiologia in una clinica privata del primario. Assessore, è
inutile che scuota la testa perché lì chi comanda è lui! Lei lo sa
meglio di me.
Siamo convinti che la strada intrapresa sia pericolosa, che
questo tipo di sperimentazione vada disinnescato perché è un metodo
che non convince, perché ci sono altre strade per raggiungere
l’obiettivo e per abbattere le liste di attesa.
Il sistema adottato lo riteniamo un sistema che impone la legge
del più forte, infatti le delibere e i provvedimenti presi sono "ad
uso e consumo" di chi gode di protezioni interne ed esterne
all’Ospedale regionale. Il gruppo - una volta lo
chiamavo "il triumvirato" - che voi della maggioranza avete
nominato alla testa dell’USL - nonostante che uno di
loro continui a ricoprire l’incarico abusivamente,
continuo a ripeterlo, non avendo i titoli richiesti dalle norme di
legge - più che tagliare la spesa taglia i servizi e
l’assistenza agli ammalati, taglia i salari dei
dipendenti delle imprese che, a parità di mansione e di lavoro,
dovrebbero essere retribuiti con lo stesso compenso erogato ai
dipendenti dell'USL.
Oggi si nota nel nostro servizio sanitario un rimodellamento del
lavoro dei medici rispetto al passato, infatti c’è
chi contemporaneamente percepisce lo stipendio
dell’USL e fa attività privata senza vincoli e
controlli, come è dimostrato - lo dicevo prima - per quanto
concerne il servizio di Radiologia; inoltre, Assessore, io le ho
chiesto una volta di accertarsi di quello che avviene nelle sale
operatorie, dove si svolge l’attività professionale
privata?
(interruzione dell’Assessore Vicquéry, fuori
microfono)
? sì, ma questo non deve avvenire, non sta scritto da nessuna
parte che questo debba avvenire a discapito di chi si rivolge e si
prenota all’Ospedale perché, se lei va la mattina,
lei trova quelli che vanno a pagamento e che si fanno operare e
queste operazioni fanno ritardare tutte le altre operazioni. Lei lo
sa meglio di me questo e queste cose ci sono!
Vicquéry
(fuori microfono)
?ma cosa dice!
Beneforti (PVA-cU)
? Assessore, lo domandi al personale
interno dell’Ospedale?
Il rapporto esclusivo è ormai una finzione per gli utenti, ma
continuano a percepire - ma ora non so se continuano a percepirlo -
il milione al mese previsto dal contratto dei medici per il
rapporto esclusivo. Volenti o nolenti - e voglio tralasciare altre
affermazioni - c’è un sistema di gestione che tende
a favorire il clientelismo, che favorisce le liste di attesa sempre
più funzionali all’interesse privato, questo è
quello che sta accadendo.
Si sta attuando, sotto la vostra responsabilità politica, uno
scardinamento del nostro sistema sanitario. Non bastano, per
rimediare a quanto accade, le dichiarazioni rilasciate alla stampa
dall’Assessore perché quanto dice sulle liste di
attesa non è del tutto credibile. State attenti però, perché siete
voi i responsabili della salute dei Valdostani!
Mi chiedo come può una Regione come la nostra permettere ad
IN.VA. di svolgere le mansioni del "caporale" e quindi reclutare
personale per conto dell’USL, personale sottopagato
rispetto a quello che va a sostituire che quindi può essere
sfruttato, personale che non percepisce neppure l'indennità di
bilinguismo - parlo del personale amministrativo - nonostante la
frequentazione delle scuole in Valle.
Mi domando se voi della Giunta, se voi della maggioranza, vi
sentite di avallare questa situazione che rasenta la speculazione.
Oltre al trattamento del personale amministrativo, fornito da
IN.VA., ciò che a noi desta altrettanta preoccupazione, Assessore,
è il ricorso ad esterni per i lavori inerenti le pulizie e il
trasporto delle barelle all’interno
dell’Ospedale.
Le imprese, che appaltano queste attività lavorative, erogano
salari ridotti rispetto all’USL, per cui reclutano
il personale che trovano, che il mercato mette a loro disposizione,
al quale non viene richiesta professionalità, preparazione,
attaccamento al compito al quale viene preposto,
tant’è che questo personale abbandona il lavoro non
appena trova altro da fare, ma che importa se sussistono certi
rischi? Basta togliersi di torno certi fastidi.
Che importa se tutto lascia a desiderare, se si vengono a creare
situazioni di disagio anche nei rapporti con i ricoverati? Che
importa se alla mensa il piatto è di qualità scadente e viene
consumato molte volte freddo? Che importa se viene lasciato a casa
personale ausiliario, dopo due o tre anni di servizio, e quindi più
preparato di quello fornito dalle imprese? Non importa niente a
nessuno, basta togliersi i fastidi e i problemi perché non si ha la
capacità di gestirli.
È giunto il momento di riportare la gestione della sanità nella
più completa normalità. La stessa IN.VA., che non "ci azzecca per
niente", non deve essere lo strumento che si presta ai giochi di
potere, con il rischio di infrangere la legge e quindi di essere
colpita moralmente e giudizialmente!
Abbiamo presentato questa mozione perché occorre che il
Consiglio regionale si renda conto di ciò che accade nel servizio
sanitario regionale a livello ospedaliero e di territorio; occorre
che si renda conto di ciò che non va e che deriva da una gestione
che favorisce la restaurazione di ciò che accadeva prima della
riforma, nonostante le denunce avvenute in questa sede.
Occorre che la Giunta verifichi, nei termini che ritiene più
opportuni, quanto viene richiesto con questa mozione, ciò non solo
per noi, ma per smentire le bugie che vengono raccontate qui e
fuori di qui. Anche i dati forniti dall’USL, in
risposta alla nostra interrogazione, che ricordavo prima,
presentata nel Consiglio di novembre, non sono risultati esatti:
quando mi si dice che a novembre non c’era nessuno
prenotato per la TAC e poi il 2 gennaio mi si fa una delibera da un
miliardo per venire incontro alle liste di attesa per la TAC?
(interruzione dell’Assessore Vicquéry, fuori
microfono)
? come no, Assessore! Si legga le delibere, le ho qui! Per lei è
sempre un altro discorso, ma io ho la lettera
dell’USL dove si dice a novembre zero, poi il 1°
gennaio, guarda caso, si deve stanziare un miliardo per pagare la
libera professione per venire incontro alle liste di attesa
nell’anno che viene. È un dato esatto quello?
(nuova interruzione dell’Assessore Vicquéry,
fuori microfono)
Sì, appunto? Assessore, sappiamo leggere, ripeto: sappiamo
leggere. Ci sentiamo frastornati e avviliti di fronte a quello che
accade, non si comprende perché, a fronte di quella parte sana che
sussiste, debba esserci quella parte di malasanità che distrugge
anche quanto di buono è stato fatto e si sta facendo. Vi devo dire
che quanto abbiamo denunciato è vero e reale ed è la posizione
anche delle organizzazioni sindacali, per cui abbiamo ritenuto
giusto chiedere alla Giunta qual è la reale situazione e di
riferire al Consiglio nella prossima seduta del mese corrente.
Chiediamo alla Giunta di verificare ed accertare se
c’è chi ha il tornaconto, chi guadagna sul minor
costo del personale reclutato da IN.VA. per conto
dell’USL, se questo personale viene pagato meno come
viene investita questa differenza; di verificare quanto incide la
spesa di IN.VA. sul bilancio della sanità viste le numerose
delibere fatte a suo favore; addirittura è il personale di IN.VA.
che all’interno dell’USL fa le
delibere per conto dell'IN.VA., cioè sono gli stessi impiegati di
IN.VA. che fanno le delibere per l'IN.VA. stessa. Chiediamo alla
Giunta di intervenire in modo da evitare la privatizzazione dei
servizi che rientrano nei compiti istituzionali
dell’USL, come richiesto anche dalle organizzazioni
sindacali e da quanti hanno a cuore l’efficienza
della sanità pubblica.
Tenete presente che la situazione ci impone un confronto fra di
noi, anche pur vedendo i problemi in forma diversa, perché siamo
noi i responsabili della salute dei nostri concittadini, siamo noi
che dobbiamo indicare la risposta da dare alla crescita della
domanda sanitaria che proviene dalla nostra gente; è da noi che il
personale ausiliario, come gli operatori sanitari, attendono una
risposta ai loro problemi, come pure attendono le risposte, che non
vengono date, dalla Direzione dell’USL.
A questo riguardo ho qui: documenti, petizioni, richieste
rimaste inevase, risposte che non sono state date, delibere di
Giunta che confermano la necessità di un cambiamento! Ritengo
pertanto che il confronto ci debba essere, che la Giunta si debba
impegnare a verificare certe situazioni perché la responsabilità
politica di quanto accade è della Giunta
,
come lo è della
maggioranza.
Mi auguro di discutere nuovamente di questo argomento con i dati
che ci fornirà la Giunta per dibattere e confrontarci in modo da
evitare tutte quelle lamentele e quelle situazioni di disagio che
fino ad oggi si sono registrate all’interno
dell’USL.
Si dà atto che, dalle ore 17,55, riassume la presidenza il
Presidente Louvin.
Président
La discussion générale est ouverte.
L’amendement annoncé par les Conseillers
Beneforti et Squarzino Secondina est donc déposé, il modifie
uniquement le point n° 4, c’est-à-dire:
Emendamento sostituire l’espressione: "nella
prima seduta del mese di gennaio 2002" con la seguente: "nella
prima seduta del mese di febbraio 2002".
La parole à l’Assesseur à la santé, au bien-être
et aux politiques sociales, Vicquéry.
Vicquéry (UV)
Intervengo dopo i venti minuti o più di
intervento del Consigliere Beneforti, che ha spaziato su tutte le
problematiche, o supposte tali, della sanità, parlando poco del
contenuto della mozione, che comunque è chiara, ha una valenza
politica di fondo: quella di impegnare la Giunta regionale ad
intervenire in modo da evitare la privatizzazione dei servizi che
rientrano nei compiti istituzionali dell’USL, come
del resto richiesto dalle organizzazioni sindacali dei
lavoratori.
Mi pare che la motivazione politica sia questa, al resto sono in
grado di dare risposte sin da subito ma, se questa è la richiesta,
ci asterremo perché siamo profondamente convinti della necessità,
come del resto è stato scritto nel Piano sociosanitario regionale,
in modo inequivoco, di verificare di volta in volta la necessità e
l’opportunità di utilizzare servizi pubblici o
privati, cosiddetta "esternalizzazione", verificando a priori i
costi/benefici in termini puramente economici delle due scelte e in
termini di ricaduta sul sistema complessivo, questo è quanto è
stato previsto nella legge del Piano sanitario regionale, che è
entrato in vigore e che è stato ampiamente discusso a livello di
commissione consiliare e di Consiglio regionale - è quella che
definirei "una svolta" nel concetto di gestione della sanità nel
suo insieme -, allora non possiamo accettare di dare mandato
all’USL di evitare l'esternalizzazione quando questa
Assemblea ha detto il contrario nella legge regionale n. 18.
Nel merito vorrei semplicemente dire al Consigliere Beneforti
che non diciamo bugie, probabilmente non ci capiamo, ma questa non
è una novità perché da anni il Consigliere Beneforti ripete le
stesse cose, che non vuole intendere, e da anni non riesco a
mettermi in sintonia perché, se si parlano lingue diverse,
difficilmente ci si incontra, però non raccontiamo bugie.
Al mese di novembre non esistevano liste per le TAC, la delibera
di gennaio ripropone per il 2002 la stessa impostazione per
autorizzare il personale a fare del prolungamento di orario
seguendo la logica dell’attività
libero-professionale a favore dell’azienda prevista
dalla normativa in vigore.
Ripeto: se non ci si vuol capire, è inutile che impieghi io
altri trenta o più minuti per dire cose che do per scontato, ma che
così non sono. Mi sia comunque permesso di dire che bugie non ne
raccontiamo.
Magistratura: ho letto?, ma non mi risulta, se sarà, così sarà.
Il Segretario della CISL si è espresso in questo senso, il
Consigliere Beneforti riprende in questa aula alcune di quelle
informazioni. All’USL e all’IN.VA.
nulla è pervenuto per ora ma, se perverrà, la Magistratura farà il
suo corso.
Il Pretore del lavoro verificherà se c’è
intermediazione di manodopera, ho detto in
quest’aula che ci sono fior di sentenze che
escludono l'intermediazione di manodopera nel sistema pubblico ma,
se così sarà, ne prenderemo atto, non è mia abitudine intervenire
laddove interviene la Magistratura, né nel bene né nel male, e
quindi farà il suo corso, non siamo comunque noi la controparte in
ogni caso.
Chiarisco - spero per l’ultima volta - che
l’USL è azionista di IN.VA. in virtù del 5 percento
del capitale e in virtù di una legge che autorizza
l’USL a diventare azionista
dell’IN.VA.. Questo significa che, in virtù di
questa normativa, l’USL con la convenzione quadro
che ha stipulato con IN.VA., dopo l’acquisizione
della qualità di socio, utilizza gli attuali strumenti in materia
di impiego di società per azioni appositamente costituita per lo
sviluppo, la modernizzazione, la diffusione degli strumenti e delle
tecnologie relative ai sistemi informativi.
Nell’accordo quadro che fa riferimento a una
legge, non a una delibera, si definiscono le aree di riferimento,
l’area dello sviluppo, l’area delle
prestazioni professionali che consiste nella fornitura di definite
competenze professionali, fra cui anche quella
dell’operatore meccanico, non lo ripeto più, è una
facoltà che viene utilizzata ad amplissimo raggio in tutta Italia,
per non dire in tutta Europa, che viene vieppiù utilizzata con la
logica del project financing, con la logica
dell’associazionismo, con la logica di mettere
assieme il capitale pubblico con il capitale privato.
Il Consigliere Beneforti continua a ragionare in termini
diversi, liberissimo di farlo, ma non siamo sulla stessa linea
d’onda, ne prendiamo atto e non ci ripetiamo.
Il Consigliere Beneforti continua a ragionare in termini
vetero-sindacalisti perché non è vero che vengono pagati 5.000 lire
all’ora i dipendenti IN.VA., lei sì che dice
bugie?
(interruzione del Consigliere Beneforti, fuori
microfono)
? no, non è vero. Lei o dice bugie, ma mi rifiuto di pensarlo, o
la informano male. È stato proposto ai dipendenti
dell’USL di essere retribuiti 5.000 lire a referto,
non ad ora, sono cose diverse, non cerchi di salvare la situazione
in zona Cesarini! Se ci volesse un’ora per fare un
referto quando fanno migliaia di esami al mese, si renderebbe conto
che la giornata di 24 ore non sarebbe sufficiente! È stato proposto
ai dipendenti USL, extra orario, di essere pagati 5.000 lire a
referto, i sindacati non hanno accettato questa proposta, proposta
che invece è stata accettata dall’IN.VA?
Sarà un ragionamento vetero-sindacalista di cottimo, ma è un
ragionamento di produttività, i risultati sono lì a dimostrare che
si sta lavorando, non si sta giocando, allora lei non può
continuare a venire a dire in quest’aula tutto e il
contrario di tutto.
Siamo su linee politiche diverse, ma ripeto che la nostra linea
politica - per questo sono stato accusato di essere troppo
filo-bindiano - è la linea politica imposta e voluta dal Ministro
Bindi, laddove si è voluto far entrare nel sistema pubblico il
sistema privato, con molti istituti contrattuali. Potrei citare a
memoria una ventina di istituti contrattuali previsti dalla nuova
normativa, quelli del rapporto dipendenti, del rapporto con i
medici convenzionati, dei pediatri, dei medici
dell’emergenza territoriale, di tutta una serie di
categorie di personale, laddove si inseriscono questi concetti che
a nostro parere sono concetti validi.
È chiaro che dobbiamo vigilare, io questo non lo metto in
dubbio, perché non vorrei che passasse la linea che è questo il
metodo per sfruttare il lavoratore dipendente, per non applicare le
normative contrattuali, per andare al di là dei normali rapporti
sindacali, ma vorrei anche definire i termini numerici di cui
stiamo parlando: noi stiamo parlando di 17 persone, IN.VA. occupa
presso l’USL attualmente 17 persone su un totale di
1.900 persone circa, allora di qui a dire che si sta privatizzando
il sistema mi pare che siamo "leggermente" distanti! Ho quindi
risposto alla prima domanda che chiede quant’è il
numero dei dipendenti: 17.
Qual è il trattamento economico salariale? Ho una bozza nelle
carte del trattamento salariale che è stato applicato e il
contratto che viene applicato è lo stesso per tutti i dipendenti
dell’IN.VA.: quelli che lavorano presso
l’USL, presso la struttura centrale, presso questa
Amministrazione regionale e spero che il Consigliere Beneforti
faccia un'interpellanza anche sui dipendenti che lavorano presso
l’Amministrazione regionale, se tanto mi dà
tanto?
(nuova interruzione del Consigliere Beneforti, fuori
microfono)
? non sostituiscono dipendenti, è questo il concetto che lei non
vuole capire: fanno mansioni che possono essere esternalizzate e
nel merito - e con questo chiudo l’aspetto
contrattuale - loro applicano il contratto dei metalmeccanici. È
vero, non hanno l'indennità di bilinguismo perché sono privati.
Nel merito vorrei far capire che, se è vero che le banche hanno
avuto problemi enormi nell'applicazione dell’euro
perché gli sportellisti non sono stati formati, in un sistema
complesso com’è la Radiologia - vorrei invitare il
Consigliere Beneforti a vedere come funziona il sistema che è stato
totalmente rifatto lo scorso anno con investimenti consistenti -,
totalmente informatizzato per cui, quando viene digitato il nome
all’accettazione, viene poi riportato su tutte le
apparecchiature presenti: dalla TAC alla nuova risonanza magnetica,
alla mammografia e a quant’altro, è necessario che
ci sia personale formato e continuamente aggiornato.
La garanzia che dà IN.VA. è innanzitutto che il personale è
formato su quel sistema perché non mi improvviso cassiere bancario
se non ho fatto un corso di aggiornamento per cassiere bancario,
così come non mi improvviso sportellista o front office, come si
usa dire oggi, nel sistema radiologico se non sono in grado di
utilizzare il sistema perché qui non si tratta solo di digitare
nome e cognome del cittadino, si tratta di essere in grado di
recuperare i dati, stamparli, inviarli in tutti i reparti
ospedalieri, di correggere gli errori e tutto a livello
informatizzato. Questo è il motivo di fondo per cui si è scelta
questa strada e non per penalizzare i dipendenti di altro tipo,
questo vorrei che fosse chiaro per evitare sotterfugi.
Mi pare di aver detto tutto quanto contiene la mozione, pertanto
invito il Consigliere a ritirarla, non è accettabile
l’emendamento perché la motivazione politica che sta
alla base della mozione non è accoglibile, in caso contrario ci
asterremo.
Président
La parole au Conseiller Beneforti.
Beneforti (PVA-cU)
È evidente che non mi aspettavo una
risposta diversa dall’Assessore; se vengo qui e
denuncio gli stessi problemi, lui mi risponde sempre con gli stessi
argomenti: ormai è uso e consuetudine che l’USL non
si può smentire. È chiaro, quel "triumvirato" è stato nominato da
questa maggioranza e questa maggioranza lo tiene fino a quando le
pare e non viene qui certamente a smentirne l'operato. Chi ci
rimette sono i servizi che andiamo a dare alla nostra gente. Lei ha
detto che oggi i dipendenti dell’IN.VA. sono 17, si
legga la delibera perché forse sono aumentati di diverse unità con
la delibera del 2 gennaio n. 4849, dove si parla di personale di
segreteria ed amministrativo ma, anche se fossero cinque persone o
una persona, non è giusto che questa persona sia sottopagata
rispetto al lavoro che veniva fatto dal personale
dell’USL. Perché non si è lasciato il personale
dell’USL a fare quel lavoro che fanno quelli di
IN.VA.?
È stato tolto perché non faceva, specialmente in Radiologia,
quello che il primariato voleva che facesse. Quando le ho detto che
quella unità di Radiologia è diventata una clinica privata, mi
riferivo a una realtà; le ho detto anche come avvengono le
ecografie, le ho citato altre "cose" perché è una realtà, che oggi
il Consiglio si assuma la responsabilità politica che queste "cose"
continuino a sussistere è grave! Non possiamo permettere queste
"cose"!
Non ho detto che lei, Assessore, viene qui a raccontare bugie:
ho detto che la Direzione dell’USL dà, tramite suo,
delle risposte che non sono veritiere e, quando mi si dice che non
c’erano prenotazioni per la TAC nel mese di
novembre, dati alla mano mi è stato dimostrato che non è vero,
tant’è che in certi settori queste liste di attesa
continuano ad aumentare.
Lei è intervenuto anche su "La Stampa" cercando di dare delle
motivazioni: è lei stesso che giustifica, quindi ci sono certe
liste di attesa! Ho un vicino di casa che da un anno aspetta di
essere operato all’anca, tutti i giorni va là a
domandare e si sente rispondere: "l’avvisiamo noi" e
non è mai stato avvisato in questo periodo. Vuole che glielo mandi?
Glielo mando allora però le persone che le mando, non le tratti
come tratta tutti quelli che?
(interruzione dell’Assessore Vicquéry, fuori
microfono)
? ma poi fa Ponzio Pilato! Allora non se ne lavi le mani!
All’Assessore Agnesod ho detto di cessare di
ripetermi che altre regioni non hanno certe spese, a lei dico di
smettere di prendere sempre a riferimento le altre regioni dicendo
che c’è chi sta peggio di noi, lo so anch'io questo,
lo so anch'io che il nostro sistema non è tutto da buttare, però
cerchiamo di andare avanti meglio ancora, non di tornare
indietro!
Quando le chiedo di verificare, di accertare certe situazioni,
io mi accorgo che non vengono né verificate, né accertate a meno
che lei si riferisca a persone che le raccontano quello che
vogliono perché la dimostrazione è evidente.
Torneremo sopra su questi discorsi dei lavori in appalto alle
imprese esterne. Assessore, verifichi tutta la storia delle
pulizie, della lavanderia, quella della mensa: mi faccia la
cortesia, verifichi la qualità e se i cibi sono serviti caldi agli
ammalati! Abbiamo presentato l’interpellanza proprio
per invitarla a verificare certi dati e a riferire al
Consiglio.
Io ero in Consiglio, come dicevo prima, quando è stata approvata
la legge sull’IN.VA., ma non mi venga a dire che si
deve occupare di problemi sanitari! E poi regolano i rapporti
relativi a queste persone che fanno attività sanitaria in base al
contratto dei metalmeccanici? Fanno tutto un discorso di sanità e
poi applicano loro il contratto dei metalmeccanici? Ma via! Anche i
sindacati non sono d’accordo, ma li snobbano.
Non c’è più né concertazione, né discorso
sociale, non c’è più niente. Oggi comunicano o,
meglio, si incontrano e poi dicono: "abbiamo sentito", redigono la
delibera e non se ne parla più?
(interruzione del Consigliere Cottino, fuori
microfono)
? ma ci fosse almeno la cogestione! Non c’è
neanche quella, perché sulla cogestione una parola la si può dire
tutti, ma in questo caso non c’è proprio niente:
entra da un orecchio e esce dall’altro! Avete
trovato un "triumvirato" che sembra nato apposta per gestire -
avete scelto proprio bene - e che ha una guida anche migliore
perché c’è un Assessore che guida forse un po'
troppo da vicino questa situazione. Assessore, poi ci sono là anche
altre forze occulte perché non è pensabile che questa gente si
senta così protetta e così potente - una volta c’era
la Massoneria - non so cosa ci sia, ma io dico che
c’è una forza occulta perché non è pensabile che
questa gente possa agire così!
Ho sentito prima la sua risposta, Assessore, a un'interpellanza
sui primariati; sono d’accordo che bisogna cercare
di trovare persone capaci perché il primariato "fa l'Ospedale, fa
la sanità", ma non è neanche giusto non scegliere il primario e
scegliere, come è stato scelto all’interno
dell’Ospedale, di "mettere l’amico
mio perché fa quel che dico io". Come è andata in Odontoiatria?
Come è andata al Pronto soccorso? È andato via dal Pronto soccorso,
è venuto a fare il Direttore sanitario dell’USL, ma
chi ha lasciato dietro di sé? Il posto è vacante, o se lo tiene per
sé quando ritorna, non lo so? ma il posto è vacante! Lì ci vuole un
primario. Il discorso del Direttore sanitario
dell’Ospedale che non c’è! Ora mi
hanno detto che arriva un signore che si chiama Firenze e viene da
Palermo, non so se sia vero?
(nuova interruzione dell’Assessore Vicquéry,
fuori microfono)
? da Alessandria? È una persona che si chiama Firenze e viene da
Palermo, qualcosa del genere. Mi auguro che arrivi perché tante
situazioni all’interno dell’Ospedale
si risolvono se c’è una direzione sanitaria
efficiente che può imporre certe risoluzioni ai problemi, bisogna
darsi da fare perché, se non c’è il direttore
sanitario, chi comanda è il Dirigente sanitario
dell’USL, tutti "ballano" attorno a lui e il potere
ce l’ha lui.
Non mi volete rispondere? Astenetevi. Io la mozione non la
ritiro perché non sento di doverlo fare perché quanto abbiamo detto
è vero, ci è stato sollecitato dal personale della sanità, ci è
stato sollecitato da tante organizzazioni sindacali e dai
lavoratori, pertanto non la ritiriamo però, anche se non la
ritiriamo, la raccomandazione che rivolgo
all’Assessore e alla Giunta è quella di verificare
fino in fondo quelle situazioni che vengono denunciate qui. Guardi,
Assessore, non lo facciamo a cuor leggero e non vogliamo neanche
distruggere quello che si crea, riconosco che tante "cose" vanno
bene, ma stia attento che quello che oggi sta andando bene viene
distrutto da ciò che non va.
Président
Je suppose qu’il
n’est pas indispensable de mettre en votation
l’amendement... alors l’amendement
est mis en votation en même temps que la motion, donc je soumets au
vote la motion tel qu’elle découle de
l’amendement présenté par les Conseillers Beneforti
et Squarzino Secondina:
Mozione A conoscenza della normativa di legge regionale
concernente la costituzione dell’IN.VA. S.p.A.,
operante nel settore dello sviluppo
dell’informatica;
Preso atto della delibera approvata dall’USL a
seguito della convenzione quadro esistente con
l’IN.VA. S.p.A.;
A conoscenza delle delibere USL n. 29 e 30 dell’8
gennaio 2001, n. 86, 87, 88 del 15 gennaio 2001 e n. 1481 del 2
luglio 2001;
A conoscenza, altresì, dell’intenzione
dell’USL di esternalizzare, oltre alle attività per
le quali ciò è già avvenuto, anche la segreteria del reparto di
Radiologia e del Laboratorio di analisi
dell’Ospedale regionale, a decorrere dal 1 gennaio
2002, sperimentando tale soluzione per un anno;
Constatato che il trattamento economico, corrisposto
dall’IN.VA. S.p.A. al personale comandato a prestare
servizio presso l’USL, sarebbe di gran lunga
inferiore a quello corrisposto agli operatori della Sanità in forza
al servizio Sanitario Valdostano;
Ritenuto che non si possano giustificare né tale trattamento
economico-salariale né l’utilizzazione di personale
sottopagato, per fornire un servizio di competenza
dell’USL;
il Consiglio regionale della Valle d’Aosta
Dà mandato
alla Giunta regionale:
1) di verificare ed accertare il numero di dipendenti IN.VA.
comandati a prestare servizio presso l’USL, nonché i
compiti istituzionali dell’Ente che sono chiamati a
ricoprire;
2) di accertare, altresì, qual è il trattamento
economico-salariale loro corrisposto mensilmente;
3) di intervenire in modo da evitare la privatizzazione dei
servizi che rientrano nei compiti istituzionali
dell’USL, come del resto è stato richiesto dalle
organizzazioni sindacali dei lavoratori;
4) di riferire al Consiglio nella prima seduta del mese di
febbraio 2002.
Conseillers présents: 30
Votants: 3
Pour: 3
Abstentions: 27 (Agnesod, Aloisi, Borre, Cerise, Charles Teresa,
Comé, Cottino, Cuc, Ferraris, Fiou, Frassy, Lanièce, Lattanzi,
Louvin, Marguerettaz, Martin, Nicco, Ottoz, Pastoret, Perrin,
Piccolo, Praduroux, Rini, Tibaldi, Vallet, Vicquéry, Viérin D.)
Le Conseil n’approuve pas.
Sur l’examen de ce point s’achève
l’ordre du jour de la journée
d’aujourd’hui.
La séance est levée.
