Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 367 del 29 giugno 1982 - Resoconto
OGGETTO N. 367/VII - DISEGNO DI LEGGE CONCERNENTE:
"APPLICAZIONE DEL REGOLAMENTO CEE 270/79 - APPROVAZIONE
DELL'ACCORDO CONCERNENTE LA COSTITUZIONE, LA GESTIONE E
L'ORGANIZZAZIONE DEL CONSORZIO INTERREGIONALE PER LA FORMAZIONE DEI
DIVULGATORI AGRICOLI C.I.F.D.A.".
PRESIDENTE:
Ha chiesto di parlare l'Assessore
all'Agricoltura e Foreste Marcoz; ne ha facoltà.
MARCOZ - (UV):
In base all'applicazione della legge
C.E.E. 270/79, si decise di fare tra i vari Assessori
dell'Agricoltura in Italia, 5 centri per la divulgazione e
l'aggiornamento dei divulgatori agricoli.
Come Regione Valle d'Aosta facciamo parte della zona Nord Italia
che, in base all'accordo fra Lombardia, Piemonte, Valle d'Aosta,
Friuli, Veneto, Liguria, Emilia Romagna e le Province Autonome di
Trento e Bolzano, usufruisce del Centro di Minoprio presso
Como.
E' quasi una legge obbligatoria, alla quale abbiamo visto che le
Commissioni hanno dato parere favorevole; quindi chiedo al
Consiglio di approvare sia la legge che il regolamento allegato al
disegno di legge.
PRESIDENTE:
Le Commissioni competenti hanno espresso
tutte parere favorevole.
Passiamo all'esame dell'articolato.
Do lettura dell'articolo l:
Art. 1
E' approvato l'accordo, che sarà pubblicato in allegato alla
presente legge, tra le Regioni Piemonte, Valle d'Aosta, Lombardia,
Veneto, Friuli-Venezia Giulia ed Emilia Romagna e le Province
autonome di Trento e Bolzano per l'istituzione del "Consorzio
Interregionale per la formazione dei divulgatori agricoli
C.I.F.D.A." in applicazione del Regolamento CEE n. 270 del 6
febbraio 1979 relativo allo sviluppo della divulgazione agricola in
Italia.
Eventuali modificazioni al suddetto accordo, previa intesa tra i
contraenti, saranno approvate con legge regionale.
Metto in approvazione l'articolo 1 testé letto:
ESITO DELLA VOTAZIONE
Presenti, votanti e favorevoli: 18
Il Consiglio approva all'unanimità.
PRESIDENTE:
Do lettura dell'articolo 2:
Art. 2
Alla designazione dei rappresentanti effettivi e supplenti della
Regione Autonoma Valle d'Aosta nel Consiglio generale del Consorzio
provvede la Giunta regionale (sentite le Commissioni consiliari
competenti).
Metto in approvazione l'articolo 2 testé letto:
ESITO DELLA VOTAZIONE
Presenti, votanti e favorevoli: 18
Il Consiglio approva all'unanimità.
PRESIDENTE:
Do lettura dell'articolo 3:
Art. 3
L'onere derivante dall'applicazione della presente legge,
previsto in annue lire 20.000.000, graverà sul capitolo 33460 che
si istituisce nella parte spesa del bilancio della regione per
l'anno 1982 e sui corrispondenti capitoli dei bilanci per gli
esercizi successivi.
Alla copertura dell'onere si provvede, per l'esercizio 1982,
mediante riduzione di lire 20.000.000 dello stanziamento iscritto
al capitolo 33450 "Spese per attività sperimentali e dimostrative e
per la preparazione tecnico-professionale degli agricoltori (corsi
e concorsi) nonché le spese per il funzionamento del Laboratorio
caseario regionale "del bilancio di previsione della regione per
l'esercizio 1982.
Per gli anni 1983 e 1984 mediante utilizzo per lire 40.000.000
delle disponibilità del settore 2.2.2. "Sviluppo economico"
programma 2.2.2.04 "Assistenza tecnica" del bilancio pluriennale
1982/1984.
A decorrere dall'esercizio 1983 l'onere necessario sarà
iscritto con leggi di approvazione dei relativi bilanci di
previsione.
Metto in approvazione l'articolo 3 testé letto:
ESITO DELLA VOTAZIONE
Presenti, votanti e favorevoli: 18
Il Consiglio approva all'unanimità.
PRESIDENTE:
Do lettura dell'articolo 4:
Art. 4
Al bilancio di previsione della Regione per l'anno 1982 sono
apportate le seguenti variazioni:
PARTE SPESA
Variazione in diminuzione:
Capitolo 33450 - "Spese per attività sperimentali e
dimostrative e per la preparazione tecnico-professionale degli
agricoltori (corsi e concorsi) nonché spese per il funzionamento
del Laboratorio caseario regionale
L. 20.000.000
Variazione in aumento:
Capitolo 33460 - (di nuova istituzione) "Spese per la
gestione ed il funzionamento del Consorzio Interregionale per la
formazione dei divulgatori agricoli C.I.F.D.A."
L. 20.000.000
L. R.
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
Metto in approvazione l'articolo 4
testé letto:
ESITO DELLA VOTAZIONE
Presenti, votanti e favorevoli: 18
Il Consiglio approva all'unanimità.
PRESIDENTE:
Metto in approvazione l'allegato concernente
le disposizioni generali, regolamento, statuto.
ESITO DELLA VOTAZIONE
Presenti, votanti e favorevoli: 18
Il Consiglio approva all'unanimità.
PRESIDENTE:
Metto in approvazione la legge nel suo
complesso per scrutinio segreto.
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità.
