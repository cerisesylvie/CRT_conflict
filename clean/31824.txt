Classificazione
GIUNTA REGIONALE



Oggetto del Consiglio n. 709 del 23 settembre 2009 - Resoconto
OGGETTO N. 709/XIII - Comunicazione e presa d'atto delle
dimissioni rassegnate dal Signor Albert Lanièce dalla carica di
Assessore alla sanità, salute e politiche sociali.
Presidente
- Colleghi, il Presidente della Regione, con
lettera in data 21 settembre 2009, ha trasmesso al Presidente del
Consiglio, ai sensi dell'articolo 7, comma 5, della legge regionale
7 agosto 2007 n. 21, nonché dell'articolo 9, comma 5, del
Regolamento interno per il funzionamento del Consiglio regionale,
la sottoriportata lettera con cui il signor Alberto Lanièce
rassegna le proprie dimissioni dalla carica di Assessore alla
sanità, salute e politiche sociali:
"Monsieur le Président de la Région Autonome de la Vallée
d'Aoste Augusto Rollandin
Je soussigné Albert Lanièce, né à Aosta le 17 février 1966,
communique par la présente sa décision de remettre son mandat
d'Assesseur régional de la Santé, du Bien-être et des Politiques
sociales de la Région Autonome de la Vallée d'Aoste.
Est une décision de responsabilité, qui découle de la volonté
de permettre au Gouvernement et au Conseil de la Vallée de prendre
ses déterminations en toute sérénité, au vu des récentes décisions
de la magistrature de Cassation.
Avec les remerciements les plus sincères pour la confiance
qui m'a été accordée, veuillez croire, Monsieur le Président, au
sens de ma plus haute considération.
Aoste, le 21 septembre 2009
Albert Lanièce";
Il Presidente della Regione, nel trasmettere la lettera di
dimissioni dell'Assessore Lanièce, chiede di iscrivere all'ordine
del giorno della prossima seduta del Consiglio regionale in data 23
e 24 settembre 2009 un nuovo punto concernente la presa d'atto
delle suddette dimissioni, nonché l'elezione del nuovo Assessore
alla sanità, salute e politiche sociali. Voglio rilevare come
l'articolo 7, comma 5, della legge regionale 7 agosto 2007, n. 21,
e l'articolo 9, comma 5, del Regolamento interno per il
funzionamento del Consiglio regionale prevedano che le dimissioni
degli Assessori, presentate al Presidente della Regione, siano
trasmesse al Presidente del Consiglio, che ne dà comunicazione al
Consiglio nella prima sessione o adunanza utile, e diventano
efficaci dalla data di presa d'atto da parte del Consiglio
regionale da effettuarsi nella medesima adunanza, e quindi il
Presidente della Regione assume
ad interim
le funzioni
assessorili fino all'elezione del nuovo Assessore. Vi ricordo
ancora che all'elezione del nuovo Assessore si procede con le
modalità di cui all'articolo 6, comma 6, della legge regionale 7
agosto 2007, n. 21.
Detto questo, per riassumere, il punto all'ordine del giorno è
uno solo, le dimissioni però dell'Assessore saranno di fatto
efficaci soltanto nel momento in cui questo Consiglio ne avrà preso
atto, dopodiché si potrà passare agli atti conseguenti che, come da
richiesta del Presidente della Regione, consistono nella nomina o
di procedere all'elezione del nuovo Assessore. Adesso apro la
discussione, chiedendo al Presidente della Regione se vuole
intervenire per primo.
La parola al Presidente della Regione, Rollandin.
Rollandin (UV)
- Grazie, Presidente. Credo sia corretto
spiegare quello che si propone: fare un attimo di riferimento ai
fatti e dare le motivazioni che sono alla base delle scelte che
vengono oggi proposte.
Facendo un breve passo indietro in quello che è successo in
Consiglio, all'inizio della legislatura la scelta dell'Assessore
alla sanità nella persona di Albert Lanièce era legata ad una serie
di considerazioni che sono state espresse anche in aula, che hanno
fatto oggetto di un confronto in quel momento, e che erano
essenzialmente quella delle competenze di Albert Lanièce come
medico, con una profonda conoscenza sia dell'ospedale, dove ha
lavorato, che del territorio dove lavorava al momento in cui si è
presentato alle elezioni. Questa capacità di capire le
problematiche sia del nosocomio di Aosta che del territorio, tutti
possono capire quale importanza ha nell'ambito di quella che è poi
la gestione della programmazione e del percorso da portare avanti
nell'ambito della legislatura. Solo la conoscenza di questi due
settori può essere un elemento importante per la definizione del
programma e del piano sanitario, che a breve verrà in Consiglio. La
scelta poi era dovuta al fatto che aveva ottenuto sicuramente un
successo importante e nel contempo rappresentava una giusta
ripartizione nell'ambito delle presenze nella Giunta anche di una
zona della Valle d'Aosta.
A questo momento si è arrivati alla ratifica dei Consiglieri.
Vorrei ricordare questo passaggio, perché al momento della ratifica
degli eletti ci sono state una serie di osservazioni. Queste
osservazioni sono state fatte per diversi Consiglieri: per alcuni
non ci sono stati sviluppi in quanto non c'è stato ricorso, voglio
notare che il ricorso per questi Consiglieri era già stato
presentato prima ancora della ratifica in aula, in particolare per
quanto riguarda i Consiglieri dell'Union Valdôtaine erano state
fatte osservazioni nel merito sulle posizioni di Caveri, Norbiato e
Lanièce. Sappiamo quali sono le posizioni: per quanto riguarda
Caveri, poi si è conclusa anche alla Corte d'Appello con un
verdetto favorevole a Caveri; per quanto riguarda Norbiato - lo
riprenderemo - la posizione è tuttora sospesa; per quanto riguarda
Lanièce invece vorrei brevemente ricordare cosa si era detto al
momento in cui c'era stato un esame da parte delle strutture
competenti, non solo, ma c'era stato un approfondimento da parte
dell'ordinario di diritto costituzionale dell'Università di
Ferrara, prof. Roberto Bin, il quale aveva fatto una serie di
spiegazioni per dire che la posizione di Lanièce era, secondo gli
uffici, una posizione chiarita. Interviene, ne cito solo un breve
passo per capire come si è oggi arrivati ad una serie di
considerazioni, sia l'intervento all'allegato sia alla legge n.
11/1997 che alla legge n. 20/2007 la legge di cui parliamo tutti i
giorni, la legge sulle ineleggibilità e incompatibilità.
La situazione per quanto riguarda Albert Lanièce era legata al
fatto che lui era stato nominato nel Consiglio di amministrazione
dalla Regione, però era il Consiglio di amministrazione che lo
aveva nominato presidente. E qui il richiamo:
"questa, essendo
la situazione
... - leggo solo un brano - ...
ne vanno
approfonditi i rapporti con le clausole di ineleggibilità previste
dalla legge 20, mentre per il legale rappresentante gli
amministratori delegati e i direttori degli enti pubblici non
economici delle agenzie e delle aziende dipendenti dalla Regione,
nonché per il legale rappresentante gli amministratori delegati e i
direttori delle società partecipate dalla Regione, dagli enti
pubblici non economici, dalle agenzie e dalle aziende da essa
dipendenti, il legale rappresentante, gli amministratori delegati e
i direttori delle società da essi controllate e ad esse collegate
ai sensi dell'articolo...
eccetera,
prevedono comunque
l'ineleggibilità quale sia la procedura per la nomina a tali
cariche, la lettera g) in riferimento alla categoria di soggetti
fra cui rientra...-
come indica lo stesso ricorso -
... la
Fondazione Istituto musicale dispone che l'ineleggibilità sorga
soltanto se il legale rappresentante e gli amministratori delegati
e i direttori siano nominati o designati dalla Regione"
. Nella
parte finale la conclusione era... faceva le conclusioni già allora
per Caveri dicendo che non c'erano problemi...
"e anche la
posizione del sig. Albert Lanièce dunque appare chiarita nel senso
che non possono essere fatte valere nei suoi confronti cause di
ineleggibilità conseguente alla permanenza alla carica di
Consigliere di amministrazione della Fondazione Istituto musicale,
che di per sé non rientra nelle cariche della legge 20".
Ricollega l'ineleggibilità nella carica di presidente della stessa
fondazione, carica che egli rivestiva non per nomina o designazione
regionale. Questa era la conclusione a cui giungevano gli uffici,
quindi credo che da lì sia bene partire per ricollegare quello che
è successo poi. Nel contempo quindi c'era stata la nomina,
successivamente i ricorsi, poi la sentenza della Corte d'Appello
che ha dato torto a Lanièce.
A questo punto si è arrivati alla nomina dell'Assessore tecnico,
nomina che ha fatto oggetto di un confronto all'interno,
soprattutto dell'Union perché c'erano diverse ipotesi, e anche in
quest'aula perché qualcuno anche in quest'aula aveva chiesto perché
la presidenza non tiene l'
interim
fino al momento in cui
saranno chiarite queste basi. La decisione era che l'
interim
non poteva essere tenuto, tant'è che è durato un anno e oltre,
quindi non erano pochi giorni, e nel contempo si era detto e si è
detto qui, a seguito del dibattito che c'era stato e della
posizione che era stata tenuta dall'Union, che l'impegno che si
prendeva, nel caso in cui ci fosse stato un parere negativo della
Corte d'Appello, sarebbe stato quello di fare successivamente la
scelta all'interno dei Consiglieri regionali. Questo è quello che
ho sostenuto qui, affermando la posizione che era quella chiarita
dall'Union Valdôtaine e dai suoi organi competenti.
Sull'Assessore tecnico si è detto molto, si sono fatte delle
lunghe disamine; forse il discorso andrebbe approfondito, come i
discorsi degli assessori tecnici, a parte le valutazioni politiche
nel merito che sono, a seconda delle Regioni - e anche qui, in
Valle - difformi, non hanno tutte le stesse proposte. Vale la pena
ricordare che fin dalla prima legislatura c'è stato un Assessore
tecnico nella persona di Berton Luigi, a sua volta nominato nella
seconda Giunta Caveri Severino; nell'undicesima c'è stato De Vita
Giovanni. Successivamente Nicco Roberto è stato Assessore tecnico
dal 10 giugno 1992 al 29 giugno 1993. Poi c'è stato Ferrero Bruno,
Assessore tecnico ai lavori pubblici dal 20 giugno 1993 al 28
settembre 1994, poi dimessosi; c'è stato Lévêque Massimo, Assessore
tecnico al bilancio e finanze. Ora, con questo, cosa voglio dire,
che la nomina degli assessori tecnici trasversalmente è stata fatta
in ogni epoca e non credo che le valutazioni sulla nomina
dell'Assessore tecnico fossero perché non c'erano dei Consiglieri
in grado di fare l'assessore, ma perché c'erano delle valutazioni
politiche che portavano per diverse ragioni a fare una scelta che
andava su persone competenti, che potevano svolgere un certo
ruolo.
Voglio ricordare che nelle fasi recenti queste erano scelte
chiaramente di maggioranza, discutibili come è logico che sia, ma
l'Assessore tecnico non voleva dire, non credo che possa essere
interpretato come un'offesa o una non capacità degli altri colleghi
di svolgere il ruolo di Assessore. Questo voglio sottolinearlo,
perché è stato uno degli spunti su cui si è molto ricamato, per
dire: si mette un Assessore tecnico, ma perché e... come? Vorrei
specificare, per poi non parlare delle proposte, cioè di quello che
succede nel vicino Piemonte, dove la gran parte degli assessori
regionali sono assessori tecnici. Non guardiamo a livello di
ministeri a livello nazionale, dove in tutti i governi ci sono
stati i ministri tecnici di grande competenza, che hanno anche
segnato la storia. Ogni governo ha preso dei ministri tecnici, non
credo perché non ci fossero a sufficienza onorevoli e senatori in
grado di fare i ministri. Evidentemente c'erano delle situazioni
che portavano a fare delle scelte politiche di natura diversa.
Anche noi abbiamo avuto in questo all'interno del Governo una
partecipazione: Luciano Caveri ha fatto il Sottosegretario
all'Interno perché era stato chiamato come politico, in altri
settori invece ha fatto le scelte su settori tecnici. Quanti sono i
sottosegretari ancora oggi che non sono onorevoli e non sono
senatori. Questo voglio dirlo con chiarezza, per evitare una serie
di falsificazioni sull'indirizzo con cui si va in questo momento
verso una scelta di mantenere l'Assessore tecnico. Non solo, ma
addirittura nella proposta che - se non si è poi cambiato idea -
era stata presentata come proposta di legge al Consiglio regionale
per l'elezione diretta della Giunta regionale, credo di Louvin,
dove prevedeva che fossero tutti assessori tecnici... questo per
dire che le scelte sul discorso tecnico...
(interruzione di un Consigliere, fuori microfono)
...Comune di Aosta, ma non voglio andare oltre. Le scelte sui
tecnici non possono essere viste a seconda di quando capitano con
una lettura di un certo tipo o di un altro, a seconda delle
convenienze, perché questo è un discorso che non funziona.
Questo è il punto sul problema, che quindi si era scelto un
assessore tecnico senza con questo sconvolgere né andare contro la
legge, né andare contro i principi, altro tema che è stato evocato.
È illogico, non si rispetta la legge. Non solo si è rispettato la
legge; si è rispettato la legge, si è rispettata la sentenza e si è
fatta una scelta che andava in una direzione che ho appena
ricordato: quando e perché successivamente credo si possa dire che
oggi siamo qui a discutere del problema, a seguito della sentenza
della Corte di Cassazione, che nulla innova rispetto alla Corte
d'Appello, conferma la sentenza della Corte d'Appello; quindi di
fatto non ci sono novità, nel senso che la posizione che si
conosceva rispetto a quella di oggi è esattamente la stessa.
Giustamente fin dall'inizio, voglio sottolinearlo il giorno
stesso in cui c'è stata la notizia, perché non c'è stata la
notifica, ma la notizia del fatto che era depositata la sentenza,
che è avvenuta il 24 luglio, si sono riuniti gli organi del
movimento per dire cosa si pensava di fare. Si è pensato di fare
una riflessione su questo tema che ha permesso di portare oggi a
determinate conclusioni. Nel contempo, da subito, l'Assessore
Lanièce aveva dato la sua disponibilità, nel momento in cui si
fosse ritenuto opportuno, di rassegnare le sue dimissioni; si è
andati avanti, chiaramente c'era l'estate, e oggi riprendiamo i
lavori dando le motivazioni per le quali riteniamo che si possa
dire che la scelta di riproporre Lanièce come Assessore è una
scelta logica, è una scelta che va nella direzione di dare
un'attestazione di quello che è stato il lavoro svolto durante
questo anno. Vorrei a questo proposito, se i colleghi saranno
interessati, si è fatto un piccolo promemoria di tutte le attività
che sono state portate avanti, le leggi che sono state presentate e
le delibere, le indicazioni che sono state date durante questo
primo anno, a testimonianza, qui c'è per chi... non voglio leggerle
tutte, perché sono piuttosto corpose... per chi è interessato a
questo discorso, credo che ci sia la possibilità di verificare
dalle varie leggi che sono state già approvate: credo leggi anche
importanti sugli invalidi civili, sui nefropatici piuttosto che su
altri, proposte di legge che sono già state presentate sull'ABI,
sulla sicurezza nei luoghi di lavoro, sul microcredito, tutta una
serie di leggi che sono il frutto di un lavoro che è stato portato
avanti con grande serietà e credo possa essere una dimostrazione di
quello che è stato fatto. Devo dire che sul lavoro svolto nessuno
ha fatto dei commenti negativi, anzi, devo dire questo dei
colleghi, ma non solo della maggioranza, anche non della
maggioranza, c'è stato un apprezzamento per il lavoro svolto, anche
pubblico, e di questo li ringrazio.
Credo quindi che sotto il profilo di quello che è l'aspetto più
pregnante e importante di un Assessore, l'Assessore deve portare
avanti un settore importante come quello della sanità; il fatto che
sia una persona competente - e questo credo che nessuno possa
metterlo in dubbio - che abbia svolto un buon lavoro durante questo
periodo in cui ha potuto lavorare all'assessorato, con questo non
voglio dire che non ci siano altri che possono fare la stessa cosa,
dico che nel caso di specie lui ha lavorato sicuramente
positivamente. Per poter dare continuità a questo lavoro, per non
interrompere quello che si sta facendo, per dare quindi la giusta
continuità alle iniziative in corso. Credo che la soluzione che si
prospetta, quella di andare verso la conferma e quindi la
riproposizione di Lanièce sia logica. Come vorrei sottolineare che,
a fronte della dichiarazione che avevo fatto, che sarebbe stato un
Consigliere, gli organi del movimento hanno preso in considerazione
questa situazione e, a fronte delle osservazioni che qui ho
ripetuto e che ho fatto anche al movimento, hanno ritenuto di poter
considerare il percorso, il tempo trascorso e il lavoro svolto,
quindi di dare mandato di potermi oggi presentare con una posizione
diversa. Questo perché, vorrei sottolineare, se è vero che spetta o
comunque è alla Presidenza della Giunta quello di indicare la
persona che deve fare l'Assessore, nel caso la scelta fra Assessore
tecnico o non Assessore tecnico chiaramente non è stata fatta da
me, è stata fatta dal movimento, come è giusto che avvenga. Non
credo che su questo ci sia né da nascondere niente, né da stupirsi.
Nell'ambito della maggioranza questo è stato un percorso che è
stato fatto in particolare nell'Union, ma devo ringraziare anche
gli alleati che su questo hanno dimostrato tutta l'attenzione
necessaria al caso. Abbiamo mantenuto evidentemente i contatti
necessari per vedere quelle che potevano essere le procedure per
arrivare, oggi, ad una definizione che passa attraverso le
dimissioni per dare la possibilità di fare un dibattito come quello
che si sta iniziando, sulla nomina di Lanièce ad Assessore, che
credo vada nella logica di riconfermare una persona valida e
competente che può essere giustamente la persona che può dare
continuità ad un lavoro finora svolto con grande competenza.
Grazie.
Presidente
- Dichiaro aperta la discussione, ricordando
ai colleghi che ognuno ha la possibilità di intervenire per 45
minuti. Inviterei, per una migliore qualità del dibattito,
l'alternanza fra le forze politiche.
La parola al Consigliere Lattanzi.
Lattanzi (PdL)
- Grazie, Presidente.
Ascoltando l'intervento del Presidente della Giunta, ci è parso
di capire che oltre che alla presa d'atto delle dimissioni, il
Presidente abbia già annunciato un nuovo incarico. Se lo permette,
mi limiterei a prendere atto delle dimissioni e poi di riservarci
un commento diverso invece sull'eventuale proposizione, peraltro
annunciata, di un nuovo Assessore tecnico con tutte quelle che sono
le argomentazioni che il Presidente ha voluto mettere a
disposizione del Consiglio per sostenere questa ipotesi.
Dico che sulla presa d'atto delle dimissioni...
(interruzione di un Consigliere)
Presidente
- ...lasciamolo parlare, dopodiché...
Lattanzi (PdL)
- ...considerato che abbiamo più
interventi, noi ci limitiamo a farne due. Noi prendiamo atto delle
dimissioni, il Consiglio deve...
Presidente
- ...scusate, non mettiamoci a governare la
sala in 25, altrimenti probabilmente non ne veniamo fuori. Non ho
l'abitudine di fare dei chiarimenti quando parla un collega, quando
ha finito il collega Lattanzi, farò tutto quello che devo fare,
perché è inutile che ci mettiamo qui, a fare...
Lattanzi (PdL)
- ...Presidente, lei ha chiesto la presa
d'atto delle dimissioni dell'Assessore Lanièce...
Presidente
- ...questo è il primo punto in discussione,
dopodiché quando il Consiglio ha preso atto, si passerà ad
esaminare la proposta di votazione, ma questo non dipende da me. A
me pare che sarebbe più razionale che a questo punto, nel momento
che si fa la discussione, si faccia la discussione il più unica
possibile sulle due questioni, ma non posso mica vietare a un
Consigliere di dire: io, adesso, per quanto riguarda l'aspetto
della presa d'atto faccio l'intervento e per quanto riguarda la
questione delle votazioni della proposta dell'Assessore, ne faccio
un altro! Non è questione di un doppio intervento: ognuno si regoli
come vuole, perché la dichiarazione di voto ognuno ha diritto di
farla. Prego, collega Lattanzi.
Lattanzi (PdL)
- Spero che i colleghi abbiano la voglia e
la pazienza di ascoltare due interventi invece che uno, tutto lì.
Noi lo riteniamo opportuno perché credo che siano due le vicende da
commentare in termini politici: una, le dimissioni e, l'altra,
l'eventuale proposizione anticipata di una nomina di un Assessore
tecnico, come dicevo, con tutte le argomentazioni che il Presidente
ha voluto mettere a disposizione del Consiglio.
Le dimissioni dell'Assessore Lanièce noi le consideriamo un atto
dovuto; avevamo già avuto modo di commentarlo in ordine alla
notizia della sentenza della Corte d'Appello: un atto dovuto nei
confronti del Consiglio, della legge che questo Consiglio ha
approvato a stragrande maggioranza, pur ribadendo il giudizio che
noi, su questa legge, abbiamo dato, cioè che è una legge che
secondo noi ha messo in luce e ha chiarito alcuni passaggi
importanti delle regole della campagna elettorale. Evidentemente,
ne possiamo prendere atto dopo 15 mesi dalla sua attuazione; è una
legge che, come tutte le leggi, è perfettibile, perché lo sono gli
uomini che le votano e le approvano, e quindi abbiamo già dato,
come gruppo consiliare, la nostra disponibilità ad aprire un
confronto sull'attuazione di quella legge, che - ribadiamo - noi
consideriamo valida e sulla quale c'è da fare un lavoro di
chiarimento, proprio per evitare la confusione e le interpretazioni
di cui, in questi 15 mesi, quest'aula ha dovuto occuparsi. Un atto
di onestà politica, che va riconosciuta al collega Lanièce, che
aveva annunciato - tramite la parola del Presidente della Giunta -
che in caso di conferma della Corte di Cassazione si sarebbe
dimesso... noi prendiamo atto anche di questo... credo anche un
atto dovuto e un atto di rispetto nei confronti delle sentenze che
hanno sancito questa posizione.
Noi, su questo, non è che abbiamo da fare delle polemiche, se
non ripetere quello che ci siamo detti, cioè che le eventuali
considerazioni sulla nomina di un Assessore tecnico sono fatti
politici, che in primo luogo interessano il partito di maggioranza.
Ho sentito il Presidente della Giunta che ha voluto esternare, qui,
alcune considerazioni sul fatto che il suo
mouvement
abbia
dato delle indicazioni; noi prendiamo semplicemente atto che è il
Presidente della Giunta che assume questa responsabilità, è il
Presidente della Giunta che ha una responsabilità nei confronti
degli elettori, è il Presidente della Giunta che nomina gli uomini
di fiducia del suo gabinetto di governo, quindi noi lo consideriamo
un atto consultivo quello che il Presidente della Giunta ha voluto
fare con il suo partito, ma non lo riteniamo istituzionalmente così
rilevante. A noi interessa quello che il Presidente della Giunta
dice in quest'aula, quello che il Presidente della Giunta... in
termini di programma e di attuazione di programma e delle risorse
umane che il Presidente della Giunta decide di mettere in campo.
Ecco perché ci riserviamo un secondo intervento per quanto riguarda
la nomina dell'Assessore tecnico e di tutte le argomentazioni a
sostegno di questa scelta di tipo politico-istituzionale, che deve
essere fatta in quest'aula e non in altre sedi.
Presidente
- Volevo riassumere la situazione in questi
termini.
In questa prima tornata ogni Consigliere può intervenire per 45
minuti. Ricordo come il punto all'ordine del giorno è uno solo, non
ce ne sono due, ma evidentemente non si può discutere della seconda
parte se prima non è assolto l'adempimento per il quale il
Consiglio prende atto delle dimissioni dell'Assessore Lanièce. A
questo punto il Presidente della Regione formulerà ufficialmente la
proposta di nomina dell'Assessore Lanièce come Assessore alla
sanità. Questo va considerato come un secondo intervento, sul quale
ogni Consigliere avrà diritto di parlare 20 minuti, oltre poi alla
dichiarazione di voto che si riduce ad essere - credo - di cinque
minuti.
Questo è il percorso con cui si deve svolgere il dibattito di
stamani. Bisognerà che... siccome credo che l'argomento sia caldo e
interessante, sta a cuore a tutti, c'è molta voglia di parlare,
invito i colleghi a prenotarsi, perché stare qui ad aspettare...
sennò è inutile avere tutto questo tempo. Non è che possiamo qua
aspettare che... non ci sono colleghi che vogliono intervenire? Se
non ci sono interventi passiamo ad annunciare la presa d'atto del
Consiglio regionale sulla proposta di dimissioni annunciata
dall'Assessore Lanièce.
Il Consiglio
Premesso che il Presidente della Regione, con lettera in data
21 settembre 2009, prot. n. 8567/GAB, ha trasmesso al Presidente
del Consiglio, ai sensi dell'articolo 7, comma 5, della legge
regionale 7 agosto 2007, n. 21, nonché dell'articolo 9, comma 5,
del Regolamento interno per il funzionamento del Consiglio
regionale, la sottoriportata lettera con cui il Signor Albert
Lanièce rassegna le proprie dimissioni dalla carica di Assessore
alla sanità, salute e politiche sociali:
"Monsieur le Président de la Région
Autonome de la Vallée d'Aoste
Augusto Rollandin
Je soussigné Albert Lanièce, né à Aosta le 17 février 1966,
communique par la présente sa décision de remettre son mandat
d'Assesseur régional de la Santé, du Bien-être et des Politiques
sociales de la Région Autonome de la Vallée d'Aoste.
Est une décision de responsabilité, qui découle de la volonté
de permettre au Gouvernement et au Conseil de la Vallée de prendre
ses déterminations en toute sérénité, au vu des récentes décisions
de la magistrature de Cassation.
Avec les remerciements les plus sincères pour la confiance
qui m'a été accordée, veuillez croire, Monsieur le Président, au
sens de ma plus haute considération.
Aoste, le 21 septembre 2009
Albert Lanièce";
Considerato che il Presidente della Regione, nel trasmettere
la lettera di dimissioni dell'Assessore Lanièce, ha chiesto di
iscrivere all'ordine del giorno della prossima seduta del Consiglio
regionale in data 23 e 24 settembre 2009 un nuovo punto concernente
la presa d'atto delle suddette dimissioni, nonché l'elezione del
nuovo Assessore alla sanità, salute e politiche sociali;
Rilevato che l'articolo 7, comma 5, della legge regionale 7
agosto 2007, n. 21, e l'articolo 9, comma 5, del Regolamento
interno per il funzionamento del Consiglio regionale prevedono che
le dimissioni degli Assessori, presentate al Presidente della
Regione, sono trasmesse al Presidente del Consiglio, che ne dà
comunicazione al Consiglio nella prima sessione o adunanza utile, e
diventano efficaci dalla data di presa d'atto da parte del
Consiglio regionale da effettuarsi nella medesima adunanza, e che
il Presidente della Regione assume ad interim le funzioni
assessorili fino all'elezione del nuovo Assessore;
Prende atto
delle dimissioni rassegnate dal Signor Albert Lanièce dalla
carica di Assessore alla sanità, salute e politiche
sociali.
