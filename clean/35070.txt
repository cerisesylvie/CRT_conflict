Classificazione
EDILIZIA
Edilizia pubblica
ISTRUZIONE PUBBLICA



Oggetto del Consiglio n. 2651 del 24 ottobre 2012 - Resoconto
OGGETTO N. 2651/XIII - Interpellanza: "Interventi per
sopperire alle carenze strutturali della scuola elementare del
quartiere Dora nel comune di Aosta".
Interpellanza
Considerato che i residenti del quartiere Dora, e più in
generale, della zona est della città di Aosta sono in crescita, e
che questo ha come prima conseguenza il continuo aumento della
popolazione scolastica che fa riferimento alla scuola elementare
sita in piazza Battaglione Cervino;
Sottolineato come, già allo stato attuale, l'edificio
scolastico del quartiere Dora riesce appena a rispondere alle
esigenze di spazi degli alunni in continua crescita, soprattutto
per ciò che concerne la presenza di aule in numero insufficiente e
l'affollamento delle stesse;
Ricordato come il quartiere Dora, o comunque l'area est del
capoluogo, nei prossimi anni sarà sempre più interessato da una
continua espansione urbanistica, con la messa in cantiere di nuovi
insediamenti sia all'interno del rione, sia nella limitrofa regione
Borgnalle, e che quindi questa espansione avrà come conseguenza un
ulteriore aumento della popolazione scolastica nell'istituzione di
piazza Battaglione Cervino;
i sottoscritti Consiglieri regionali
Interpellano
la Giunta regionale per conoscere:
1) quale sia, allo stato attuale, la situazione della
popolazione scolastica all'interno della scuola elementare del
quartiere Dora, e se l'edificio riesce attualmente a rispondere a
tutte le esigenze didattiche degli alunni e dei loro
insegnanti;
2) se, e in che modo, intenda intervenire nei prossimi anni
sull'edificio in previsione di un ulteriore aumento della
popolazione scolastica del quartiere Dora e, più in generale, della
zona est della città.
F.to: Carmela Fontana - Donzel
Président
- La parole à la Conseillère Carmela
Fontana.
Fontana (PD)
- Grazie Presidente.
Considerato che i residenti del quartiere Dora e, più in
generale, della zona est della città di Aosta sono in crescita, e
che questo ha come prima conseguenza il continuo aumento della
popolazione scolastica che fa riferimento alla scuola elementare
sita in piazza Battaglione Cervino; sottolineato come, già allo
stato attuale, l'edificio scolastico del quartiere Dora riesce
appena a rispondere alle esigenze di spazi degli alunni in continua
crescita, soprattutto per ciò che concerne la presenza di aule in
numero insufficiente e l'affollamento delle stesse; ricordato come
il quartiere Dora, o comunque l'area est del capoluogo, nei
prossimi anni sarà sempre più interessato da una continua
espansione urbanistica, con la messa in cantiere di nuovi
insediamenti sia all'interno del rione, sia nella limitrofa regione
Borgnalle, e che quindi questa espansione avrà come conseguenza un
ulteriore aumento della popolazione scolastica nell'istituzione di
piazza Battaglione Cervino, volevamo sapere:
"quale sia, allo
stato attuale, la situazione della popolazione scolastica
all'interno della scuola elementare del quartiere Dora, e se
l'edificio riesce attualmente a rispondere a tutte le esigenze
didattiche degli alunni e dei loro insegnanti; se e in che modo
intenda intervenire nei prossimi anni sull'edificio in previsione
di un ulteriore aumento della popolazione scolastica del quartiere
Dora e, più in generale, della zona est della città"
.
Grazie.
Président
- La parole à l'Assesseur à l'éducation et à la
culture, Laurent Viérin.
Viérin L. (UV)
- Merci Madame la Présidente.
Rispondo molto volentieri a questa interpellanza, anche se
dobbiamo ricordare per rispetto delle amministrazioni comunali che
c'è una serie di disposizioni che fanno rilevare il fatto delle
competenze comunali in ambito scolastico, quindi ci sono due parti:
una sui dati, che adesso le fornirò; l'altra invece nel merito
delle questioni.
Per quanto riguarda la questione degli iscritti, attualmente gli
iscritti alla scuola primaria del quartiere Dora sono 81 e 50
quelli alla scuola dell'infanzia, che è nello stesso edificio. A
nostra richiesta la scuola Saint-Roch ci ha comunicato di aver
segnalato al Comune le problematiche relative alla scuola. La
dirigenza della scuola, essendo consapevole del fatto che la
competenza è comunale, non ci ha mai segnalato tale questione,
perché la legge n. 23/1996 pone in capo ai Comuni gli edifici
ospitanti le scuole di base, a cui compete l'edilizia scolastica
del capoluogo. Mi sono fatto dare - gliene darò copia - le
segnalazioni che sono state effettuate dalla dirigenza scolastica,
quindi la lettera del 3 dicembre 2009, dove si evidenziava che la
scuola dell'infanzia nel quartiere Dora risulta al completo e si
segnala la lista di attesa; l'altra lettera del 18 febbraio 2011,
dove si evince che il plesso non soddisfa tutte le richieste di
iscrizioni con una lista di attesa; la lettera del 27 febbraio 2012
al Sindaco, dove si ribadisce la necessità di reperire nuovi locali
ed ipotizzare l'ampliamento della struttura; la lettera del 25
giugno 2012 e la lettera del 12 settembre 2012, che è l'ultima in
termini temporali.
Per quanto riguarda invece la seconda questione, per tutto ciò
che è di queste strutture che ospitano una scuola d'infanzia,
essendo le competenze degli enti locali che sono proprietari degli
immobili e responsabili delle verifiche, della pianificazione
dell'edilizia in generale e della loro tenuta complessiva
(ampliamento, nuova costruzione), ricordando che noi siamo
intervenuti in questi cinque anni con un piano straordinario di
circa 18.000.000 di euro, che dava la possibilità, pur essendo di
competenza comunale, ai Comuni di fare domanda su un bando per
ampliamenti, rimessa a norma, ristrutturazioni, fermo restando la
loro competenza di pianificazione, per quanto ci riguarda, nel
rispetto di queste competenze assegnate ai Comuni e dell'autonomia
comunale, siamo a disposizione per tutti gli enti locali che
ritengono opportuno un confronto su questi temi, però la
pianificazione rimane in capo a loro.
Président
- La parole à la Conseillère Carmela
Fontana.
Fontana (PD)
- Ringrazio l'Assessore per il suo
interessamento, sapevo che era di competenza comunale, so che si
sono mossi anche al Comune di Aosta per portare questa
problematica; l'ho fatto anche in Consiglio, perché so che
l'Amministrazione interviene proprio sulle scuole. Mi chiedevo se
su quei soldi che lei ha messo su quell'intervento di 18.000.000 di
euro il Comune ha fatto richiesta per risolvere questa
problematica. È stata fatta?
(interruzione di un Consigliere, fuori microfono)
...ho capito. Grazie.
Si dà atto che dalle ore 10,32 assume la presidenza il
Vicepresidente André Lanièce.
