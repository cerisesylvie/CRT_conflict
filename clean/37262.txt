Classificazione
CONSIGLIO REGIONALE
Attività consiliare d'aula



Oggetto del Consiglio n. 1081 del 25 marzo 2015 - Resoconto
OBJET N° 1081/XIV - Communications du Président de la
Région.
Président -
La parole au Président de la Région.
Rollandin (UV)
- Grazie Presidente.
Il 10 marzo scorso, con il Consiglio di amministrazione del
CELVA, con i referenti dell'area nord-ovest di Poste Italiane e con
la direttrice della filiale di Aosta, ho avuto un
incontro-confronto sul piano di razionalizzazione delle Poste
Italiane che, per quanto riguarda la Valle d'Aosta, non prevede la
chiusura di uffici postali, ma la riduzione degli orari di apertura
settimanale degli sportelli in otto comuni: Ayas, Challand, Doues,
Fontainemore, Torgnon, Champoluc, Bard e Saint-Oyen. In
quell'occasione abbiamo invitato Poste Italiane a riconsiderare le
misure ipotizzate e, anzi, a potenziare l'attività in periodi di
maggior afflusso turistico, considerato che gli uffici postali sono
un punto di riferimento importante anche sotto il profilo
dell'aiuto sociale per le persone che vivono in montagna. Il 18
marzo scorso Poste Italiane ha diffuso un comunicato stampa con cui
informa che procederà all'attuazione del piano di razionalizzazione
soltanto dopo aver completato il dialogo avviato con le Regioni sul
tema di una presenza territoriale, in considerazione del ruolo
sociale attribuito alla rete degli uffici postali. Solo al termine
di questo confronto - dice Poste Italiane - sarà data attuazione a
interventi di trasformazione dell'azienda, conciliando le esigenze
aziendali con le istanze e le eccezioni rappresentate dai
territori. C'è quindi soddisfazione per questa decisione di Poste
di rimandare l'attuazione del piano di razionalizzazione, recependo
anche le nostre osservazioni sul ruolo sociale e sulla presenza
capillare degli uffici postali sul territorio. Grazie.
Président
- Merci Président. Point 3 à l'ordre du
jour.
