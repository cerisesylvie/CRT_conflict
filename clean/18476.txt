Classificazione
BILANCIO E CONTABILITA' REGIONALE


Resoconto integrale del dibattito dell'aula
Oggetto del Consiglio n. 1582 del 4 ottobre 2000 - Resoconto
OGGETTO N. 1582/XI Disegno di legge: "Secondo provvedimento
di variazione al bilancio di previsione della Regione per l'anno
finanziario 2000 e rideterminazione di autorizzazioni di
spesa".
Articolo 1 (Autorizzazioni di maggiori o minori spese recate
da leggi regionali)
1. Le autorizzazioni di spesa recate dalle leggi regionali, come
rideterminate dalla legge regionale 3 gennaio 2000, n. 1 (Legge
finanziaria per gli anni 2000/2002) e successive modificazioni,
sono modificate, per l'anno 2000, nelle misure indicate
nell'allegato A.
Articolo 2 (Variazioni allo stato di previsione della spesa)
1. Allo stato di previsione della spesa del bilancio per l'anno
2000 sono apportate le seguenti variazioni come indicate, in
diminuzione, nell'allegato B e, in aumento, nell'allegato C:
a) in diminuzione
competenza lire 11.586.653.000
cassa lire 7.119.000.000;
b) in aumento
competenza lire 11.586.653.000
cassa lire 7.119.000.000.
Articolo 3 (Rifinanziamento fondo di rotazione di cui
all'articolo 10 della legge regionale 4 maggio 1998, n. 22)
1. Per il rifinanziamento del fondo di rotazione di cui
all'articolo 10 della legge regionale 4 maggio 1998, n. 22
(Interventi a favore delle piccole imprese per l'effettuazione di
investimenti) è autorizzato il trasferimento della somma di lire
1.500.000.000 (euro 774.685,35) da detrarsi dalle disponibilità del
fondo di rotazione per il commercio costituito dall'articolo 1
della legge regionale 30 dicembre 1982, n. 101 (Costituzione di
fondi di rotazione per l'artigianato, il commercio e la
cooperazione) esistente presso la finanziaria regionale Finaosta
S.p.A..
Articolo 4 (Modifica dell'allegato n. 1 al bilancio di
previsione - fondi globali)
1. A seguito delle variazioni disposte dall'articolo 2, comma 1,
lettera a), l'allegato n. 1 al bilancio per l'anno 2000 (Elenco dei
provvedimenti legislativi che si intendono finanziare con i fondi
globali) è così modificato:
a) il fondo iscritto al punto B.1.1. – Legge
quadro per la riorganizzazione del sistema di incentivazione delle
imprese – è diminuito di lire 600.000.000 (cap.
69000);
b) il fondo iscritto al punto B.1.2 – Interventi
finalizzati al risparmio energetico e alla diversificazione delle
fonti di energia – è diminuito di lire 600.000.000
(cap. 69020).
Articolo 5 (Sostituzione della lettera c) del comma 1
dell'articolo 11 della legge regionale 21 agosto 2000, n. 27)
1. La lettera c) del comma 1 dell'articolo 11 della legge
regionale 21 agosto 2000, n. 27 (Modifiche ed integrazioni a
disposizioni legislative aventi riflessi sul bilancio,
rideterminazione di autorizzazioni di spesa per gli anni 2000, 2001
e 2002 e prima variazione al bilancio di previsione 2000 e del
triennio 2000/2002) è sostituita dalla seguente:
"c) riconversione dell'area autoportuale di Pollein -
Brissogne;".
Articolo 6 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Allegati A, B, C
(Omissis)
Président
La parole au rapporteur, le Conseiller Rini.
Rini (UV)
Il provvedimento che stiamo esaminando si
riferisce ad un adeguamento di alcuni stanziamenti all'interno del
bilancio di previsione dell'anno 2000.
Si tratta di spostamenti tutti compensati, non solo nella spesa,
ma anche all'interno di ciascuna struttura, quindi per chiarezza
questo significa che non ci sono in questa variazione inserite
maggiori entrate e le risorse in diminuzione vengono assegnate ad
altri capitoli facenti riferimento allo stesso comparto di
spesa.
Questa operazione consente in maniera efficace e tempestiva di
intervenire su alcuni capitoli di bilancio che hanno avuto una
dinamica nella spesa, per i più svariati motivi, in aumento e nello
stesso tempo ci consente di recuperare da quelle voci che, a questo
punto, si ritengono non impegnabili entro la fine dell'anno. Il
tutto senza aumenti e con compensazione di settore, quindi senza
alcuna modifica programmatoria al bilancio stesso. In conclusione
questo provvedimento, che riguarda pochi capitoli, è un'operazione
che migliora l'operatività della Regione consentendo in tempi brevi
alcuni aggiustamenti che rendono più incisiva e maggiormente
efficace l'azione della Regione stessa. La variazione non
interviene sul triennale, ma rimane limitata all'esercizio 2000,
movimentando lire 11.586.653.000 in competenza e lire 7.119.000.000
per la cassa, interamente compensate con minori spese e, pertanto,
le risultanze finali del bilancio non sono modificate.
Non andrò ad esaminare i vari capitoli interessati dalle
variazioni in quanto gli allegati A e B del disegno di legge sono
sufficientemente chiari.
Président
La parole à l'Assesseur au budget, aux finances
et à la programmation, Agnesod.
Agnesod (UV)
Ringrazio il Consigliere relatore per la
relazione puntuale che ha voluto fare seppure in tempo breve e
ringrazio nel contempo tutti i consiglieri per aver voluto inserire
in questa seduta questa variazione di bilancio, che è una
variazione, come viene definita anche nella relazione, di carattere
tecnico, non programmatico. Ci sono stati degli adeguamenti di
stanziamenti che non intaccano la programmazione del bilancio
stesso.
Visto che c'è stato l'inserimento di urgenza, vorrei dare alcune
informazioni sul contenuto della variazione. Mi limiterò a seguire
quanto è avvenuto perché questa è poi la realtà, non posso andare a
fare delle considerazioni politiche su un argomento che di politico
non ha nulla. Dicevo, ci sono state delle modifiche, le operazioni
in aumento più significative sono in materia di agricoltura:
l'aumento nel capitolo di 2 miliardi relativo al rimborso di
contributi SCAU; 1.200 milioni per contributi ad aziende per
acquisto di macchine e attrezzi di lavoro; 1.730 milioni per
interventi di captazione acque ed opere accessorie.
Sono stati questi compensati da una diminuzione sempre nel
settore agricolo di due capitoli, che erano inseriti nel programma
pluriennale, realizzato ai sensi del regolamento dell'Unione
europea n. 2.978/92, di complessivi 4.388 milioni in quanto la
ritardata approvazione da parte della CE del piano di sviluppo
rurale 2000-2006 non permette il pagamento dell'annualità 2000 nel
corrente anno.
In materia di sviluppo economico sono stati assegnati 600
milioni per lo stanziamento relativo a contributi per
l'incentivazione dell'utilizzo del gas metano e per la
valorizzazione delle risorse energetiche e 600 milioni per
l'Artigiancassa per l'abbattimento di tasse relativo a
finanziamenti concessi. Queste somme sono state prelevate dai fondi
globali relativi, attraverso questo disegno di legge è possibile
fare il prelievo dai fondi globali senza attivare un apposito
disegno di legge specifico. Sono due fondi globali che prevedevano:
uno, legge quadro per la riorganizzazione del sistema di
incentivazione, quindi sono 600 milioni che vengono messi per
l'incentivazione dell'utilizzo del gas metano; l'altro, 600 milioni
finalizzati al risparmio energetico e alla diversificazione delle
fonti di energia.
In materia di sicurezza sociale abbiamo l'aumento dello
stanziamento di 800 milioni nel campo dell'assistenza a favore dei
minori ospiti di famiglie affidatarie e l'aumento dello
stanziamento relativo a contributi per l'educazione e la cura dei
bambini, la cosiddetta "legge sulla famiglia", per 1.492 milioni.
Per le riduzioni in questo caso c'è stata una compensazione su più
capitoli che non sono così facilmente identificabili, ma voi avete
l'allegato; sono comunque delle piccole riduzioni.
Credo che sostanzialmente questo è l'impianto del disegno di
legge. C'è da dire di uno spostamento dal fondo di rotazione della
legge n. 101 al fondo di rotazione della legge n. 22, leggi che
operano tutte e due nel settore del commercio, però la legge n. 101
è una legge datata che non è più attivata in quanto è penalizzata
rispetto alla legge n. 22, quindi ci sono 1.500 milioni che vengono
spostati sempre nello stesso settore da questa legge n. 101, che
non è utilizzata, alla legge 22, dove invece le richieste sono in
aumento e i fondi sono necessari.
Alla fine c'è una modifica per quanto riguarda un errore
materiale che era stato inserito nella prima variazione di
bilancio, si era individuato l'intervento nell'area aeroportuale
anziché nell'area autoportuale di Pollein.
Questo è il contenuto del disegno di legge.
Président
La discussion générale est ouverte.
La parole au Conseiller Curtaz.
Curtaz (PVA-cU) Intervengo solo per porre una domanda
all'Assessore competente: quali sono le ragioni dell'urgenza che
hanno indotto la Giunta a chiedere l'iscrizione oggi all'ordine del
giorno di questo disegno di legge?
Président
Si personne ne souhaite intervenir, la
discussion générale est close.
La parole à l'Assesseur au budget, aux finances et à la
programmation, Agnesod.
Agnesod (UV)
Quanto all'urgenza, questi spostamenti sono
stati fatti perché su alcuni capitoli non c'era la possibilità di
spendere in quanto, come ho detto prima, erano collegati con alcune
leggi e alcune situazioni, pertanto queste somme sono state messe
su altri dove c'è la possibilità di spendere.
Considerati i tempi per l'entrata in vigore del disegno di legge
e per la redazione degli atti di applicazione da parte della
Giunta, i tempi sono estremamente stretti prima della fine
dell'anno, in caso contrario tutti questi 11 miliardi vanno in
economia, sono inutili.
Questo mi sembra faccia apprezzare ancora di più l'operato dei
consiglieri perché si tratta di un'operazione tecnica che però crea
le condizioni per una dinamicità del procedere della Regione. La
Regione non deve essere sempre vista come quell'ente che impiega
dei mesi per mandare avanti un provvedimento.
Président
Nous procédons à l'examen du projet de loi
article par article.
Je soumets au vote l'article 1
er
:
Conseillers présents et votants: 25
Pour: 22
Contre: 3
Le Conseil approuve.
Je soumets au vote l'article 2:
Conseillers présents et votants: 25
Pour: 22
Contre: 3
Le Conseil approuve.
Je soumets au vote l'article 3:
Conseillers présents et votants: 25
Pour: 22
Contre: 3
Le Conseil approuve.
Je soumets au vote l'article 4:
Conseillers présents et votants: 25
Pour: 22
Contre: 3
Le Conseil approuve.
Je soumets au vote l'article 5:
Conseillers présents et votants: 25
Pour: 22
Contre: 3
Le Conseil approuve.
Je soumets au vote l'article 6:
Conseillers présents et votants: 25
Pour: 22
Contre: 3
Le Conseil approuve.
Je soumets au vote l'annexe A:
Conseillers présents et votants: 25
Pour: 22
Contre: 3
Le Conseil approuve.
Je soumets au vote l'annexe B:
Conseillers présents et votants: 25
Pour: 22
Contre: 3
Le Conseil approuve.
Je soumets au vote l'annexe C:
Conseillers présents et votants: 25
Pour: 22
Contre: 3
Le Conseil approuve.
Je soumets au vote le projet de loi dans son ensemble:
Conseillers présents et votants: 25
Pour: 22
Contre: 3
Le Conseil approuve.
