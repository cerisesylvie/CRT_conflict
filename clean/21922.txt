Classificazione
CONSIGLIO REGIONALE
Attività consiliare d'aula



Oggetto del Consiglio n. 1626 del 5 dicembre 2005 - Resoconto
OBJET N° 1626/XII - Communications du Président de la
Région.
Presidente - La parola al Presidente della Regione, Caveri.
Caveri (UV) - Très brièvement trois arguments.
Nous avons eu le plaisir de recevoir au Val d'Aoste le Ministre
des télécommunications, M. Landolfi, qui a participé à une
inauguration qui s'est tenue à Ayas: c'est une technologie qu'on a
fait démarrer lors d'une cérémonie officielle samedi, il s'agit
d'une technologie qui s'appelle "Wimax", qui permet d'obtenir
internet performant même dans les vallées les plus difficiles de
notre région. Il faut tenir compte que cette technologie "Wimax"
est une technologie qui a été expérimentée pour la première fois en
Europe au Val d'Aoste et il me paraît que cela démontre l'utilité
de suivre avec beaucoup d'attention l'ensemble des nouvelles
technologies.
Hier par contre il y a eu la visite du Ministre des travaux
publics, M. Lunardi, qui a visité la dernière partie de l'autoroute
du Mont Blanc, qui s'ouvrira dans une année. Cela c'est tout à fait
positif. Hier on a rappelé M. Franco Colombo, qui a été
"Amministratore delegato" soit de la "RAV" que du tunnel du Mont
Blanc pendant les dernières années et donc on a profité de la
journée d'hier pour le rappeler dans son rôle, qui a été tout à
fait utile dans les rapports avec notre Région. Hier j'ai confirmé
au Ministre l'ensemble de nos requêtes et il me paraît que cette
visite s'est avérée tout à fait utile.
Troisièmement j'ai eu le plaisir, avec Madame Adriana Viérin,
qui représentait officiellement le Conseil, de visiter une Région
de la République Tchèque: Liberec. Une Région grande comme la nôtre
et qui a des caractéristiques de montagne, même si sont des
montagnes plus petites (le sommet de Liberec fait 1.200 mètres).
Cette visite rentrait dans une logique de "partnership" un peu
partout en Europe et je trouve que ces confrontations avec le
pouvoir local dans les différentes Régions européennes nous
permettent d'améliorer nos connaissances et d'entreprendre toute
une série de rapports politiques qui se démontreront tout à fait
utiles.
Président - La parole au Conseiller Curtaz.
Curtaz (Arc-VA) - Voglio intervenire brevemente sull'incontro
svoltosi ieri fra le autorità regionali e il Ministro Lunardi,
premettendo che non ho partecipato all'incontro, quindi le
informazioni che ho sono quelle riportate attraverso interviste dal
"TG3" regionale delle 19,30 di ieri. Devo dire che ci sono state
due cose che mi hanno particolarmente colpito in senso negativo. La
prima riguarda il Presidente Caveri, perché parlando del problema
del raddoppio del tunnel del Monte Bianco ha riferito
dell'opposizione dei Francesi a questa eventuale opera, mentre si è
completamente dimenticato di ricordare ai cittadini che il
Consiglio regionale non più di qualche settimana fa ha ribadito una
posizione ormai storica di contrarietà, per le ragioni che ci sono
note. Il fatto che il Presidente Caveri si sia dimenticato di
questo piccolo particolare mi è sembrato un punto molto
negativo.
Riguardo sempre all'intervista del Ministro Lunardi, non voglio
aprire una "querelle" né con il Ministro Lunardi, né con i colleghi
de "La Casa delle Libertà", perché conosciamo troppo bene le
posizioni reciproche, ma vi è una cosa che ho trovato
particolarmente irritante e la voglio denunciare, anche perché
bisognerebbe cominciare a fare chiarezza su certe cose. Il Ministro
Lunardi può ovviamente dire quali sono le sue opinioni a proposito
del raddoppio del Monte Bianco, a proposito dell'Aosta-Martigny, a
proposito della "TAV", a proposito della Valle di Susa. Quello che
secondo me non è corretto fare - oggi cerco di correggere questa
sua impostazione - è riferire il pensiero degli altri, perché dire,
come ha fatto ieri il Ministro Lunardi, che la Valle di Susa è
contro la ferrovia, è dire una "bestialità"! Visto che questa è una
storiella che i "media" nazionali e forse anche europei stanno
ripetendo da settimane per sminuire una protesta pacata, ancorché
ferma, di una Valle che unanimemente è contro l'opera di alta
velocità e quando dico "unanimemente" dico tutti i sindaci, tutti i
parroci, tutti i medici di base, tutti i consigli comunali, tutte
le comunità montane ed è inverosimile che siano tutti dei radicali
ambientalisti, allora le loro ragioni le avranno... ma soprattutto
non è vero che costoro sono contro la ferrovia. Questa è una
favoletta! In Val di Susa sono assolutamente favorevoli alla
ferrovia e hanno un progetto alternativo: quello del rimodernamento
dell'attuale linea ferroviaria a doppio binario (la
Torino-Modane-Lyon), tant'è che, prendendo spunto da un progetto
francese sull'ammodernamento, hanno anche fornito dei dati.
L'ammodernamento costerebbe circa 1 miliardo di euro; l'alta
velocità, la T.A.V., oltre a tutti i danni ambientali e i sospetti
che si hanno rispetto alla salute delle persone per la presenza
dell'amianto nelle gallerie, costerebbe 16 miliardi. I
manifestanti, i sindaci, le amministrazioni della Valle di Susa
quindi non dicono di essere contro la ferrovia, ma dicono di essere
contro quel progetto dell'alta velocità, perché dispendioso, perché
inutile, perché vi sono dei progetti alternativi che costerebbero
un sedicesimo di quello che costerebbe l'alta velocità. Questa in
sintesi è la posizione della Val di Susa, che si può condividere o
non condividere, ma non si può dire, come continua a fare certa
stampa e il Governo regionale:
"queste persone sono dei
pazzi"
, perché da una certa parte sono contro i TIR e
dall'altra parte sono contro le ferrovie.
Apro ancora una parentesi: è meglio che ce lo diciamo tutti che
il progetto dell'alta velocità non prevede il trasporto delle
merci, quindi attraverso il progetto dell'alta velocità non ci
sarà, se non in minimissima parte, il trasferimento delle merci
dalla gomma alla rotaia, tant'è vero che contestualmente all'alta
velocità il Ministro Lunardi prevede il raddoppio del Fréjus,
quindi del tunnel per autotrasporto.
Presidente - La parola al Consigliere Lattanzi.
Lattanzi (CdL) - Visto che il collega Curtaz ha voluto dire la
sua, mi sembra giusto - visto che ho avuto l'opportunità di stare
con il Ministro Lunardi ieri pomeriggio - di dire il pensiero
autentico, perché poi uno può dire tutto quello che vuole.
Prendiamo atto che la Val di Susa protesta, perché non fa piacere a
nessuno vedersi passare l'alta velocità nella propria Valle,
prendiamo atto - bisogna dirlo con molta franchezza - che la
protesta è nata ed è stata montata su un pericolo di amianto di cui
nessuno sa nulla, perché i carotaggi vengono impediti e senza di
questi diventa difficile sapere se l'amianto può creare dei
problemi o meno, prendiamo atto che non la Torino-Lione, ma la
Lisbona-Kiev dovrebbe prevedere fra Torino e Lione una ferrovia a 2
binari elettrificata, cioè alta velocità per tutto l'asse
orizzontale dell'Europa, ma in quel passaggio, siccome ai "Verdi"
dà fastidio, bisognerebbe passare a passo d'uomo con 2 binari
elettrificati. Prendiamo atto, questa è la vostra visione; peccato
che il mondo è fatto diverso, peccato che, se nel mondo non sei
collegato, sei fuori dal mercato, se non lasci le persone muoversi
ad alta velocità, si muovono su altre linee, possiamo anche
prevedere che il futuro sia fatto con la "capretta di Heidi su per
i monti" ma, se non ci si può muovere, probabilmente non si può
neanche mangiare.
Detto questo, poi ognuno conosce le proprie posizioni, ma
diciamocela tutta: da Lisbona a Kiev voi proponete che il tratto
Torino-Lione sia una semplice ferrovia rammodernata a 2 binari
elettrificata, tutto il resto "TAV", cioè tutto il resto
dell'Europa la percorriamo ad alta velocità, merci e passeggeri.
Sulle merci voglio dire una battuta, perché ieri il Ministro è
stato chiaro: la volontà del Ministro Lunardi e del Governo che
rappresenta - lo rappresenta ancora per 4 mesi e lui auspica anche
per i prossimi 5 anni - è quella di portare i TIR sulle ferrovie.
Non dite cose diverse, lo ha detto ieri, la volontà nei prossimi
anni - fermo restando che si ammodernizzino le tratte ferroviarie
ad alta velocità dove possono viaggiare anche a velocità normale i
TIR - è quella di spostare tutto il traffico di gomma sulle
ferrovie. Il ragionamento dei raddoppi delle canne del Fréjus, del
Monte Bianco e di tutti i tunnel quindi oggi è legato alla logica
della sicurezza.
Qualcuno dovrebbe spiegarci perché in Valle d'Aosta dovremmo
aver speso centinaia di miliardi per fare un'autostrada che ci
viene invidiata - ieri se n'è inaugurato un ultimo tratto
tecnologicamente molto avanzato -, perché dovremmo avere
un'autostrada a quattro corsie che si infila in una canna sola a
due corsie. Sfido il collega Curtaz, visto che lui è così
tranquillo che basti una canna sola, a mettersi dentro il tunnel
del Monte Bianco sulla riga bianca e a farsi passare dai TIR che
gli passano a 2 centimetri dalle orecchie. Così capirebbe che non
basta mettere un po' di verde, di lucine viola e bianche per creare
la sicurezza in un tunnel.
Il Presidente della Regione ieri ha auspicato un rinforzamento
della tratta ferroviaria al di sotto del tunnel, questa è una
posizione legittima, il Ministro l'ha accolta, ne ha preso atto,
verificherà se è percorribile la strada dell'opportunità del
raddoppio ferroviario e non autostradale; il Ministro ha ribadito
la sua convinzione altrettanto legittima che sarebbe meglio
raddoppiare la sicurezza del tunnel perché il traffico aumenta del
3-4% l'anno - quello leggero, non quello dei TIR che verrà spostato
sulle ferrovie - per effetto della mobilità dei turisti, delle
persone e delle merci, quindi in 10 anni sarebbe un 40-50% in più
del traffico odierno, non si può pensare di fare una galleria di
sicurezza pensando all'oggi, la si fa pensando a fra 10 anni, che
saranno i tempi per costruire una nuova galleria e dare più
sicurezza non ai TIR - che viaggeranno sui treni -, ma alle persone
che dovranno attraversare quel tunnel. Vi è una posizione molto
chiara del Presidente Caveri: una volontà di ragionare su un
raddoppio ferroviario; vi è l'altrettanta chiara posizione del
Ministro: quella del raddoppio in sicurezza del tunnel del Monte
Bianco e di spostare la gomma sui treni. Tutto il resto è
legittimo, però, come è stato chiesto dal collega Curtaz di non far
mettere in bocca dal Ministro a quelli della Val di Susa certe
posizioni non veritiere, altrettanto raccomando al collega Curtaz
di non mettere al Ministro in bocca delle parole che non ha mai né
detto, né pensato.
Presidente - La parola al Consigliere Sandri.
Sandri (GV-DS-PSE) - Mi sembra che le popolazioni alpine abbiano
un comportamento un tantino schizofrenico, nel senso che, se è vero
che tutta la popolazione della Val di Susa ha preso tale posizione
contraria all'alta velocità o alta capacità, è interessante
ricordare in questa sede che 2 cantoni della Svizzera vicini a noi,
il Vallese e Berna, hanno litigato furiosamente per ottenere una
linea ad alta velocità con un nuovo grande traforo: quello del
Loetschberg, che sarà attivato per la fine dell'anno prossimo,
perché questo ha significato per queste 2 Regioni alpine una
straordinaria stagione di sviluppo sia per gli investimenti diretti
nei lavori di costruzione, sia perché questo consente di fare
impressionanti risparmi dal punto di vista dei trasporti e quindi
consentire ad una stazione sciistica come quella di Crans-Montana
di essere a un'ora da Zurigo e non più a 2 ore e agli Zurighesi di
poter andare a sciare in giornata e rientrare senza grandi fatiche.
Credo siano riflessioni che abbiamo anche noi in Valle d'Aosta,
perché la lentezza della ferrovia Aosta-Chivasso-Torino comporta
dei grossi problemi per quanto riguarda l'appesantimento delle
relazioni, l'impossibilità di sfruttare questo mezzo di
comunicazione per portare gente alle nostre stazioni di sci.
Pensiamo solo se Pila fosse collegata ad un'ora da Torino cosa
significherebbe non avere l'impatto inquinante delle auto.
La passionalità con cui il collega Curtaz ha difeso le
popolazioni, direi un gruppetto di popolazioni della Val di Susa,
contrasta con una presa di posizione del Presidente Ciampi, che ha
voluto onorare questo Consiglio non più tardi di qualche settimana
fa della sua presenza e che con grande semplicità ha spiegato che
questo è un grande progetto per il rilancio dell'Italia. Penso che
la passionalità vada bene, però riconoscere che dall'altra parte
esistono anche personalità di un certo spessore che non la pensano
nella stessa maniera e non per questo sono dei distruttori di
territorio penso sia un dovere per tutti noi; per cui riflettere su
tale tema in maniera più seria e pacata potrebbe essere utile a
tutti.
Presidente - La parola al Presidente della Regione, Caveri.
Caveri (UV) - Solo per una precisazione. Immagino che il
Consigliere Curtaz si riferisse all'intervista della "RAI" che
riportava la risposta alla domanda:
"Cosa ne pensa delle
dichiarazioni del Ministro Lunardi
?
"
. Ho detto che le
dichiarazioni del Ministro Lunardi erano infondate perché il
raddoppio del traforo non esiste più nell'ultima deliberazione CIPE
e poi perché i Francesi sono contrari. Come sa, la "RAI" ti
intervista per 10 minuti e poi mette 15 secondi a propria scelta.
Quello che voglio dire è che nell'intervento pubblico, all'interno
della galleria, ho ricordato la posizione della Valle d'Aosta. Poi
sulla Val di Susa un giorno o l'altro ci divertiremo... perché non
sono andato in Val di Susa qualche giorno fa per la manifestazione,
io la Val di Susa la frequento da almeno 15-16 anni avendo un
rapporto politico con tutti gli amministratori locali da molto
tempo. Allora un giorno ci divertiremo a raccontare scena e
retroscena della "TAV".
