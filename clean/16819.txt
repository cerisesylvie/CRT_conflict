Classificazione
ISTRUZIONE PUBBLICA
LINGUA FRANCESE


Resoconto integrale del dibattito dell'aula
Oggetto del Consiglio n. 115 del 7 ottobre 1998 - Resoconto
SÉANCE DU 8 OCTOBRE 1998 (MATIN)
OGGETTO N. 115/XI Disegno di legge: "Disciplina dello
svolgimento della quarta prova scritta di francese agli esami di
Stato in Valle d'Aosta".
Président Je vous rappelle que nous discutons le point 22.1 à
l'ordre du jour, projet de loi n° 6, présenté par le Gouvernement
régional en date du 16 septembre 1998: "Disciplina dello
svolgimento della quarta prova scritta di francese agli esami di
Stato in Valle d'Aosta".
Article 11, "Dichiarazione d'urgenza". Je rappelle que pour la
votation de cet article la majorité absolue des membres de ce
Conseil est requise.
La parole à la Conseillère Secondina Squarzino.
Squarzino (PVA-cU) Stiamo votando adesso l'ultimo articolo della
legge che riguarda la dichiarazione d'urgenza. Credo che la
debolezza del procedimento di tutto questo disegno di legge sta
nella lentezza con cui è stata condotta la trattativa. Adesso,
all'improvviso tutto diventa urgente. Siamo contro questo articolo,
come siamo contro tutta quanta la legge.
Président Je soumets au vote l'article 11:
Conseillers présents et votants: 32
Pour: 22
Contre: 10
Le Conseil approuve.
Le Conseil approuve l'article 11 avec la majorité requise par
l'article 31, 3° alinéa du Statut spécial.
Nous mettons en votation le tableau A présenté par l'Assesseur
Pastoret.
La parole au Conseiller Marguerettaz.
Marguerettaz (Aut) Si tratta di quella tabella di cui abbiamo
parlato ieri? Qualcuno ieri ha iniziato questo Consiglio dicendo
che la notte aveva portato un "qualche" consiglio. Chiedo
all'Assessore se in merito a questa tabella "qualche altro
consiglio" è sopraggiunto nel corso della notte!
Président La parole à l'Assesseur à l'éducation et à la culture,
Pastoret.
Pastoret (UV) Ammetto che non ho capito bene il senso della
domanda, comunque questa tabella A sostituisce quello che era
l'allegato B del regolamento e fissa la conversione del punteggio
in quindicesimi per la valutazione in decimi ai fini della
certificazione e quindi della spendibilità.
I livelli di riparametrazione sono fissati alla sufficienza che
in quindicesimi è a dieci e che sono riportati a sei per la
valutazione in decimi. Se ci sono poi altre richieste posso
chiarire.
Président La parole au Conseiller Marguerettaz pour la deuxième
intervention.
Marguerettaz (Aut) Per dichiarazione di voto. Voteremo contro
questa tabella per i motivi che abbiamo già avuto modo di spiegare
ieri.
Noi abbiamo capito che il meccanismo della legge nazionale ha
fatto sì che il conteggio del punteggio in quindicesimi, per
permettere il raggiungimento globale della sufficienza, deve
richiedere un punteggio in quindicesimi che è leggermente superiore
alla sufficienza. Questa è l'impalcatura, ripeto, della legge
nazionale.
Visto che in questa tabella invece si decide quali punteggi
vengono iscritti in quella famigerata apposita casella riguardante
la valutazione della prova di francese, riteniamo che si possa
tranquillamente far corrispondere la votazione non di dieci
quindicesimi, ma di nove quindicesimi alla sufficienza.
Questa non è una questione matematica, Assessore, è una
questione di volontà politica. Comunque a nostro avviso era
possibile fare questo sforzo, un piccolo sforzo per la verità; non
lo si è voluto fare, pertanto voteremo contro questa tabella A.
Président La parole à l'Assesseur à l'éducation et à la culture,
Pastoret.
Pastoret (UV) Per chiarire: o noi prendiamo per buona una
valutazione che viene fatta dalla commissione d'esame in sede di
valutazione, quindi i dieci punti che rappresentano la sufficienza
sulla base dei quindicesimi, e con una sola valutazione
raggiungiamo due risultati, oppure facciamo due valutazioni diverse
e separate con tutte le conseguenze che questo poi comporta.
Sottoponiamo gli alunni a due gradi di giudizio diversi.
Président La parole au Conseiller Lattanzi.
Lattanzi (FI) È inutile che continuiamo a girare attorno a
questo aspetto. Questa tabella esiste, perché esiste la volontà
politica di mettere la valutazione dell'esame della prova di
francese all'interno dei 100 punti. Quindi siamo contrari a questa
tabella, perché persegue quel disegno.
È evidente quello che dice Marguerettaz: si può fare una
valutazione diversa se la prova di francese è esterna ai 100
punti.
È evidente che avete bisogno di allegare la tabella con questo
tipo di conteggio, giustificando che il Ministero vi abbia imposto
di fatto di farlo; è comprensibile la vostra motivazione tecnica,
ma è altrettanto comprensibile la vostra volontà politica. Quindi
no alla volontà politica della valutazione all'interno dei 100
punti, di conseguenza no alla tabella allegata.
Président La parole au Conseiller Curtaz.
Curtaz (PVA-cU) Voglio esprimere il dissenso del nostro gruppo
su questo tipo di tabella. Non voglio utilizzare toni polemici, che
pure potrebbero essere del caso, ma voglio far rilevare su questo
punto - cosa che è avvenuta anche ieri peraltro - un'incongruenza
che è palese. Normalmente le sufficienze si ottengono quando noi
ragioniamo in decimi con i sei decimi: si prende sei e si è
sufficienti. Se riportiamo matematicamente i sei punti, espressi in
decimi, in quindicesimi, otteniamo matematicamente il numero nove.
Quindi la sufficienza dovrebbe rilevarsi ai nove quindicesimi.
Qua invece ci troviamo di fronte a una tabella che prevede una
sufficienza irragionevole - da questo solo punto di vista - di
dieci quindicesimi, per essere sufficienti occorrono dieci
quindicesimi, e quindi si tratta di un'ulteriore penalizzazione per
chi dovrà avere la spendibilità in francese.
Président La parole à l'Assesseur à l'éducation et à la culture,
Pastoret.
Pastoret (UV) Vorrei chiarire in modo definitivo questo che è, a
mio avviso, un modo un po' strano di girare attorno al
problema.
Si continua a dire che gli studenti valdostani sono penalizzati
e si fa riferimento alle famose tre prove, ai famosi quarantacinque
punti che ci sono a livello nazionale, facendo finta di non sapere,
o forse non sapendo, non lo so, che a livello nazionale sono
quarantacinque punti per tre prove scritte, le quali hanno quindici
punti per la valutazione e che la sufficienza è fissata a dieci
punti, proprio per quel meccanismo che già ieri ho avuto modo di
spiegare. E cioè, dieci più dieci più dieci sono trenta che,
aggiunti al credito scolastico di otto, più la sufficienza - che è
prevista con il punteggio minimo di ventidue per la prova orale -
portano a sessanta che è la sufficienza all'interno dei cento
punti. Questo a livello nazionale.
Qui abbiamo quarantacinque punti, di cui quindici per la seconda
prova, quindici per la terza prova e quindici totali derivanti
dalla media della prova di francese e della prova di italiano;
abbiamo, come succede a livello nazionale, la necessità di
raggiungere i famosi sessanta punti perché gli alunni abbiano la
sufficienza. Quindi il dieci non è un'invenzione nostra, è un dato
di fatto che c'è, perché se si vuole che gli alunni raggiungano i
sessanta centesimi, bisogna che la riparametrazione venga fatta a
questo livello. A meno che domani mattina lo Stato non cambi la
legge sull'esame di maturità e non dica che la sufficienza si
raggiunge a cinquantasette, per cui allora potremmo dar seguito a
quanto chiesto dal Consigliere Curtaz e fissare la sufficienza a
nove.
Président Je soumets au vote le tableau A:
Conseillers présents et votants: 33
Pour: 23
Contre: 10
Le Conseil approuve.
J'ouvre la discussion pour ce qui est des explications de vote
sur l'ensemble de la loi.
La parole au Conseiller Curtaz.
Curtaz (PVA-cU) Con le dichiarazioni di voto siamo ormai giunti
all'epilogo di una, io direi, brutta vicenda sotto più profili e
all'epilogo di un dibattito assembleare a mio giudizio assai
deludente. Dobbiamo infatti constatare al termine della discussione
degli articoli, discussione che è stata ampia, approfondita, che ci
ha impegnato ieri pomeriggio, ieri sera e anche una parte della
notte, dobbiamo constatare purtroppo che l'impianto complessivo
della legge così come proposto dalla maggioranza rimane invariato.
E neppure i tentativi dell'opposizione di portare miglioramenti
alla legge hanno dato esiti positivi. Basti dire che ieri su oltre
quaranta emendamenti presentati dall'opposizione la maggioranza ne
ha fatto passare solo uno, su una questione peraltro secondaria e
perché si trattava di un emendamento necessitato, andando a coprire
una dimenticanza del disegno di legge della Giunta.
Sono stati respinti tutti i punti che ritenevamo essenziali,
punti migliorativi al disegno di legge governativo: respinta dalla
maggioranza la proposta di valutare separatamente la prova di
francese; respinta anche la proposta alternativa di valutare
complessivamente tutte le prove d'esame, senza indicazioni
specifiche e discriminatorie del voto di francese; a proposito
della spendibilità totale, rinviato di dodici mesi l'esame
sull'eventuale spendibilità della prova di francese per i laureati.
E qui voglio fermarmi un momento, perché si tratta di una questione
che a mio giudizio va ancora una volta spiegata, visto che da parte
di qualche consigliere di maggioranza si è tentato di introdurre
degli elementi di confusione e di equivoco su questo punto.
A giustificare la proposta del rinvio di dodici mesi ci si è
detto: guardate che per valutare i laureati, in molti casi sono
necessarie competenze specifiche, e quindi dobbiamo riordinare
tutta quella che è la normativa dei concorsi per i laureati.
L'osservazione è di per sé vera, perché lo sappiamo anche noi che
ci sono delle qualifiche professionali che necessitano di
particolari competenze in lingua francese.
Abbiamo fatto ieri degli esempi, li possiamo per l'ennesima
volta ripetere. Se io faccio il bibliotecario, avrà bisogno di una
particolare competenza in francese; se io sono responsabile
dell'Ufficio legislativo e devo scrivere leggi in francese, devo
avere quella particolare competenza in francese. Ma non così se
faccio l'ingegnere, non così se faccio l'architetto, non così se
faccio il medico, non così se faccio il veterinario, e via dicendo!
Però di fronte a quest'osservazione giusta viene introdotto un
elemento di confusione, dicendo: non possiamo parlare oggi della
spendibilità.
Non è assolutamente vero, perché la spendibilità non riguarda
queste cose, non riguarda questi accertamenti qualificati, ma
riguarda esclusivamente l'accertamento preliminare della conoscenza
della lingua francese, che nulla ha a che vedere con questi
accertamenti ulteriori.
Allora ben poteva la maggioranza, senza dare adito ai dubbi
fondati che oggi abbiamo, proporre onestamente la spendibilità fin
da ora riguardo all'accertamento preliminare della lingua francese,
e rimandare ad un successivo disegno di legge tutte quelle
correzioni necessarie per introdurre uno specifico controllo della
capacità di conoscenza della lingua francese là dove questo è
richiesto. Questa mi sembra una cosa chiarissima. Mi auguro che
oggi, di fronte a questo ennesimo chiarimento, non ci venga di
nuovo portata questa argomentazione perché cominceremmo a dubitare
o dell'intelligenza di chi la propone, o del rispetto che ha chi la
propone nei confronti dell'intelligenza degli altri, perché questa
cosa si poteva risolvere benissimo. È stata una decisione politica,
non tecnica, quella di rinviare di dodici mesi il problema della
spendibilità anche per i laureati.
Tra l'altro, ieri nessuno lo ha rilevato, ma questa mattina ci
ho pensato, questa cosa ha un'ulteriore conseguenza abbastanza
significativa, ed è la seguente. I ragazzi che fanno quest'anno
l'ultimo anno, a causa del rinvio dei dodici mesi non potranno più
beneficiare, anche se la normativa venisse applicata, della
spendibilità per la laurea. Sarebbe l'unica generazione di studenti
che non può beneficiare di questa spendibilità, perché se venisse
approvata fra un anno, comincerebbero a beneficiarne gli alunni
dell'anno scolastico 1999-2000, a meno che si voglia dire che
questo sia… come no?
(interruzione del Consigliere Rollandin, fuori microfono)
… non importa, è l'esame di oggi che
conta e non la laurea fra quattro anni, Rollandin! Perdonami, lo
rispiego un'altra volta e poi vediamo chi ha ragione. Allora, se
faccio l'esame di maturità nell'anno scolastico 1998-1999, avrò un
accertamento di spendibilità della lingua francese che vale solo
per i diplomati. Se questa spendibilità viene allargata ai laureati
fra dodici mesi, non potrà più valere per questi studenti che nel
frattempo hanno già dato l'esame, ma varrà a cominciare da quelli
dell'anno successivo. Dunque gli studenti che faranno l'esame, non
ne potranno beneficiare, a meno che si dica - ma finora nessuno lo
ha detto - che questa normativa avrà valore retroattivo...
(nuova interruzione del Consigliere Rollandin, fuori
microfono)
… adesso non entriamo in questi
dettagli, perché non vorrei fuorviare la discussione essenziale su
questi punti. Dicevo che questo è un addentellato delle altre
osservazioni che sono state fatte.
Oltre a queste, che sono le questioni essenziali che ho voluto
rimarcare, ci sono altre due questioni che sono particolarmente
deludenti, anche se possono sembrare nell'insieme questioni minori.
L'una l'abbiamo appena accennata parlando dell'articolo 11. La
prima incongruenza è quella che per la spendibilità occorrerà una
particolare sufficienza in francese di dieci quindicesimi e non di
nove quindicesimi, come sarebbe matematicamente corretto. Su questo
punto credo che vada fatta chiarezza, perché capisco quando
l'Assessore dice che c'è una valutazione in decimi e in
quindicesimi per quanto riguarda il punteggio complessivo
all'interno dell'esame di maturità, ma qua stiamo parlando di una
valutazione ai fini della spendibilità e quindi di una valutazione
diversa, che potrebbe essere valutata in maniera più corretta e
meno penalizzante.
Infine, ne accenno solo perché la discussione è già stata fatta
ieri sera, credo che sia inadeguata la normativa per i ragazzi
provenienti da fuori Valle che frequenteranno l'ultimo anno e
faranno la prova di francese con una prova differenziata, che però
verrà valutata con gli stessi criteri della prova generale.
Vengo rapidamente a concludere perché il tempo a mia
disposizione sta per scadere o è scaduto. Vorrei dire che di fronte
a queste incongruenze, a queste negatività che ho espresso, il
nostro voto nei confronti del provvedimento sarà decisamente
negativo, e visto che qui di democrazia sostanziale ne abbiamo
vista pochina, ci riserviamo come gruppo di promuovere un comitato
per la proposizione di un referendum abrogativo, o ancora meglio di
appoggiare la costituzione di un comitato spontaneo che voglia dare
ai cittadini la possibilità di esprimere la propria opinione su
questi temi.
Credo infine, ed è veramente l'ultima osservazione, che questo
dibattito assembleare verrà ricordato come un'occasione persa per
insegnare meglio il francese in Valle d'Aosta e per far amare il
francese alla nostra regione.
Président La parole au Conseiller Tibaldi.
Tibaldi (FI) Sintetizzerò in queste considerazioni finali le
ragioni per cui il gruppo di Forza Italia non voterà questo
provvedimento legislativo.
Abbiamo assistito ieri a un dibattito lungo e articolato, dove è
emersa, oltre all'incongruenza dell'impianto normativo soprattutto,
la debolezza dei ragionamenti e delle argomentazioni sostenute
dall'Assessore Pastoret. Debolezza dei ragionamenti e delle
argomentazioni condita anche di sostanziali falsità riferite
dall'Assessore in sede d'illustrazione del provvedimento di legge.
Egli ha detto testualmente che questo provvedimento sarebbe il
frutto delle negoziazioni della Giunta con il corpo studentesco,
con i genitori, con i sindacati e con gli insegnanti e ha
altrettanto accusato gli studenti di aver cambiato avviso ogni
giorno: "chaque jour on change d'avis". Mi sembra che questa sia
un'umiliazione della dignità di un corpo studentesco, che deve
avere tutto il rispetto che merita essendo nella nostra regione
comunque un corpo sociale che ha una notevole valenza; pertanto
ritengo che queste dichiarazioni siano state gravemente offensive
delle legittime istanze proposte dagli studenti.
Quali sono le ragioni sostanziali per cui non votiamo questo
provvedimento? Perché esso, introduce un evidente elemento di
discriminazione, facendo sì che la prova di francese venga valutata
nel risultato globale e quindi crei nello studente valdostano una
situazione nettamente sfavorevole nei confronti dei colleghi di
altre regioni. Pensiamo agli studenti valdostani che vogliono
recarsi a lavorare in altre regioni d'Italia e che rischiano di
avere un punteggio decisamente penalizzato o a studenti che
vogliono iscriversi a università che prevedono il numero chiuso,
dove la valutazione del punteggio di ingresso è quanto mai
importante.
Abbiamo visto ancora stamane quale ulteriore elemento di
discriminazione nella valutazione viene inserito, poiché in Valle
d'Aosta la sufficienza non corrisponde al voto "sei" come nel resto
d'Italia, ma corrisponderà a 6,7, cioè ai dieci quindicesimi. E
l'Assessore Pastoret lo ha ribadito in maniera altrettanto
evidente, sia ieri sia oggi.
Questo disegno di legge mortifica inoltre la professionalità
degli insegnanti, che per anni impartiscono lezioni di francese
agli studenti di ogni ordine e grado, e non riconosce loro la
competenza professionale, attribuendo alla prova di francese una
spendibilità estremamente limitata, a differenza della spendibilità
totale e illimitata che il gruppo di Forza Italia ha richiesto
attraverso un pacchetto di emendamenti - ventisette per
l'esattezza! - che sono stati tutti puntualmente respinti da questa
maggioranza.
Di conseguenza la lingua francese non viene assolutamente
valorizzata. Anzi, questo provvedimento favorisce il ripudio di una
lingua perché cerca di considerarla quale lingua reale, mentre in
realtà - come abbiamo avuto occasione di dire nel corso della
discussione generale - si tratta di una lingua virtuale che non ha
assolutamente corrispondenza nella normale parlata dei
valdostani.
Questo disegno di legge inverte inoltre le regole democratiche,
perché la Giunta ha negoziato come un bulldozer, creando un disegno
di legge che è rimasto praticamente invariato e che non ha
assolutamente preso in considerazione le istanze della cosiddetta
"scuola reale".
Sono rimasto anche esterrefatto di certe dichiarazioni che sono
state fatte in quest'aula, in particolare dal Capogruppo unionista,
quando dice che questa maturità "ce n'est qu'un passage". Mi chiedo
quali saranno i passaggi ulteriori; dopo l'enfatizzazione,
l'esasperazione di certi dogmi linguistici che non hanno alcun
riscontro e alcuna radicazione nella nostra regione quali saranno
le ulteriori conseguenze che ci aspettano.
Di fronte a questo clima surreale che si è creato nel dibattito
di ieri, dove addirittura i media sono stati accusati di travisare
o di male interpretare certe dichiarazioni fatte da alcuni
esponenti politici della maggioranza, o dove addirittura sono stati
travisati o male interpretati i fondamenti di un documento che
questo Consiglio regionale aveva votato all'unanimità nel dicembre
1997, nel quale, sì, veniva sancita l'obbligatorietà della prova
francese, ma non veniva stabilito il fatto che venisse conteggiata
nella valutazione globale o che la spendibilità fosse mortificata
in questa maniera, assistiamo a questa sostanziale inversione di
regole democratiche.
Il francese è patrimonio di una sparuta minoranza locale, ma
viene imposto alla stragrande maggioranza. Questo progetto
utopistico di rifrancesizzazione della Valle d'Aosta attraverso la
scuola sarà un prezzo carissimo che cominceranno a pagare gli
studenti.
Per questi contenuti di forte illiberalità, presenti in questo
disegno di legge, Forza Italia non lo voterà, anzi si adopererà in
tutte le sedi competenti e opportune per frenarne l'efficacia e
l'entrata in vigore.
Président Y a-t-il quelqu'un qui s'inscrit à parler? J'invite
éventuellement les conseillers de la majorité à respecter le
principe de l'alternance dans les interventions, comme il a été
convenu.
La parole au Conseiller Martin.
Martin (FA) Non penso ci sia bisogno di fare ulteriori grandi
considerazioni sul testo di legge in questione dopo l'ampio
dibattito che si è sviluppato ieri in quest'aula e dopo la
discussione fino a notte fonda di numerosi emendamenti, che hanno
impegnato l'intero Consiglio regionale.
Penso piuttosto che siano necessarie alcune brevi considerazioni
sul momento particolare che stiamo vivendo tutti quanti, il
Consiglio regionale, ma anche il mondo della scuola.
Il nostro gruppo, al contrario di come ha interpretato qualcuno,
non è in difficoltà nell'approvare una legge i cui contenuti - come
ho avuto modo di dire ieri nel dibattito generale - sono molto
vicini a quanto richiesto.
Il nostro gruppo è,- come ritengo anche altri gruppi, - invece,
sinceramente dispiaciuto per il clima avvelenato da mille
polemiche, da mille incomprensioni, che hanno portato le parti su
due fronti così distanti e hanno fatto sì che una completa
informazione purtroppo non sia arrivata non solo alla società
valdostana, ma anche al mondo della scuola, se è vero, come è vero,
che ancora solo ieri abbiamo ricevuto richieste di inserimento
nella legge di argomenti che erano già previsti nella legge
stessa.
Ribadendo quindi, per tutte le considerazioni che abbiamo fatto
durante la discussione generale e per quelle ulteriori precisazioni
che sto facendo attualmente, il nostro voto favorevole al disegno
di legge in questione, ci auguriamo che fin dai prossimi giorni si
possa riprendere con il mondo della scuola quel dialogo
indispensabile per una civile convivenza, e soprattutto per poter
spiegare, confidando anche in animi più sereni, quei passaggi
qualificanti che sono stati inseriti ultimamente nella legge e che
a nostro avviso non hanno trovato probabilmente per il clima troppo
teso quella dovuta attenzione che i provvedimenti stessi
meritavano.
Président La parole au Conseiller Collé.
Collé (Aut) Permettetemi in questa dichiarazione di voto di
partire da un sospetto. Ci chiediamo come mai il disegno di legge,
che disciplina lo svolgimento delle prove di francese alla
maturità, approdi oggi in quest'aula. Ci chiediamo se questo stesso
disegno di legge non poteva arrivare prima del maggio 1998, cioè
prima delle elezioni regionali.
Crediamo che dietro a tutto questo ci sia stata una regia e una
strategia precisa dell'Union Valdôtaine perché sapeva a cosa andava
incontro. E quando ci sono problemi di questo tipo, quando 4-5000
Valdostani scendono in piazza, questo tipo di argomento è meglio
affrontarlo all'inizio della legislatura piuttosto che alla fine,
anche perché probabilmente tutti sono convinti che in 5 anni si può
dimenticare tutto.
Dopo aver assistito in questi giorni al modo in cui questi
ragazzi si sono comportati, alla solidarietà che hanno avuto dai
loro genitori, dai sindacati, ma credo da buona parte della
popolazione valdostana, credo che le cose stiano cambiando e un
grazie va a questi ragazzi per il modo pacifico in cui in questi
giorni hanno manifestato. Martin, quando parlavi di clima
avvelenato, sinceramente non so a cosa ti riferivi, ma credo che in
questi giorni di clima avvelenato non se ne possa parlare.
Non mi ricordo, qualcuno più anziano di me forse mi può
correggere, ma a una situazione di partecipazione come quella a cui
abbiamo assistito in questi giorni la Valle d'Aosta in quest'ultimo
ventennio non l'aveva assistita e quindi ancora grazie!
Ieri l'Assessore Pastoret affermava: "Ho appreso in questi
giorni che la lingua francese non è messa in discussione". Credo
che questo vada ribadito con forza. L'hanno ribadito in tutte le
riunioni i ragazzi, ancora nell'ultimo incontro con i Capigruppo
hanno fatto quest'affermazione e noi crediamo in quest'affermazione
e lo ribadiamo noi, nonostante qualcuno pensi il contrario.
Nessuno è contro il francese. Paradossalmente devo dire che con
questo atteggiamento è la Giunta stessa, è la maggioranza che farà
sì che molti da domani non vorranno bene a una lingua così
importante per la Valle d'Aosta. Ripeto, per questo metodo e per
questo atteggiamento. E quindi permettetemi di dire che questo
disegno di legge sarà un boomerang per la Giunta stessa e per la
maggioranza stessa.
E allora perché il gruppo degli Autonomisti voterà contro il
disegno di legge? Inserire, come si è inserita, la valutazione del
francese nella valutazione complessiva rischia di penalizzare molti
studenti valdostani nelle loro scelte e nel loro futuro. Non si è
risposto alla domanda posta ieri dal collega Marguerettaz: se uno
studente valdostano con la medesima, identica preparazione di uno
studente di un'altra regione, può avere una valutazione inferiore,
se può essere considerato meno maturo.
Relativamente all'emendamento presentato dall'Assessore Pastoret
all'articolo 8 continuiamo a ritenere che fosse non solo possibile
ma doveroso determinare oggi in questa sede la spendibilità del
diploma per l'accesso alle qualifiche in cui è richiesta la laurea.
Come possiamo come opposizione, dopo le esperienze vissute in
questi pochi mesi, dare credito a delle non meglio identificate
promesse della maggioranza sulla spendibilità del diploma? Non
voglio qui deviare il discorso, ma questa maggioranza, questo
Presidente sul tema dell'ospedale, dopo che quest'aula si era presa
degli impegni ben precisi, questi impegni li hanno disattesi. Non
vorremmo che anche in questo caso si ripercorresse una strada di
questo tipo.
Di fronte alle maggiori problematiche di questo disegno di legge
e quindi il sistema di valutazione e la spendibilità del diploma, i
passi avanti che sono stati fatti, se sono stati fatti, sono
decisamente insufficienti a nostro avviso. Prova ne è che nessuna
delle categorie interessate, gli studenti, i genitori, i sindacati,
si è detta soddisfatta di questo disegno di legge, e la cosa è
stata ribadita ieri chiaramente con un ulteriore comunicato stampa,
nonostante qualche forza politica, e mi riferisco al collega
Martin, in televisione abbia detto che le posizioni della
maggioranza siano praticamente identiche, siano praticamente vicine
a quelle che sono le reali necessità e a quelle che erano le
richieste degli studenti.
Credo che anche su questo dobbiamo piantarla, anche su questo
dobbiamo avere la chiarezza e la capacità di dire, prendendoci le
proprie responsabilità, ciò che pensiamo e come la vediamo su ogni
argomento, senza giocare in politichese, facendo delle interviste.
E quindi nemmeno noi siamo soddisfatti di questo disegno di legge.
Abbiamo presentato nella giornata di ieri tre emendamenti, nessuno
dei quali è stato accettato. Ritenevamo questi emendamenti
migliorativi della legge e quindi per queste motivazioni, con
convinzione, voteremo contro il disegno di legge.
E siamo anche piuttosto amareggiati di come si sono svolte le
cose, di qual è stato l'iter e di quelli che sono stati i
tempi.
Permettetemi di dire ancora una cosa. Credo che a differenza di
tutte le altre volte, dove forse un po' per stanchezza e un po' per
tante altre ragioni, usciti da quest'aula, dopo aver votato un
disegno di legge si metteva la parola "fine", invece in questo caso
dobbiamo ripartire, dobbiamo concertarci con gli studenti, con i
Valdostani che la pensano come noi, e dobbiamo cercare di trovare
altre soluzioni.
Se è vero che in quest'aula i numeri per certi versi fanno paura
perché questa logica c'è, siamo in democrazia e bisogna accettarla,
credo che quando c'è un popolo in piazza anche i numeri forse ci
faranno meno paura.
In questi giorni, lo ricordava anche Curtaz prima, si è parlato
di un referendum abrogativo, e noi diciamo: perché no? Una cosa è
certa. Ci dichiariamo fin d'ora disponibili a lottare con gli
studenti per contribuire a far sì che il francese in Valle d'Aosta
non venga odiato - e questo è il rischio con la bomba che oggi
avete innescato -, che sia invece quella lingua che ci aiuta a
crescere culturalmente. Perché chi ama il francese non può imporlo
per farlo amare.
Président La parole au Conseiller Fiou.
Fiou (GV-DS-PSE) A parte la logica dello scontro
maggioranza-minoranza che fa alzare questa mattina un pochino il
tiro delle dichiarazioni, credo che in questi giorni possiamo dire
che è cambiato qualcosa. Il modo impegnativo in cui si è svolto il
confronto fuori e dentro quest'aula, sicuramente il protagonismo
delle componenti della scuola, ha portato tutti a riconsiderare in
modo più attento il rapporto francese-comunità. Quando usciremo
dalle tensioni più esasperate, ci presenteremo tutti agli
appuntamenti di lavoro futuri sicuramente più consapevoli degli
effetti delle nostre scelte, perché la comunità si è espressa su
questo problema come non si era mai espressa. Si è espressa negli
incontri che ci sono stati fra le varie parti, qui sotto in modo un
po' più rumoroso, con commenti di tipo diverso nelle case dei
cittadini.
Ma ciò che voglio sottolineare sono considerazioni che ho
sentito qui dentro, anche nella maggioranza, che fanno emergere
un'attenzione mai così espressa per quanto succede nella scuola e
nella comunità riguardo al tema del francese. Mai ho colto meno
ideologia su questo tema. Rimangono le differenze, ma l'attenzione
verso le posizioni degli altri si è rafforzata.
Sulla legge voteremo a favore, perché come ho già detto la
riteniamo in questo momento il compromesso possibile. Il porre le
questioni che gli uni hanno ragione di chiedere le cose che
chiedono e gli altri hanno torto nel sostenere le loro posizioni
credo che sia falsare una situazione. Ci sono invece, secondo me,
posizioni diverse nella comunità che vanno conciliate. Il
compromesso che dobbiamo votare è a mio giudizio misurato per
quanto riguarda la strutturazione dell'esame e aperto per quanto
riguarda la spendibilità.
È l'avvio di un lavoro che ci chiederà l'impegno maggiore da
adesso in poi, non ci nascondiamo che essere costretti ad inventare
un esame prima della riforma della scuola, prima di definire i
percorsi che andrebbero verificati, è un problema non semplice, ma
ci siamo un po' stati costretti anche in campo nazionale.
Si è adottato questo percorso, per cui lo dobbiamo anche noi
adottare. Però sarà l'impegno che metteremo giornalmente
all'interno di un percorso che comincia adesso di riforma della
scuola che misurerà la sincerità dei proclami di ogni forza
politica.
Noi sicuramente non mancheremo all'appuntamento di questa
partecipazione all'innovazione e alla riforma della scuola.
Président La parole à la Conseillère Secondina Squarzino.
Squarzino (PVA-cU) Come penso sia chiaro, siamo contro questa
legge, siamo contro l'impostazione culturale che la ispira, contro
il metodo adottato dalla Giunta.
Da mesi, prima come Verdi e adesso come Ulivo, abbiamo
denunciato il modo con cui il Presidente della Giunta e l'Assessore
hanno operato. L'anno scorso hanno imposto con i Parlamentari
valdostani che una delle tre prove fosse svolta in lingua francese.
Questa decisione fu poi cambiata proprio per la pressione della
scuola e delle altre forze politiche. Adesso hanno condotto la
trattativa non accogliendo nessuna delle richieste fatte dagli
studenti e dai sindacati.
Ieri sera ancora i ragazzi ci hanno fatto pervenire un documento
molto chiaro, in cui si dice: "La democrazia per gli studenti che
cos'è?". Sono indicate le richieste degli studenti, sono messe a
confronto le offerte della Regione e da questo risulta che niente è
stato accolto di quello che gli studenti hanno chiesto.
Gli stessi sindacati della scuola ieri ci hanno fatto pervenire
un comunicato, con cui comunicano che hanno indetto una giornata di
sciopero per il giorno 22 ottobre 1998, proprio in riferimento a
questo disegno di legge.
Ancora ieri, durante la lunga serata di dibattito, tutte le
forze dell'opposizione hanno presentato un emendamento comune che
era molto chiaro, inequivocabile rispetto a questo tema, lo leggo:
"Il possesso della certificazione di cui all'articolo 7 esonera
dalle prove di accertamento della conoscenza della lingua francese
previste dalla normativa vigente per l'accesso alle qualifiche
funzionali, docenti, educative, per le quali è richiesta una laurea
o un titolo di studio inferiore". Era molto chiaro, inequivocabile,
accoglieva in modo limpido le richieste degli studenti e degli
insegnanti, ma anche questo emendamento è stato bocciato dalla
maggioranza.
Nella valutazione dentro i 100 punti neanche a parlarne! Avevamo
proposto una soluzione che evitava una serie d'incongruenze che ha
questa legge, ma anche questa non è passata, per questo abbiamo
accettato e votato insieme alcuni emendamenti che Forza Italia ha
presentato.
Noi votiamo contro questa legge, come abbiamo votato contro gli
altri articoli. Siamo contro soprattutto la politica culturale che
ispira questa legge, che considera il francese non una lingua di
comunicazione, una ricchezza, ma un'imposizione, uno strumento per
affermare una identità particolare, una particolarità linguistica
che, se aveva senso cinquant'anni fa, oggi non lo ha più. Ieri il
Presidente Viérin ha detto chiaramente che questa lingua è il
fondamento della nostra autonomia, è un elemento di identità.
Ora, voler mantenere fissi i legami fra il francese, il
bilinguismo, e l'identità e la tradizione originaria valdostana
significa a nostro avviso decretare la morte dello stesso francese,
perché l'identità non è un dato statico e immutabile, ma si
modifica nel tempo. Solo sottolineando il valore culturale del
francese, proprio nell'ottica del plurilinguismo dell'educazione
europea, si favorisce l'accettazione di una lingua, perché se ne
capisce il valore di strumento di comunicazione e di opportunità
linguistica. Ma questa legge va nella direzione esattamente
opposta.
Rollandin aveva affermato che l'Union vuole valorizzare il
francese, proprio nell'ottica di un mondo plurilingue. Ma quando
l'Ulivo nel giugno 1998 si è presentato all'incontro con l'Union
per confrontare i programmi e ha illustrato uno dei punti
qualificanti, la scuola plurilingue, ci siamo sentiti dire: "Ma
questa è una provocazione, noi vogliamo il bilinguismo". Da qui
appare chiaramente come le nostre impostazioni culturali siano
diametralmente opposte. Per questo votiamo contro questa legge.
Président La parole au Conseiller Beneforti.
Beneforti (PVA-cU) Abbiamo già espresso il nostro parere negli
interventi che sono stati fatti nel corso della discussione
generale e anche nelle dichiarazioni di voto che i rappresentanti
del nostro gruppo, Curtaz e Squarzino, hanno già fatto.
Voglio riaffermare, come Consigliere in rappresentanza
dell'Ulivo e come Popolare, il nostro pensiero negativo sul metodo
usato dalla maggioranza per giungere ad approvare questa legge, in
modo che questo disegno di legge avesse i contenuti che la
maggioranza voleva.
Avete voluto a tutti i costi imporre l'esame di francese nella
maniera che voi volevate, avete sfidato e continuate a sfidare il
vostro prossimo, perché questa è una sfida che certamente i
sindacati, gli studenti, i genitori, l'opinione pubblica accetterà.
E il 22, come è stato ricordato, è già previsto un altro sciopero
generale.
Vi siete fatti forti dei 17 voti dell'Union Valdôtaine e degli
altri voti di coloro che hanno seguito la vostra linea.
Vi prego di una cosa soltanto, mi rivolgo all'Assessore e al
Presidente: di non andare a Roma a dire come al solito che la Valle
d'Aosta è tutta con voi, come avete fatto in passato, perché la
Valle d'Aosta quella reale, quella vera, è qui fuori, è nelle case,
e questa Valle d'Aosta non è certamente con voi e a sostegno di
questa legge. Andate perlomeno a dire che l'avete fatta subire
perché la vostra linea e la vostra impostazione era questa.
È vero, Consigliere Rollandin, se ho capito bene il suo
intervento di ieri: il francese non è tutto, ci sono problemi del
lavoro, della sanità, problemi sociali nella Valle d'Aosta che
devono essere affrontati.
Una volta ho scritto un articolo, quando si è cominciato a
parlare di questo esame, in cui dicevo che il francese non è tutto,
perché anch'io sono convinto che ci sono problemi grandi e
importanti da risolvere in Valle d'Aosta per lo sviluppo economico,
per l'occupazione, per la casa, per i problemi sociali. Ma vorrei,
Rollandin, che lo stesso impegno che avete messo nell'imporre
questo sistema di esame di francese, lo metteste ora per risolvere
i problemi della Cogne, i problemi delle aziende in crisi, il
problema del lavoro ai disoccupati. Vediamole queste cose, io
concordo con te su questo problema: che il francese non è tutto, ma
dimostriamolo! Dimostriamo come con la stessa intensità e con lo
stesso impegno si affrontano quei problemi che oggi stanno di
fronte all'opinione pubblica valdostana. E mi auguro che le parole
che hai detto qui, vengano mantenute. Ne discuteremo prossimamente
perché la Cogne ci porterà a discutere dei problemi interni a
questa società. Credo che vorrete in quel momento dimostrare con i
fatti che volete seguire una certa strada.
Riaffermando il mio personale parere negativo, dichiaro di
votare contro questo disegno di legge.
Président La parole au Conseiller Comé.
Comé (Aut) Voglio qui sintetizzare il mio intervento anche
perché molto è stato detto, ieri abbiamo avuto una giornata
lunghissima, abbiamo sentito diversi pareri. Ma voglio qui
esprimere sin dall'inizio il mio parere contrario, come quello
degli Autonomisti, cercando di sintetizzare questo mio
intervento.
Soprattutto il mio parere negativo è dettato dal metodo e dai
tempi con cui si è voluta portare avanti questa legge. Per quanto
riguarda i tempi, ieri abbiamo a più riprese sentito dichiarazioni,
in particolare dal Presidente della Giunta, che si è trincerato
dietro ad affermazioni di questo tipo: i tempi tecnici non ci
permettono di rivedere la legge o di posticipare la sua
approvazione. Se voglio dare atto all'Assessore Pastoret che sin
dal suo mandato si è attivato per presentare il disegno di legge,
devo dirle, caro Presidente, lei che sempre ha detto di essere qui
la continuità di questa maggioranza, che non avete avuto il
coraggio e neanche la dignità amministrativa di continuare quelle
che erano le trattative aperte nei mesi di febbraio. E questo è
alla luce di tutti, che lo avete fatto per convenienza prettamente
elettorale.
Per quanto poi riguarda il modo, penso che sia sotto gli occhi
di tutti in questi giorni il modo con cui sono state portate avanti
le trattative con tutte le forze, con i sindacati, con gli
studenti, con gli insegnanti e con i genitori. E pensare che - come
ricordava qualcuno ieri - non meno di tre mesi fa nel programma
della maggioranza, che qui ho sentito definire "il Vangelo" della
maggioranza, il cui contenuto questa maggioranza si impegnava a
rispettare in toto, si affermava riguardo all'esame di maturità che
"con apposita legge regionale previa concertazione dei soggetti che
operano nel sistema educativo e della componente studentesca,
verranno stabilite le tipologie, le modalità... ", eccetera.
E devo fare un appunto anche ai Consiglieri dei Democratici di
Sinistra; il Consigliere Fiou ieri aveva dichiarato che bisognava
evitare il muro contro muro e che erano disponibili per la riforma
della scuola, ma se queste dichiarazioni poi sono disattese dai
fatti allora ci preoccupiamo, perché il loro programma politico per
le elezioni regionali del 1998 recitava "di rendere effettiva per
la scuola media superiore l'applicazione degli articoli 39 e 40
dello Statuto speciale con l'introduzione di un effettivo
bilinguismo, con il pieno consenso degli operatori scolastici,
degli alunni e dei genitori". Penso che i Consiglieri dei
Democratici di Sinistra non abbiano fatto niente affinché questo si
verificasse.
È da pochi mesi che sono qui, eppure mi sto accorgendo che ci
troviamo di fronte a persone che predicano bene ma razzolano male.
Quindi d'ora in avanti controlleremo ancora di più come questa
maggioranza si atterrà a quanto scritto nel suo programma. Speriamo
che non faccia come ha fatto per l'esame di maturità.
Ieri, dicevo, è stata una giornata importante perché più il
dibattito si ampliava, più c'era il convincimento in me di votare
contro questa legge. In primis, abbiamo verificato gli emendamenti
presentati all'ultimo minuto da questa maggioranza che ha cercato
di rappezzare questo disegno. Ieri qualcuno citava che questo forse
era dettato dal buon senso dell'ultima giornata. Invece io dico che
non è il buon senso, è la scarica di adrenalina dell'ultima notte,
perché bisogna sottolineare che questo piccolo passo in avanti,
anche se dilazionato nel tempo, è avvenuto grazie agli studenti che
con le loro manifestazioni civili e democratiche hanno tenuto sotto
pressione la Giunta.
Le difficoltà, infine, nelle risposte dell'Assessore su alcuni
emendamenti presentati ieri da noi e dalle altre forze politiche di
opposizione non solo non ci hanno convinti, ma abbiamo anche notato
che hanno creato una certa perplessità anche in alcuni componenti
della maggioranza.
Président La parole au Conseiller Frassy.
Frassy (FI) Sicuramente la legge che questo Consiglio si
appresta a votare questa mattina è una pessima legge. Pessima dal
punto di vista politico, perlomeno dal punto di vista politico
della nostra forza, dal punto di vista politico delle altre forze
di opposizione, dal punto di vista politico anche delle scelte che
fa il mondo della scuola reale.
È una pessima legge, peraltro - riteniamo - anche nei contenuti,
ma quello che è più grave è una pessima legge per quanto concerne
la funzionalità della legge stessa.
Lo abbiamo potuto notare nelle imbarazzate risposte che
l'Assessore Pastoret ha cercato di dare - perché risposte nei fatti
poi non erano - a quelli che sono stati i rilievi puntuali non su
giudizi di merito, ma sulla funzionalità di tutto quello che era
l'impianto normativo che si andrà a votare quest'oggi.
Sicuramente con questa votazione, con questa legge, andiamo a
scrivere una pagina che ritengo negativa non solo per questo
Consiglio regionale, ma una pagina negativa anche per l'autonomia
della Valle d'Aosta. È una di quelle scelte che peseranno nel tempo
e guardando indietro si capirà che da certe scelte sono poi
scaturite una serie di conseguenze.
Mi auguro che il Consigliere Nicco, nell'ambito di quella che è
la sua commissione, sua e della maggioranza, faccia delle
valutazioni su quanto è successo attorno alla discussione di questo
disegno di legge, perché sicuramente quella commissione, nata per
andare a vedere di attualizzare i contenuti dello Statuto, non
potrà non tenere conto di quanto è accaduto quest'oggi.
È una legge che si caratterizza per tre punti. Un primo punto
riguarda gli studenti, che vengono penalizzati per quei concetti
chiari e non recepiti della spendibilità e della valutazione; gli
studenti valdostani si vedono abbassare la loro competitività
rispetto ai colleghi delle altre regioni. Lo abbiamo spiegato in
lungo e in largo nel corso della discussione generale, il non
riconoscere il principio che la quarta prova, quella di francese,
deve essere al di fuori di quello che è il giudizio di maturità non
farà altro che giocare contro quanti cercheranno sbocchi
occupazionali al di fuori di questa regione.
Il secondo punto, in contrasto con la caratteristica della forza
politica che ha spinto in questa direzione, è che questa è una
legge che di autonomia non ha niente, è una legge accentratrice - e
lo abbiamo visto anche questo nell'illustrare i singoli emendamenti
ai vari articoli - che ruota intorno alla figura onnipotente,
onnipresente dell'Assessore, il quale con le sue ordinanze decide e
dispone. È una legge che mortifica la professionalità del corpo
insegnanti, che non considera le capacità professionali del corpo
insegnanti, non coinvolto con quello che è stato l'iter
legislativo, e non coinvolto nemmeno nella gestione di questa
mostruosità che ci apprestiamo a votare; non coinvolto perché
sappiamo che l'articolazione dei testi delle prove di francese sarà
individuata dall'Assessore con quattro suoi fiduciari, senza il
coinvolgimento di tutta la classe docente.
E poi il terzo punto, che non è il meno importante, anzi, oserei
dire che è il più preoccupante, è il volto, noto ad alcuni di noi
abituati a fare politica e a confrontarci su quelli che sono i
problemi regionali, il volto che forse non tutti conoscevano di una
certa intransigenza, di un certo integralismo, che questa Union
Valdôtaine sta dimostrando.
Il Presidente Viérin, io lo so, si alzerà, farà la sua replica,
dirà che bello avere opinioni diverse, che quella che è una
considerazione di intransigenza è un mio punto di vista, è un punto
di vista della nostra forza politica, ringrazierà per il dibattito
e chiuderà le dichiarazioni di voto. Ma al di là di quella che è la
mia sensazione, al di là di quella che è la sensazione della forza
politica che qui rappresentiamo, ci sono dei fatti gravi che sono
accaduti e che sono stati appena evidenziati, perché
l'intransigenza e l'integralismo hanno fatto scattare la censura.
Ma non la censura al dibattito, che fa parte delle regole del
gioco; la censura al Capogruppo dell'Union Valdôtaine. Il
Capogruppo dell'Union Valdôtaine è stato censurato dal Presidente
della Giunta, e non so se la maggioranza è a conoscenza di un
gravissimo fatto che lede il prestigio del Capogruppo, che lede la
democrazia del dibattito…
Président … le Conseiller Rollandin
souhaite intervenir pour fait personnel?
Frassy (FI) Non so se questa è una pagina virtuale. Penso,
avendola fotocopiata dal giornale, che sia una pagina reale.
Sappiamo che l'Amministrazione regionale ha ben due Uffici
stampa: uno della Presidenza del Consiglio e uno della Presidenza
della Giunta. La Presidenza della Giunta quotidianamente produce
un'articolata, approfondita rassegna stampa, che spazia dalle
cronache locali alle cronache transalpine, alle cronache nazionali.
Il Capogruppo dell'Union Valdôtaine domenica, non sapendo cosa
fare, rilascia la dichiarazione alla "Stampa" e io aspettavo di
leggerla sulla "Stampa" e di rileggerla nella rassegna stampa del
lunedì. Lunedì 5 ottobre - il Presidente Viérin, che fa la faccia
stupita, ma essendo attento osservatore dubito che sia credibile -
il Capogruppo dell'Union è censurato. Martedì 6 ottobre, si sono
dimenticati? No, perdura la censura. Mercoledì 7 ottobre, che era
ieri, permane la censura. Probabilmente oggi uscirà, me lo auguro,
almeno mi auguro che il Capogruppo dell'Union rivendichi la sua
dignità politica in quello che era il dibattito sulla scuola.
Allora, non vuole essere una provocazione; è una preoccupazione,
non sono fatti casuali.
La legge della maturità, volendo usare un gioco di parole, ha
paradossalmente evidenziato l'immaturità politica di questa
maggioranza.
Il giudizio che il gruppo di Forza Italia dà a questa legge non
è espresso in quindicesimi, non ha bisogno della tabella di
conversione in decimi, è un giudizio sintetico ed è un giudizio
totalmente negativo.
Oggi per quanto riguarda il gruppo di Forza Italia non si chiude
il discorso sulla maturità. Nell'ipotesi che la Commissione di
Coordinamento visti questa legge - e dico nell'ipotesi perché,
tanto per rimanere in tema, non ci scommetterei neppure un franco
su quello che sarà il risultato finale di questa legge -, per
quanto ci riguarda l'opposizione a questa legge continuerà. E
difatti l'articolato degli emendamenti presentati dal gruppo di
Forza Italia non è un articolato a fini ostruzionistici, è un
articolato che ha avuto la pretesa di riscrivere i contenuti della
legge e su quei contenuti andremo sicuramente a risollevare il
dibattito politico e le attenzioni della scuola reale.
Allora, Assessore Pastoret, non pensi di archiviare con oggi
quella che probabilmente passerà alla storia come la passione
dell'Assessore Pastoret, passione non in senso di predisposizione,
ma passione in quel senso eucaristico che ha tutto il senso di
sofferenza, ed è la sofferenza dell'Assessore Pastoret, ma è anche
la sofferenza della scuola reale che deve subire in prima battuta
questa legge.
Président La parole au Conseiller Rollandin.
Rollandin (UV) Le soutien des collègues conseillers m'a ému. Je
savais de la considération mais je ne pensais pas qu'elle arrivait
jusqu'à ce point.
Quand même je crois que le débat sur ce projet de loi a donné la
possibilité de vérifier deux aspects. Le premier aspect, très
important, a trait à l'attention qui est due à un débat qui
concerne non seulement le Val d'Aoste, mais un niveau plus général.
En effet les collègues - qui sont très attentifs - ont vu que la
presse a repris l'attention du monde politique vis-à-vis de
l'école. Il est d'hier l'accord entre Italie et France pour une
université Turin-Lyon, qui d'elle-même suffirait pour dire de
l'importance de la connaissance de la langue. Le fait que les
responsables politiques des deux Pays sont arrivés à Turin pour
signer un accord sur l'Université franco-italienne, est la
meilleure réponse à un engagement qui est évident.
Quels ont été les points que le débat a portés à l'attention du
Conseil? En premier lieu, les préoccupations des étudiants, qui se
traduisaient dans deux aspects, dont le premier: comment ne pas
pénaliser les étudiants valdôtains par rapport aux autres étudiants
au moment où ils entrent dans l'université?
Quelqu'un a dit que l'évaluation des 100 points risque de
pénaliser les étudiants qui fréquentent l'université. Ce qui est
valable du point de vue théorique à une condition: qu'il n'y ait
pas une connaissance de la langue, ce qui par contre tout le monde
a donné comme acquise. Sans doute on aurait préféré un passage
différent. Si par hasard il n'y avait pas la "Réforme Berlinguer"
et la Vallée d'Aoste continuait ses programmes de l'école en
application des articles 39 et 40, on arrivait d'une façon
différente à un résultat qui était sans doute meilleur, car ce
thème se posait le moment où on avait deux conditions différentes:
des professeurs préparés pour enseigner les différentes matières à
l'école secondaire et, en même temps, la possibilité de prévoir
qu'à la fin de ce cycle de deuxième degré il y a un examen. Alors
oui il n'y avait pas de problèmes à avoir dans les 100 points tout
compris.
Aujourd'hui il est plus difficile et c'est raison pour laquelle
il y a eu ce tracas, cette difficulté de la part des étudiants de
comprendre qu'on n'allait pas les pénaliser, au contraire, et on
est convaincu de cela.
Il y a eu une autre observation, c'est-à-dire on risque qu'il y
ait un Valdôtain qui va au Piémont pour chercher du travail et qui
est pénalisé par rapport aux votes qu'il a remportés à la maturité.
Je crois que les cas sont là pour nous dire qu'il arrive exactement
le contraire, ce sont les travailleurs du Piémont qui viennent en
Val d'Aoste. Jusqu'à hier c'était le contraire, mais heureusement,
depuis quelques temps, ce sont les travailleurs du Canavese qui
viennent en Vallée d'Aoste. Les travailleurs de la basse Vallée qui
vont au Piémont, sont très peu; par conséquent, de mon point de
vue, ce n'est pas soutenable qu'il y ait cette pénalisation.
L'autre question importante est la "spendibilità", là où il y a
eu sans doute un malentendu pour ce qui est des affirmations de M.
Curtaz de ce matin, et je crois d'avoir éclairci que "la scelta
dell'utilizzo della certificazione di cui all'articolo 7", le
moment où le certificat est réglé par la loi, ce choix vaut pour
tous ceux qui ont le certificat. Il certificato di quelli che hanno
la maturità nell'anno 1999, nel momento in cui è regolamentato,
avrà la sua validità, quindi non penso che ci siano queste
difficoltà.
Anch'io, ho detto, avrei preferito che ci fosse stato questo
disegno di legge oggi perché non c'erano più dubbi.
La difficulté vis-à-vis des professeurs, vis-à-vis des autres
catégories, a été le soupçon de dire: vous dites que vous feriez
cette loi, mais on ne sait pas quand elle viendra. Je crois qu'on a
fait des pas de l'avant, j'estime que c'est une possibilité pour
prévoir dans un monde qui change une possibilité en plus de
valoriser la langue, et dans une réalité comme la Vallée d'Aoste,
qui pour la première a inséré l'anglais, je doute qu'on puisse être
accusés d'être contre les autres langues. On veut respecter le
français mais on n'est pas contre les autres langues. Je crois que
les faits sont là, personne ne peut affirmer qu'il y a un contraste
de l'Union Valdôtaine. Je crois que là c'est vraiment un peu fol,
n'existe pas.
Par conséquent je crois que la loi présente des points qui sont
appréciables, la méthode pour y arriver pourrait être meilleure et
s'il y avait plus de temps il y avait moins de malentendus. Si on
était à même de mieux informer il y avait moins de grèves et des
présences chaleureuses pour souligner des aspects qui ne sont pas
encore acquis, mais on est là pour travailler afin que ces
malentendus d'ici quelque temps soient mieux compris, qu'il n'y ait
pas par la suite de pénalisations ni aux élèves, ni aux professeurs
et moins encore aux parents.
On vote favorable.
Président La parole pour fait personnel au Président du
Gouvernement, Viérin Dino.
Viérin D. (UV) Je voudrais simplement rappeler à M. Frassy à
propos de la revue de presse qui est distribuée chaque jour par les
Services de la Présidence du Gouvernement, que la revue du 5
octobre aux pages 1 et 2 reporte exactement ce que M. Frassy a
lu.
Donc, au-delà du fait personnel, je pense que c'est un exemple
de la manière dont on a voulu ici, au sein de cette Assemblée,
illustrer les différentes positions et présenter des faits qui ne
correspondent pas à la vérité. C'est la preuve ultérieure que
certaines affirmations sont fausses et mensongères. Il faudrait un
peu plus d'attention, un peu plus de sérieux, dans ce cas tout
simplement lire la revue de presse pour vérifier le bien-fondé de
mes affirmations. Et j'espère que M. Frassy voudra bien reconnaître
ce que l'évidence prouve: qu'il n'y a pas eu censure et qu'on ne
peut pas faire de la "diétrologie" et construire des châteaux en
Espagne.
Président Pour quelle raison?
Frassy (fuori microfono) … per fatto
personale a seguito delle affermazioni del Presidente della
Giunta.
Président Le Président du Gouvernement ne vous a pas attribué
des déclarations ultérieures, il a simplement rectifié quelque
chose qui concernait votre intervention.
La parole au Conseiller Frassy.
Frassy (FI) Vorrei rettificare quanto affermato dal
Presidente.
Prima non sapevo se si trattasse di una dimenticanza o di una
censura e l'omissione totale di quel pezzo poteva lasciare aperto
il dubbio fra la censura o la dimenticanza.
Le pagine 1 e 2 citate dal Presidente della Giunta è impaginata
in maniera tale, che non ha riscontro nella rassegna di stampa. Il
titolo è diverso, l'articolo delle dichiarazioni del Capogruppo
dell'Union segue alle colonne di un altro articolo, manca del
titolo e - cosa più grave - non c'è nell'indice l'articolo che è
stato inserito. Perciò se avevamo il dubbio se fosse dimenticanza o
fosse censura, alla luce di come è stato impaginato, in maniera
anomala, rispetto ai modi in cui vengono impaginate le rassegne
stampa, confermo e sostengo che si tratta di censura
deliberata.
Président La parole au Conseiller Lattanzi.
Lattanzi (FI) Credo che mai come in questi due giorni in
quest'aula si sia parlato di bilinguismo e questo è già
significativo del fatto che un argomento così importante, e tutti
lo hanno sostenuto con forza e con convinzione, cioè la nostra
identità nel bilinguismo, abbia trovato così poco spazio
all'interno di quest'Assemblea: due giorni per affrontare un
problema che tutti in questi anni hanno sostenuto come fondamentale
della nostra identità.
Questa mancanza di dibattito, questa mancanza di confronto
all'interno di quest'aula credo sia già significativa di quelle che
sono state le procedure adottate per la discussione di questa
legge.
Ma quello che è più grave è che questa mancanza di confronto
cadrà sui docenti, sulle famiglie e sui ragazzi. Sui docenti,
perché evidentemente sono stati esautorati della loro competenza e
della loro professionalità da un dirigismo - Assessore Pastoret -
assurdo, che non può che essere giustificato con l'ideologia.
Ne pagheranno il prezzo le famiglie, perché si vedranno
francesizzare i figli senza aver avuto l'opportunità di scegliere
il 30 maggio alle elezioni il vostro programma su questo fatto,
perché voi avete fatto manipolazione elettorale, questa cosa non
l'avevate dichiarata ai vostri elettori, i voti li avete chiesti in
patois, in italiano, non in francese.
Marguerettaz (fuori microfono) …
ogni lingua è buona…
Lattanzi (FI) … ogni lingua è buona
per portare a casa il risultato.
Poi ne pagheranno le spese soprattutto i ragazzi, che quest'anno
attraverso questa legge dovranno affrontare un esame che voi potete
girarla come volete, potete citare gli aspetti tecnici della legge
ministeriale, le obbligatorietà dei vostri presupposti tecnici,
potete dire tutto quello che volete, ma il fatto sostanziale rimane
che i ragazzi che sono qua sotto quest'anno ce l'hanno dura come il
ferro e voi lo sapete, ma fate finta di non capirlo, perché
dovranno affrontare non un accertamento della lingua francese, ma
un esame di Stato nel quale voi avete inserito un elemento di
valutazione per il quale i ragazzi non sono ancora preparati - ma
neanche noi lo saremmo - e per il quale soprattutto non si sono
predisposti dei piani formativi coerenti con i progetti di studio.
E sicuramente per questo anno 1998-1999 questa sarà una valutazione
penalizzante per il futuro di questi ragazzi e per le prossime
almeno 4-5 classi che dovranno affrontare questa valutazione.
Ma questa Giunta nel metodo si è già contraddistinta in questi
tre mesi e, se il buongiorno si vede dal mattino, credo che saremo
di fronte a un'alba tenebrosa. In questi tre mesi avete utilizzato
un metodo di "non confronto" su questioni di tale importanza per
questa regione.
È sufficiente parlare di economia e di lavoro con un Assessore
che dice: ma non ci sono problemi, le crisi dell'industria non
esistono, è tutto a posto, è tutto sotto controllo, quando noi
abbiamo centinaia di famiglie che fra qualche settimana saranno in
mezzo a una strada.
Abbiamo una Giunta che è assolutamente certa, ideologicamente
convinta di quello che fa, anche sulla gestione della sanità:
avevano scelto il top manager per l'amministrazione della nostra
sanità e oggi sono in conflitto aperto sull'ospedale e sui
servizi…
Président … nous sommes en
déclaration de vote...
Lattanzi (FI) … poi abbiamo la
convinzione ideologica sulla Commissione della riforma dello
Statuto, la convinzione assoluta di essere nel giusto e abbiamo
visto fallire la "Commissione Nicco" per la riforma dello Statuto,
perché siete rimasti con il cerino in mano. E oggi affrontate con
la stessa ideologia e con la stessa convinzione anche il fattore
della scuola, convinti, fermamente convinti di essere dalla parte
della ragione. Avete mollato, avete fatto finta di mollare qualcosa
perché pressati dalla pressione di piazza, altrimenti il confronto
voi non l'aprivate neanche, ditelo almeno!
Una cosa è sicura. Noi continueremo a dirvi quello che vi
diciamo oggi, quello che vi abbiamo detto tre mesi fa, che vi
abbiamo detto su tutte le questioni: voi non potete pensare di
strumentalizzare questo fattore perché non lo accetteremo. La
radicalizzazione del francese, la francesizzazione della Valle
d'Aosta noi non l'accetteremo, e mi guardi bene, Assessore: non
l'accetteremo mai. Forza ragazzi!
Una richiesta: visto che la questione è importante, io sono
l'ultimo a intervenire, poi parlerà il Presidente, vorrei che su
questa legge venisse adottato il voto palese per chiamata nominale
perché su questa legge bisogna che ognuno si assuma le proprie
responsabilità, Consigliere per Consigliere, in modo che il popolo
sappia.
Président La parole à l'Assesseur à l'éducation et à la culture,
Pastoret.
Pastoret (UV) Aujourd'hui ce Conseil est appelé à voter une loi
importante qui réglera les futurs examens de maturité au Val
d'Aoste en ce qui concerne le déroulement de la quatrième épreuve
de langue française.
Sur ce sujet nous avons longuement débattu dans ces deux jours
de Conseil, dans la société valdôtaine aussi. Ce même thème a
longuement fait l'objet de débats, de contestations, de
manifestations. Je pense quand même que sur cette loi on doit faire
deux considérations essentielles.
La première. En la matière il était nécessaire, obligatoire, de
faire une loi, sans laquelle nos étudiants ne sauraient pas à quel
examen devront se soumettre à la fin de cette année scolaire. Je
l'ai dit hier, aujourd'hui je le réaffirme et je le répète: j'avais
le devoir de donner des certitudes aux sujets ?uvrant dans le monde
de l'école, aux familles des parents d'élèves, et ce même devoir
aujourd'hui est confié à cette Assemblée, dans laquelle nous devons
assumer la responsabilité de dire si nous voulons que les étudiants
sachent quel sera l'examen qui les atteindra à la fin de l'année.
Sans cette prise en charge de responsabilité, sans cette décision,
on laisserait dans l'incertitude totale les étudiants, le monde de
l'école, les familles.
Deuxième aspect. Sur cette loi s'est posée l'attention de tout
le monde. Elle a été visée comme la loi sur le français, la loi qui
devrait permettre la mainmise sur toute la société valdôtaine, la
loi qui imposerait le contrôle plus strict dans notre monde du
travail, sur notre économie, et je ne sais pas quoi encore!
On a dérangé ici tout et le contraire de tout; en ce sens un
exemple nous revient de la dernière intervention de M. Lattanzi qui
suffit à elle-même quant à la clarté de l'exposé. Je crois qu'il
faut le dire: cette loi règle et doit régler le déroulement de la
quatrième épreuve de langue française à l'examen d'Etat; il ne
s'agit pas d'autre chose. Dans un examen il faut fixer les
critères, les temps, les modalités d'évaluation, le type
d'évaluation, l'objet de l'examen et c'est ce que cette loi
prévoit. Elle prévoit comme la quatrième épreuve de langue
française doit se dérouler.
La loi fixe des temps de déroulement, des différentes
procédures. Elle établit à quel programme et par rapport à quelle
compétence doit se rapporter l'examen.
Et pourtant cette loi est durement contestée en lui attribuant
des compétences qui ne lui reviennent pas; on cite l'autonomie du
Val d'Aoste, la liberté du peuple. Mais pour les contenus de la
loi, et je cite un petit exemple, l'épreuve prévue dans les 100
points, est l'objet d'une grande contestation aujourd'hui dans les
déclarations de vote; je dois donner acte au groupe de Forza Italia
d'être le seul à avoir soutenu de façon forte le fait que
l'évaluation doive se faire hors des 100 points, mais quant aux
autres forces elles ont discuté sur tout et elles se sont occupées
sur le thème de la "spendibilità".
Ebbene, siccome l'accento è stato posto su questo problema della
spendibilità in modo continuo e continuativo, credo che si debba
essere chiari su questo, perché - e non credo di essere stato il
solo - c'è stato modo di sentire delle cose assurde, ne cito una
per tutte. In un volantino distribuito pochi giorni fa si chiedeva
la spendibilità totale per i concorsi pubblici e per i concorsi
privati. Non capisco cosa voglia dire. Nella legge la spendibilità
per i concorsi privati non c'è, non serve, non è richiesta. Spero,
dicendo queste cose, che oggi possano essere meglio chiarite.
Spendibilità per i posti pubblici: è stato detto, ripetuto, lo
sottolineo ancora una volta, che essa c'è, è prevista per il titolo
conseguito. Chi avrà superato alla maturità con sufficienza la
prova di francese, non dovrà più dare l'esame per l'accertamento
per tutto il resto dei suoi giorni; stessa validità legata al
titolo di studio, quindi spendibilità in questo senso totale e
illimitata.
Rimaneva da regolare il problema dei laureati; è stato detto,
ridetto, e lo risottolineo, come si sia presentato ieri un
emendamento con il quale ci siamo assunti l'impegno di definire
entro 12 mesi la questione.
I tempi sono stati oggetto di contestazione, ma ricordo e
riaffermo che sarebbe stato meglio poter procedere subito. Non li
avevamo questi tempi, abbiamo fissato 12 mesi. Ricordo comunque che
le prime persone che si presenteranno sul mondo del lavoro con i
titoli legati al corso di laurea non saranno sul mercato del lavoro
prima di tre anni. Questo è il problema della spendibilità e lo
riassumo ancora brevemente una volta:
- scuola secondaria superiore: la spendibilità è introdotta da
questa legge in modo totale, senza limiti di tempo per tutti gli
impieghi in cui è richiesto il titolo di studio conseguito
all'esame di maturità;
- titolo universitario, lo abbiamo previsto in legge, lo abbiamo
inserito con l'emendamento presentato ieri e la definizione del
problema è fissata entro 12 mesi.
Il punteggio ha fatto l'oggetto del dibattito diverse volte ed è
stato sollevato, e mi dispiace, dal Consigliere Curtaz, al quale
peraltro riconosco una correttezza di comportamento e di
illustrazione delle cose del tutto onesta, il discorso della
sufficienza fissata a 10 punti.
Devo ricordare che la legge sulla maturità è stata approvata a
livello parlamentare su proposta del Ministro Berlinguer e che per
quanto riguarda in particolare la questione dei punteggi di questa
cosa si è occupato e si occupa un ufficio legislativo del
Ministero.
Per quanto riguarda la questione dei punteggi la cosa non era
chiara a livello nazionale, talmente poco chiara che il Regolamento
nazionale è stato pubblicato in Gazzetta ufficiale non più di venti
giorni fa, e di questa cosa peraltro si occupa in modo continuativo
e anche appassionato il Sottosegretario Sogliani, che credo Dina
Squarzino e Valerio Beneforti conoscano molto bene.
È dal Ministero che è nata quest'invenzione della sufficienza
fissata a 10. In sede di applicazione per i 45 punti, 15 punti per
prova, non avevamo e non potevamo in alcun modo, per raggiungere la
famosa sufficienza che ho spiegato prima a 60 punti, agire in modo
diverso. Quindi credo che si debbano riattribuire le colpe a coloro
che le hanno avute originariamente.
Passo brevemente, e concludo, a dire che qui si è di nuovo
parlato del confronto delle trattative; noto anche che qualcuno ha
detto in apertura di seduta - e non da parte dei gruppi di
maggioranza - che si è perso tempo nelle trattative, ammettendo in
modo esplicito che queste ci sono state. Ma da queste trattative,
qualcuno dice, nulla è uscito.
Ebbene, ricordo che da queste trattative è uscita la valutazione
unificata per quanto riguarda la prova di francese e la prova di
italiano, facendo media a 15 punti e ristabilendo il rapporto con
le materie tecniche; è uscita la spendibilità che ho sottolineato
prima, totale e illimitata per il titolo di studio conseguito in
sede di esame di maturità; è uscita la modifica all'articolo 8 con
l'emendamento presentato ieri per quanto riguarda il tema della
spendibilità a livello universitario; è stato introdotto in questa
legge - che tutti dicono pare non debba andare bene ed essere
penalizzante - il fatto che l'esame sia fissato sulla base
dell'effettivo percorso scolastico, quindi non inventiamo, alla
fine, con l'esame, qualcosa di diverso rispetto alla fotografia
della scuola reale che qualcuno prima ha citato.
Due parole voglio ancora dire agli studenti: hanno manifestato,
hanno operato, hanno fatto sentire la loro voce, ma non si può
dire, anche se forse non con un loro totale soddisfacimento, che
questa voce non sia stata ascoltata.
Le modifiche le ho elencate e le ho dette prima, credo che per
strada miglioreremo ancora diverse cose, abbiamo fatto quanto era
nelle nostre possibilità visto i tempi che da qualcuno sono stati
ricordati prima.
Sotto questo punto di vista la Giunta ha preso un impegno, ha
presentato una proposta di legge e sotto questo punto di vista, au
nom aussi du Gouvernement régional j'annonce l'avis favorable à ce
projet de loi.
Président Le Conseiller Lattanzi a formulé une requête de
votation par appel nominal; qui sont les conseillers qui souhaitent
que l'on procède à une votation par appel nominal?
Puisque le nombre requis par l'article 71 est atteint, je
soumets au vote le projet de loi dans son ensemble par appel
nominal. Les Conseillers qui sont appelés sont priés d'exprimer
l'avis favorable par "oui" ou "sì" et l'avis contraire par "non" ou
"no", éventuellement en annonçant leur abstention:
Agnesod Gino: OUI
Beneforti Valerio: NO
Bionaz Augusto: OUI
Borre Fedele: OUI
Cerise Alberto: OUI
Charles Teresa: OUI
Collé Ivo: NO
Comé Dario: NO
Cottino Aldo: OUI
Cuc Giuseppe: OUI
Curtaz Carlo: NO
Ferraris Piero: SI
Fiou Giulio: SI
Frassy Dario: NO
Lanièce André: NO
La Torre Leonardo: SI
Lattanzi Massimo: NO
Lavoyer Claudio: OUI
Louvin Roberto: OUI
Marguerettaz Rudi: NO
Martin Maurizio: SI
Nicco Roberto: SI
Pastoret Ennio: OUI
Perrin Carlo: OUI
Perron Ego: OUI
Piccolo Guglielmo: OUI
Praduroux Renato: OUI
Rini Emilio: OUI
Rollandin Augusto: OUI
Squarzino Secondina: NO
Tibaldi Enrico: NO
Vallet Franco: OUI
Vicquéry Roberto: OUI
Viérin Dino: OUI
Viérin Marco: NO
Conseillers présents et votants: 35
Pour: 24
Contre: 11
Le Conseil approuve.
