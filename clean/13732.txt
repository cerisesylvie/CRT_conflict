Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 221 del 27 ottobre 1993 - Resoconto
OGGETTO N. 221/X - Approvazione del bilancio di previsione
del Consiglio regionale per l'anno 1994.
Deliberaqzione - Il Consiglio regionale
Considerato che l'Ufficio di Presidenza, nella riunione del 20
settembre 1993, ha approvato il progetto del bilancio di
previ­sione del Consiglio regionale per l'anno 1994, che pareggia
su una previsione complessiva di lire 16.013.200.000 e, ai sensi
del vigente Regolamento interno per l'amministrazione e la
con­tabilità, lo sottopone all'esame e all'approvazione del
Consiglio stesso nel testo allegato, predisposto secondo i criteri
consueti che, per le previsioni, sono basati sugli accertamenti
definitivi dell'anno 1992 e su quelli della previsione del 1993
aggiornati alla data del 14 agosto 1993;
Visti i dati relativi alla previsione 1994 che si desumono
dall'unito elaborato contenente l'analisi delle previsioni di
spe­se riferite ai singoli capitoli del bilancio;
Visto che l'assegnazione posta a carico della Regione è di lire
14.908.200.000 che graveranno sul Capitolo 20000 per lire
14.788.200.000 e sul Capitolo 20050 per lire 120.000.000 e che
dall'analisi delle singole voci di spesa risulta che l'incremento
delle uscite rispetto al bilancio di previsione dell'anno 1993 è di
lire 394.000.000 pari al 2,7 percento inferiore quindi al tasso di
inflazione programmato;
Considerato pertanto che l'Ufficio di Presidenza ha predisposto
un documento contabile che tiene conto delle reali esigenze di
funzionamento dell'organo consiliare e della necessità di
conte­nere la generale tendenza di incremento della spesa
pubblica;
Visto il parere favorevole, rilasciato dal Dirigente del
Servizio Affari Generali della Presidenza del Consiglio, ai sensi
del combinato disposto dall'articolo 72 della legge regionale
3/1956 e successive modificazioni, in ordine alla legittimità della
pre­sente deliberazione;
Visto il parere della II Commissione consiliare permanente;
Delibera
1) di approvare il bilancio di previsione del Consiglio
regionale della Valle d'Aosta per l'anno finanziario 1994
risultante dal riepilogo allegato, contenente gli stati di
previsione dell'Entrata e della Spesa;
2) di dare atto che la presente deliberazione non è soggetta al
controllo della Commissione di Coordinamento della Valle d'Aosta,
in quanto concernente l'autonomia funzionale del Consiglio.
Presidente -
Il disegno di legge è stato discusso
in Commissione la quale ha espresso parere favorevole all'unanimità
pertanto non ritengo di dover aggiungere altro.
Ci sono interventi da parte dei consiglieri?
La parola al Consigliere Bavastro.
Bavastro (LN) -
Al nome del gruppo della Lega Nord
preannuncio il voto favo­revole, ma con riserva e intendo spiegare
il motivo di questa ri­serva. Viviamo in un momento in cui il
contenimento della spe­sa pubblica è una esigenza primaria per le
condizioni generali della nostra economia e se ci riferiamo in
particolare alla Valle d'Aosta, anche se in extremis abbiamo
evitato un taglio di 230 miliardi alle nostre finanze, abbiamo pur
sempre conseguito una contrazione della nostre disponibilità perché
assumendo nuove spese che verranno sicuramente a costare sui 100
mi­liardi evidentemente una perdita c'è stata. Oltre a questo il
contenimento della spesa pubblica è innegabilmente una esi­genza
sentita fortemente dall'opinione pubblica e di cui dob­biamo tenere
conto.
Ora, se analizziamo il bilancio della Presi­denza del Consiglio
indubbiamente non ci sono stati i tagli che forse qualcuno avrebbe
auspicato. Va considerato che gran parte di questo bilancio
riguarda stipendi e chiaramente non è certo possibile un taglio di
questi a meno che non si vogliano li­cenziare gli impiegati;
qualcosa poteva essere ridotto come voci di spese previste
soprattutto per quel che riguarda l'organizza­zione di convegni,
pubblicazione, che ce ne sono parecchie e che spesso vengono fatte
solo ed esclusivamente per i consiglieri regionali e per i
funzionari della regione, rimane il fatto che in percentuale si
tratterebbe di cifre poco significative.
D'altro la­to, come membro dell'Ufficio di Presidenza, ho
constatato e de­vo darne atto che tutti i membri ed in particolare
il Presidente sentono questo problema e nelle varie decisioni
adottate finora queste esigenze di contenimento della spesa
pubblica sono sentite e proprio per questo motivo, perché ritengo
che oggi, ri­spetto a questo problema, ci si prospetti in modo
diverso che in passato, io non ho dei dati precisi però ho
l'impressione che la precedente gestione dell'Ufficio di Presidenza
fosse di segno di­verso. Visto che c'è questa visibile intenzione
di contenimento della spesa pubblica ritengo che, in futuro,
gradatamente certe voci verranno ridotte o quanto meno
nell'utilizzo di questo de­naro si userà la massima cautela. Per
questi motivi votiamo a favore del bilancio.
Presidente -
Se nessun'altro intende chiedere la
parola possiamo passare alla votazione.
Esito della votazione
Presenti, votanti, favorevoli: 30
Il Consiglio approva all'unanimità
Presidente -
Con questo punto all'ordine del
giorno chiudiamo i lavori del Consiglio. I consiglieri sono
riconvocati per le ore 16,00.
La seduta termina alle ore 12,43.
