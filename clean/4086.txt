Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 428 del 30 settembre 1981 - Resoconto
OGGETTO N. 428/81 - CONCORSO PUBBLICO, PER TITOLI ED ESAMI, PER
LA NOMINA AL POSTO DI ANALISTA PRESSO IL CENTRO ELABORAZIONE DATI
DELL'ASSESSORATO DELLE FINANZE. APPROVAZIONE DEL BANDO E DELEGA
ALLA GIUNTA. (Rinvio)
Presidente
- Ha chiesto di parlare il Vice-Presidente
Faval, ne ha facoltà.
Faval (UV)
- Chiedo il rinvio dell'esame iscritto
all'o.d.g. per due motivi: il primo perché il Consiglio regionale
nella precedente occasione in cui ha esaminato questo analogo
oggetto, aveva assunto l'impegno di non predisporre atti parziali
rispetto alla ristrutturazione del Centro Elaborazione dati finché
non ci fosse stata una proposta di riordinamento del tutto, con
l'impegno a far sì che con il nuovo assetto il Centro Elaborazione
dati dovesse non più dipendere da un unico Assessorato, ma venisse
annesso alla Presidenza della Giunta per poter essere strumento
utile a disposizione di tutta l'Amministrazione regionale.
Secondo motivo è che era stato dato incarico ad un Gruppo di
tecnici dell'ITALSIDER di predisporre delle proposte di
ristrutturazione poiché ho saputo che stanno per consegnare i loro
elaborati, ritengo sia in opportuno intervenire ora con un
provvedimento parziale con la prospettiva di una soluzione globale
che potremo avere fra qualche tempo.
Presidente
- Ha chiesto di parlare il Presidente della
Giunta Andrione, ne ha facoltà.
Andrione
(UV)
- Non abbiamo niente in contrario ad
accettare la proposta di rinvio.
Presidente
- Ha chiesto di parlare il Consigliere de
Grandis, ne ha facoltà.
De Grandis
(PRI)
- Non vedo l'utilità di rinviare
un concorso con un'assunzione di questo genere. Non è una cosa
importante, mi permetto di considerare il Centro Elaborazione Dati
come una cosa estremamente importante. È un bando di concorso ma
non capisco la relazione fra questo e la necessità di avere questo
programmatore, rispetto a quello di avere un piano diverso per una
ristrutturazione di questo Centro. Per questo mi dichiaro contrario
a questo rinvio.
Presidente
- Colleghi Consiglieri, prima di chiedere il
parere del Consiglio su questa proposta di rinvio, vorrei sapere
dal Vice-Presidente Faval o dal Presidente della Giunta, se il
rinvio si intende sine die, cioè fintanto che non ci sarà una nuova
richiesta da parte della Giunta.
Allora si intende sine die, fino a quando cioè non ci sarà
nuovamente la richiesta formale da parte del Presidente della
Giunta.
Ha chiesto di parlare il Consigliere Mafrica, ne ha facoltà.
Mafrica
(PCI)
- Vorrei rilevare anche una certa
contraddizione che esiste nel comportamento della maggioranza.
Ricordo che nel mese di luglio si trattava di discutere di due
posti di Vice-dirigente nell'Assessorato alle Finanze, noi avevamo
sollevato obiezione che era necessario procedere ad una
ristrutturazione di tutto l'Assessorato e ci è stato detto che
l'urgenza imponeva di procedere. Oggi invece si ribalta il
ragionamento e si chiede il rinvio. Siamo d'accordo per il rinvio,
però cerchiamo di aver dei comportamenti omogenei nei diversi
casi.
Presidente
- Ha chiesto di parlare il Consigliere Nebbia,
ne ha facoltà.
Nebbia (PSI)
- Siamo d'accordo sul rinvio se però questo
è limitato al Consiglio di fine ottobre, perché effettivamente tra
un bando di concorso e poi la sistemazione definitiva del
funzionario non è che ci sia una grande relazione.
Presidente
- Mi sembra che il problema sollevato dal
Consigliere Nebbia sia stato già superato dalla precisazione del
Presidente della Giunta, il quale ha chiesto il rinvio che può
darsi venga iscritto per la fine di ottobre; comunque il Consiglio
è chiamato a votare per un rinvio sine die, salvo richiesta
nuovamente formale da parte del Presidente della Giunta.
Metto in votazione la proposta di rinvio sine die dell'argomento
indicato in oggetto.
Esito della votazione:
Presenti: 27
Votanti: 27
Favorevoli: 26
Astenuti: 1 (Tamone)
Contrari: 1
Il Consiglio approva.
