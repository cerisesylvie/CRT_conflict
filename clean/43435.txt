Classificazione
ATTIVITÀ CULTURALI



Oggetto del Consiglio n. 806 del 21 luglio 2021 - Resoconto
OGGETTO N. 806/XVI - Interrogazione: "Definizione di misure a
favore degli enti culturali regionali a seguito dei minori incassi
derivanti dalla gratuità degli ingressi per i giovani minori di 25
anni."
Bertin (Presidente) -
Punto 10 all'ordine del girono.
Risponde l'assessore Jean-Pierre
Guichardaz, ne ha
facoltà.
Guichardaz J. (PCP) -
Alla prima domanda: il quesito è
già stato affrontato in relazione a un'analoga interpellanza avente
a oggetto "Rimodulazione delle tariffe per l'accesso ai castelli,
musei e mostre presenti sul territorio della regione in vista delle
prossime aperture". Nella seduta del 26 maggio scorso la risposta
di allora è attualmente valida e non si dispone di ulteriori dati.
In quell'occasione, a seguito dell'illustrazione sugli obiettivi
dell'iniziativa, di rendere gratuito l'accesso a tutti i siti
culturali regionali per il pubblico di età sino a 25 anni, si era
precisato che la nuova offerta culturale era stata concepita come
sperimentale fino alla fine dell'anno, tempo necessario per
analizzare i dati, verificare i flussi anche se parziali, valutare
con attenzione le eventuali ricadute e assumere le decisioni
conseguenti per il 2022. Quindi, come già risposi allora, non si
dispone al momento attuale di dati storici sul numero di visitatori
nella fascia di età considerata, tenuto conto che questa tipologia
di tariffazione non è mai stata applicata.
Alla seconda domanda. L'introduzione della gratuità di accesso
ai luoghi culturali gestiti dalla Soprintendenza per i beni e le
attività culturali, rivolte agli adolescenti e ai giovani adulti di
età compresa tra i 18 e i 25 anni, nasce in prima battuta
dall'esigenza di sensibilizzare le giovani generazioni alla
conoscenza del patrimonio culturale della nostra regione. In
particolare l'obiettivo è di favorire l'avvicinamento dei giovani
studenti e/o lavoratori per mezzo di una gratuità mirata, rivolta a
creare interesse nei confronti della cultura da parte del pubblico
giovanile a partire dall'annullamento di qualunque barriera
economica. È un'agevolazione che intende essere anche volano, come
ho già avuto occasione di dire in risposta alla precedente
interpellanza, per una maggiore e migliore conoscenza del
patrimonio culturale regionale presso le giovani generazioni sia
residenti che non, affinché gli studenti, ma non solo, perché
l'agevolazione è aperta a tutti i giovani adulti, anche coloro che
sono fuori dal circuito scolastico, possano imparare ad apprezzarne
la ricchezza e l'importanza, acquisirne il senso di appartenenza,
l'orgoglio, nonché la consapevolezza in quanto cittadini di essere
chiamati a diventare artefici della tutela e della promozione dei
nostri beni culturali.
L'applicazione dell'ingresso gratuito a favore dei giovani fino
a 25 anni è prevista per le esposizioni, i castelli e i siti
archeologici aperti al pubblico e gestiti direttamente dalla
Regione, quindi non tutti gli enti culturali, per il tramite della
Soprintendenza per i beni e le attività culturali. L'iniziativa
sarà corredata, rispetto alla volta scorsa - questa è una novità -
da un biglietto apposito, cosa che consentirà di avere per la prima
volta dati certi in merito alla effettiva affluenza di tale fascia
di utenza. È stata inoltre creata una campagna pubblicitaria
ad
hoc
, veicolata sia all'interno della regione sia fuori Valle.
Al termine del periodo di sperimentazione, cioè alla fine di
quest'anno, inoltre sarà possibile derivare un'analisi più precisa
e circostanziata in grado di fotografare il
target
in
questione anche in relazione ai siti preferiti, così come a
ulteriori specifiche i cui risultati saranno senz'altro utili per
tarare più opportunamente la comunicazione dell'offerta culturale
su questo pubblico particolare.
Tale gratuità, infine, può essere considerata come un primo
passo per avviare un progetto più ampio, volto al coinvolgimento e
alla progressiva costruzione di un rapporto di reciproco dialogo e
scambio che vede i giovani e i giovani adulti come importante
motore spontaneo di trasmissione e diffusione di contenuti
culturali veicolati sui mezzi
social
e digitali, da questi
ultimi maggiormente e comunemente utilizzati. A fronte di un minore
incasso, che comunque non è così scontato, considerato l'auspicato
aumento del circuito di persone che frequenteranno probabilmente i
nostri siti, sono comunque garantite le risorse finanziarie
necessarie per la gestione dei siti culturali ai fini della loro
fruizione. Ricordo che il periodo sperimentale è di soli sei mesi.
Inoltre si sottolinea l'ampio numero di eventi programmati per
l'estate nei siti e nei castelli valdostani nell'ambito della
rassegna Culturété: due mesi, luglio e agosto, connotati da un
numero decisamente elevato di iniziative tra loro diversificate,
sia per contenuto che per modalità performative e per target, che
sono tutti a pagamento.
Alla terza domanda, se siano già state condotte previsioni di
stima per quantificare l'incremento di accessi alle strutture da
parte degli
under
25 e a quanto ammontino tali previsioni,
che è la medesima analoga domanda che mi fece il collega Carrel
nella sua precedente interpellanza, come già detto, in risposta
alla prima domanda e alla interpellanza del collega, non si
dispongono ovviamente di dati storici relativi al numero di
presenze di giovani in età tra i 18 e i 25 anni, per cui non è
possibile fare una previsione del possibile incremento di accessi,
che ovviamente è auspicato e che è una delle motivazioni per cui è
stata fatta questa politica tariffaria.
Presidente -
Per la replica il consigliere Aggravi.
Aggravi (LEGA VDA) -
Ci perdoni se ogni tanto torniamo
sugli argomenti, ma riteniamo un po' tutti che sia importante a
volte cercare di puntualizzare meglio degli argomenti. Tenuto conto
del carattere sperimentale di queste iniziative, tenuto conto
dell'importanza di dare maggiori possibilità a una fascia comunque
debole dal punto di vista sia dell'accesso, lei ha parlato di
barriere economiche, sia anche della percezione di quello che è,
perché questa società sta prendendo anche delle pieghe interessanti
da quel punto di vista, e lo dico un po' sarcasticamente. Però
crediamo anche che bisogna cercare di promuovere la cultura, non
soltanto legandola a delle barriere economiche ma anche ad altri
tipi di attività, e su questo ovviamente andremo a toccare anche
altre deleghe assessorili, perché non è solo in capo alla
promozione culturale, ma diciamo che anche l'istruzione dovrebbe
fare il suo percorso, perché comunque è un ambito in cui ci si
forma e in cui si forma anche una conoscenza della cultura in
generale e di quelli che possono essere siti di natura
culturale.
Crediamo però che sia importante, proprio a questo riferimento,
non finire a sminuire il discorso in una questione banalmente
economica. Non è soltanto la barriera economica che può permettere
una maggiore fruizione, quindi la sperimentazione vedremo che
risultati darà anche per, lo ha detto lei, tarare le prossime
iniziative e soprattutto capire se questa iniziativa è servita ed è
bastata, perché ovviamente potrebbe essere da mettere insieme ad
altro.
Poi vorrei fare una considerazione, visto che lei ha anche la
delega al turismo, proprio in questo senso. La cultura non ha
soltanto una fruizione del tipo di vista formativo o comunque
dell'accesso a tutti, ma ha anche un valore dal punto di vista
turistico. Lo dico perché spesso e volentieri ci capita a tutti di
andare in giro per l'Italia e non solo e spesso avere anche dei
dubbi tra il costo dell'entrata a un determinato sito e quello che
poi effettivamente è il valore del medesimo. Perché dico questo?
Perché in alcune situazioni dobbiamo anche essere bravi a
valorizzare quello che abbiamo, che spesso diamo per scontato ma
che in realtà meriterebbe maggiore promozione e soprattutto un
maggior costo, perché poi la percezione - e anche il fatto che
comunque il bello, quello che piace, quello che vale, la gente è
disposto a pagarla, il turista è anche disposto a pagarla - io
penso che sia un principio che debba essere valorizzato in tutto
senso.
Quello che mi sento di dire in più è anche il fatto, ripeto, che
iniziative di questo tipo non devono essere viste soltanto dal
punto di vista della promozione culturale, ma io penso che altre
realtà, io ho parlato dell'istruzione non a caso, debbano anche
fare la loro parte e forse è quasi più importante rispetto a
iniziative di natura più economica o di percezione personale.
