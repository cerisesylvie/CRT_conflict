Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3087 del 7 ottobre 1987 - Resoconto
OGGETTO N. 3087/VIII - CONCESSIONE DI UN CONTRIBUTO DI £.
103.500.000 ALL'AMMINISTRAZIONE COMUNALE DI CHARVENSOD PER
L'ACQUISTO DI IMMOBILI DA DESTINARE A BIBLIOTECA COMUNALE RICAVANDO
SALE PER RIUNIONI PUBBLICHE DIVERSE, AI SENSI DELLA LEGGE REGIONALE
27 GIUGNO 1986, N. 27. - APPROVAZIONE ED IMPEGNO DI SPESA.
PRESIDENTE:
Do lettura della deliberalizione in
oggetto:
IL CONSIGLIO
Premesso che con legge regionale 27 giugno 1986, n. 27, è stato
previsto l'intervento finanziario da parte della Regione, fino al
massimo del 90%, a favore dei Comuni per la creazione di un
patrimonio immobiliare comunale;
Atteso che l'Amministrazione comunale di Charvensod ha
presentato richiesta per accedere ai relativi finanziamenti per
l'acquisto di immobili di proprietà dei Sigg. Lucianaz Aurelia
Giuseppina e Anselmet Renata Valentina, contraddistinti al Catasto
del Comune censuario di Charvensod al fg. 10 mappali 574, 578/a,
94/a, 577/a (fatta eccezione di mq. 17 precedentemente espropriati)
per una superficie di mq. 522,65 al fine di realizzare la
Biblioteca comunale, ricavando sale per riunioni pubbliche
diverse;
Considerato che l'acquisto in questione comporta una spesa
complessiva peritata di lire 115.000.000;
Visti i pareri del competente Assessorato;
Dato atto che l'acquisizione dei terreni è inserita nella
relazione previsionale e programmatica del Comune;
DELIBERA
1°) di approvare la concessione di un contributo di lire
103.500.000= (centotremilioni cinquecentomila) a favore
dell'Amministrazione comunale di Charvensod per l'acquisto degli
immobili di cui in premessa, al fine di realizzare la Biblioteca
comunale ricavando sale per riunioni pubbliche;
2°) di imputare la spesa di lire 103.500.000=, al residuo
passivo 22870 del Bilancio preventivo della Regione per l'anno 1987
"Contributi ai Comuni per la costituzione di un patrimonio comunale
immobiliare", che presenta la necessaria disponibilità - (fondo di
Lire 10.635.000.000= impegnato con deliberazione n. 10208 in data
31.12.1986);
3°) di disporre che la somma venga liquidata si sensi dell'art.
57 della legge regionale 7 dicembre 1979, n. 68, a cura della
Presidenza della Giunta regionale alla stipulazione di regolare
atto notarile di compravendita, nel rispetto delle condizioni
generali di acquisto risultanti dalla domanda di contributo.
PRESIDENTE:
Se nessuno chiede la parola, pongo in
votazione la deliberazione in oggetto:
ESITO DELLA VOTAZIONE
Presenti, votanti e favorevoli: 18
Il Consiglio approva all'unanimità
