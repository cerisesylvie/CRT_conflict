Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.


Resoconto integrale del dibattito dell'aula
Oggetto del Consiglio n. 2013 del 26 giugno 1996 - Resoconto
SEDUTA POMERIDIANA DEL 26 GIUGNO 1996
OGGETTO N. 2013/X Riapprovazione, con modifiche, ai sensi
dell'ultimo comma dell'articolo 31 dello Statuto speciale, della
legge recante: "Norme sull'assetto contabile, gestionale e di
controllo sull'Unità Sanitaria Locale della Valle d'Aosta, in
attuazione del decreto legislativo 30 dicembre 1992, n. 502"
(Disegno di legge n. 170).
Articolo 1 Il comma 7 dell'articolo 1 è sostituito dal
seguente:
"7. L'USL può attivare anticipazioni bancarie con l'istituto di
credito a cui è affidato il servizio di tesoreria, nella misura
massima di un dodicesimo dell'ammontare annuo delle entrate
previste nel bilancio di competenza, al netto delle partite di
giro."
Articolo 4 Il comma 4 dell'articolo 4 è sostituito dal
seguente:
"4. Il bilancio pluriennale è strutturato secondo lo schema
obbligatorio di cui al decreto del Ministro del tesoro del 20
ottobre 1994 (Schema di bilancio delle aziende sanitarie ed
ospedaliere), pubblicato nella Gazzetta ufficiale n. 120 del 25
maggio 1995."
Articolo 5 Il comma 2 dell'articolo 5 è sostituito dal
seguente:
"2. Il bilancio preventivo deve essere formulato secondo lo
schema obbligatorio di cui al d.m. tesoro 20 ottobre 1994."
Articolo 20 Il comma 4 dell'articolo 20 è sostituito dal
seguente:
"4. Le disposizioni contenute nel decreto legislativo 24 luglio
1992, n. 358 (Testo unico delle disposizioni in materia di appalti
pubblici di forniture, in attuazione delle direttive 77/62/CEE,
80/767/CEE e 88/295/CEE), e successive modificazioni, nonché quelle
contenute nel decreto legislativo 17 marzo 1995, n. 157 (Attuazione
della direttiva 92/50/CEE in materia di appalti pubblici di
servizi), si applicano ai contratti il cui valore di stima, esclusa
l'imposta sul valore aggiunto (IVA), sia uguale o superiore alle
unità di conto europee indicate nell'articolo 1 del d.lgs.
358/1992. Le medesime disposizioni si applicano anche ai restanti
contratti per quanto non diversamente previsto dal presente
articolo e fatto salvo quanto stabilito dal decreto del Presidente
della Repubblica 18 aprile 1994, n. 573 (Regolamento recante norme
per la semplificazione dei procedimenti di aggiudicazione di
pubbliche forniture di valore inferiore alla soglia di rilievo
comunitario)."
Articolo 40 L'articolo 40 è sostituito dal seguente:
"Articolo 40
(Controllo regionale)
1. La Giunta regionale esercita il controllo sull'attività
dell'USL mediante:
a) il controllo sugli atti del Direttore generale, ai sensi
della legge regionale 16 dicembre 1992, n. 75 (Disciplina del
controllo preventivo della Giunta regionale sugli atti dell'Unità
sanitaria locale della Valle d'Aosta);
b) l'attività ispettiva, di vigilanza e di riscontro, attuata
attraverso gli uffici dell'Assessorato della sanità ed assistenza
sociale;
c) il controllo sugli organi, di cui alla legge regionale 8
giugno 1994, n. 24 (Trasformazione in Azienda regionale dell'Unità
sanitaria locale della Valle d'Aosta: organi di gestione)."
Articolo 42 La lett. e) del comma 1 dell'articolo 42 è
sostituita dalla seguente:
"e) della regolarità formale degli atti di alta
amministrazione."
Articolo 45 Il comma 7 dell'articolo 45 è soppresso.
Articolo 46 Il comma 1 dell'articolo 46 è sostituito dal
seguente:
"1. La disciplina contabile di cui alla presente legge decorre
dal 1° gennaio 1997. In via provvisoria, viene mantenuta la vigente
contabilità finanziaria."
Articolo 47 L'articolo 47 è sostituito dal seguente:
"Articolo 47
(Adempimenti iniziali del Direttore generale)
1. Alla data di entrata in vigore della presente legge, il
Direttore generale avvia le rilevazioni inventariali per la
composizione dell'inventario generale del patrimonio. Entro
centottanta giorni dalla data di entrata in vigore della presente
legge, il Direttore generale:
a) adotta i documenti di bilancio di cui alla presente
legge;
b) adotta con deliberazione il progetto per la realizzazione del
nuovo assetto programmatorio, contabile, gestionale e di controllo
dell'USL. Tale progetto deve contenere la precisa indicazione degli
operatori coinvolti, delle azioni da compiere, delle risorse poste
a disposizione e dei tempi previsti per il conseguimento
dell'obiettivo. Il progetto è trasmesso entro dieci giorni alla
Giunta regionale ed al Collegio dei revisori.
2. Nel periodo dedicato all'elaborazione dei documenti di
bilancio e nelle more del controllo regionale, il Direttore
generale è autorizzato ad eseguire spese per ciascun mese di
gestione provvisoria, nella misura massima di un dodicesimo
dell'ammontare annuo delle entrate previste nel bilancio di
competenza, al netto delle partite di giro."
Articolo 49 L'articolo 49 è sostituito dal seguente:
"Articolo 49
(Gruppo tecnico di supporto)
1. Per il conseguimento delle finalità di cui alla presente
legge, il Direttore generale dell'USL, per un periodo non superiore
a tre anni dalla data di entrata in vigore della legge stessa, nei
limiti e secondo le modalità previste dall'articolo 7, comma 6, del
decreto legislativo 3 febbraio 1993, n. 29 (Razionalizzazione della
organizzazione delle Amministrazioni pubbliche e revisione della
disciplina in materia di pubblico impiego, a norma dell'articolo 2
della L. 23 ottobre 1992, n. 421), può avvalersi di un gruppo
tecnico di supporto, costituito anche da esperti esterni, dotati di
particolare qualificazione specifica in materia di organizzazione e
gestione aziendale o di sistemi informativi."
Si dà atto che il Consigliere Lanièce non partecipa alla
discussione e alla votazione dell'oggetto.
Presidente É aperta la discussione generale. Chi chiede la
parola?
Se nessuno chiede la parola, dichiaro chiusa la discussione
generale. Si votano solo le modificazioni apportate alla legge.
Pongo in votazione l'articolo 1:
Presenti: 30
Votanti e favorevoli: 26
Astenuti: 4 (Linty, Marguerettaz, Tibaldi e Viérin M.)
Presidente Pongo in votazione l'articolo 4:
Presenti: 30
Votanti e favorevoli: 26
Astenuti: 4 (Linty, Marguerettaz, Tibaldi e Viérin M.)
Presidente Pongo in votazione l'articolo 5:
Presenti: 30
Votanti e favorevoli: 26
Astenuti: 4 (Linty, Marguerettaz, Tibaldi e Viérin M.)
Presidente Pongo in votazione l'articolo 20:
Presenti: 30
Votanti e favorevoli: 26
Astenuti: 4 (Linty, Marguerettaz, Tibaldi e Viérin M.)
Presidente Pongo in votazione l'articolo 40:
Presenti: 30
Votanti e favorevoli: 26
Astenuti: 4 (Linty, Marguerettaz, Tibaldi e Viérin M.)
Presidente Pongo in votazione l'articolo 42:
Presenti: 30
Votanti e favorevoli: 26
Astenuti: 4 (Linty, Marguerettaz, Tibaldi e Viérin M.)
Presidente Pongo in votazione l'articolo 45:
Presenti: 30
Votanti e favorevoli: 26
Astenuti: 4 (Linty, Marguerettaz, Tibaldi e Viérin M.)
Presidente Pongo in votazione l'articolo 46:
Presenti: 30
Votanti e favorevoli: 26
Astenuti: 4 (Linty, Marguerettaz, Tibaldi e Viérin M.)
Presidente Pongo in votazione l'articolo 47:
Presenti: 30
Votanti e favorevoli: 26
Astenuti: 4 (Linty, Marguerettaz, Tibaldi e Viérin M.)
Presidente Pongo in votazione l'articolo 49:
Presenti: 30
Votanti e favorevoli: 26
Astenuti: 4 (Linty, Marguerettaz, Tibaldi e Viérin M.)
Presidente Pongo in votazione la legge nel suo complesso:
Presenti: 32
Votanti e favorevoli: 27
Astenuti: 5 (Chiarello, Linty, Marguerettaz, Tibaldi e Viérin
M.)
Il Consiglio approva
