Classificazione
ENERGIA
Energia idroelettrica



Oggetto del Consiglio n. 894 del 18 settembre 2019 - Resoconto
OGGETTO N. 894/XV - Interrogazione a risposta immediata:
"Notizie in merito al piano di lavoro strategico della società
CVA".
Rini (Présidente) -
Point n° 3.01 à l'ordre du jour. La
parole au collègue Mossa pour l'illustration.
Mossa (M5S)
- Buongiorno a tutti e ben rientrati dalla
pausa estiva.
Il 12 settembre apprendiamo dai media dichiarazioni rilasciate
dall'ingegnere Giampaolo Canestri, responsabile Open Innovation di
CVA, sul futuro dell'azienda. Improvvisamente, e senza preavviso,
la
mission
della società è stata stravolta passando
dall'obiettivo di produrre profitto economico a quello di produrre
benessere andando a coprire la totalità del fabbisogno energetico
della Valle d'Aosta. Abbiamo quindi una società che passa dal voler
diventare
leader
nel mercato nazionale energetico a un
obiettivo più umile ma sicuramente molto più virtuoso per la nostra
regione.
Pensavamo che tutti i nostri appelli per procedere in questa
direzione fossero stati ignorati, ma a quanto pare così non è stato
e, indipendentemente da chi vorrà mettere poi il cappello politico
su questa scelta, per quanto riguarda il nostro gruppo sono i fatti
quelli che contano. Perseguendo questa strada potremmo diventare la
prima regione italiana indipendente energeticamente e, per seguire
i tempi attesi, la strada per il raggiungimento del
carbon
e
fossil full free
, perciò siamo molto soddisfatti per le
nuove e inattese prospettive di CVA. Probabilmente ci sarebbe
piaciuto di più se il
management
fosse venuto in Commissione
a comunicare il cambio di rotta, visto che il Consiglio rappresenta
sempre il socio, ossia i valdostani, ma non si può avere tutto
dalla vita ed è stata comunque una piacevole sorpresa. Adesso,
visto che ormai il dado è tratto, e le intenzioni - concludo,
Presidente - sono rese note, resta solo da capire quale sarà il
piano di lavoro strategico per arrivare a questo traguardo. Per
questo cedo la parola al Governo, che ci ragguaglierà sui nuovi
progetti.
Presidente -
La parola, per la risposta, al Presidente
Fosson.
Fosson (PNV-AC-FV)
- Consigliere Mossa, la ringrazio per
averci fornito queste informazioni di cui non eravamo a conoscenza,
anche se in modo un po' provocatorio. Le sue osservazioni - creda -
non passano mai inosservate. A seguito del suo comunicato e della
sua interrogazione, ci siamo confrontati con CVA per rispondere a
questa interrogazione.
In occasione della "Climathon" l'ingegner Canestri infatti ha
semplicemente ricordato quanto noto da sempre, ovvero che l'energia
prodotta dalle centrali di CVA copre
"teoricamente"
il
fabbisogno energetico della Valle d'Aosta; anzi, dato che i consumi
sono inferiori all'energia prodotta, parte di essa viene ovviamente
esportata. Qualora in futuro i consumi elettrici delle utenze
valdostane dovessero aumentare, ad esempio proprio grazie ad azioni
di
"decarbonizzazione"
, questi nuovi consumi porterebbero
potenzialmente a zero il saldo tra l'energia prodotta e l'energia
consumata.
Questo è il senso di quanto detto dall'ingegner Canestri a
Courmayeur: in prospettiva la Valle d'Aosta potrebbe teoricamente
raggiungere una completa autonomia energetica, in quanto i consumi
annui stimati da riscaldamento e da mobilità, se venissero
completamente convertiti all'elettrico, potrebbero essere coperti
dalla capacità produttiva di tutte le centrali elettriche
valdostane. Non vi è contraddizione con una possibile quotazione in
Borsa finalizzata ad acquisire risorse e a consentire alla società
di poter concretizzare tutte le sue potenzialità, comprese quelle
che possono contribuire alla decarbonizzazione della Valle. Tra
l'altro immaginare ciò implicherebbe che i concorrenti quotati non
stiano perseguendo analoghe strategie di decarbonizzazione, cosa
assai insensata e da noi molto auspicata.
Infine, non vi è nessun cambio di rotta da parte del
management
di CVA. La società continua ad operare sulla base
del proprio piano strategico 2018/2020, che tra l'altro ho già
inviato anche al Consiglio regionale, e non vi sono modifiche nella
strategia perseguita per cui l'azienda continua ad operare, come ha
sempre fatto, in qualità di produttore di energia da fonti
rinnovabili. CVA si è limitata a sottolineare, come peraltro più
volte affermato anche durante le audizioni presso le Commissioni di
questo Consiglio, che sarebbe strategicamente opportuno favorire
una transizione dei consumi degli utenti finali verso
l'elettrificazione, per poter consumare in Valle d'Aosta il
sovrappiù di energia idroelettrica che la nostra regione ha
ricevuto in dote da madre natura. Il management è comunque sempre
disponibile a venire in Commissione ad illustrare questo
pensiero.
Presidente -
La parola al collega Mossa per la
replica.
Mossa (M5S)
- Lei in questo modo mi ha dato un colpo al
cuore. Io già credevo in un cambio di rotta verso una Valle d'Aosta
con un'autonomia energetica, invece le dichiarazioni dell'ingegner
Canestri sono state smentite. Pertanto da una CVA che potrà fornire
l'energia per tutto il fabbisogno energetico della Valle d'Aosta
siamo passati ad una smentita che dice che teoricamente potrebbe
coprire il fabbisogno energetico. Abbiamo una smentita sulle
dichiarazioni e mi spiace veramente, perché pensavo veramente ci
fosse un cambio di rotta, mentre invece perseguiamo quello solito e
tristemente poco virtuoso per la nostra regione.
