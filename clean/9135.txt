Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3657 del 6 aprile 1988 - Resoconto
OGGETTO N. 3657/VIII - ORDINE DEI LAVORI - RINVIO
OGGETTI.
PRESIDENTE:
Colleghi Consiglieri, tenuto conto che domani
mattina potremmo iniziare subito i lavori con gli argomenti in
discussione, io leggerei gli oggetti che, anche su richiesta dei
proponenti, potrebbero essere rinviati, sospesi o discussi
velocemente.
Consigliere Sandri, vuole che si discuta l'oggetto n. 37?
Ha chiesto la parola il Consigliere Sandri, ne ha facoltà.
SANDRI (N.S.):
Poiché martedì prossimo si riunirà la
Commissione competente per l'analisi di questo provvedimento ed
anche di quello iscritto al punto n. 38 dell'ordine del giorno,
concernente i trasporti collettivi, chiederei di rinviare al
prossimo Consiglio la discussione di ambedue i progetti di
legge.
PRESIDENTE:
Se non ci sono obiezioni, gli oggetti n. 37 e
38 sono rinviati al prossimo Consiglio.
Sono parimenti rinviate al prossimo Consiglio le proposte di
legge n. 492, presentata dal Consigliere De Grandis, e n. 493,
presentata dai Consiglieri Mafrica, Bajocco, Cout, Dolchi, Millet e
Tonino.
IL CONSIGLIO prende atto, concordando.
PRESIDENTE:
Colleghi Consiglieri, le pressioni che
vengono esercitate sulla Presidenza tendono alla sospensione dei
lavori, per farli riprendere domani mattina alle ore 9,30.
La seduta è tolta
La seduta termina alle ore 19,41
