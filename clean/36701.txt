Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 663 del 29 luglio 2014 - Resoconto
OGGETTO N. 663/XIV - Continuazione della discussione sulla
valutazione in ordine alla sussistenza o meno di una causa di
insindacabilità del Consigliere regionale Stefano Ferrero, ai sensi
dell'articolo 3 della legge regionale 18 novembre 2005, n. 27.
(Approvazione di un ordine del giorno).
Presidente
- Qualcuno chiede la parola? Siamo in
dichiarazione di voto, avendo chiuso il discorso. La parola al
collega Bertschy.
Bertschy (UVP)
- Per mozione d'ordine. Dia tempo tre
minuti a tutti i Consiglieri di leggere questo parere! Grazie
Presidente.
Presidente
- Va bene, giusto: cinque minuti, grazie.
Si dà atto che la seduta è sospesa dalle ore 15,57 alle ore
16,02.
Viérin M. (Presidente)
- Grazie colleghi, riprendiamo i
lavori. La parola al collega Bertschy.
Bertschy (UVP)
- Buongiorno Presidente, le chiedo una
sospensione per una riunione dei gruppi di minoranza. Grazie.
Presidente -
Mi sembra giusto e normale, sospensione
accordata.
Si dà atto che la seduta è sospesa dalle ore 16,02 alle ore
16,26.
Viérin M. (Presidente)
- Riprendiamo i lavori. Ha chiesto
la parola Laurent Viérin, ne ha la facoltà.
Viérin L. (UVP)
- Grazie, Presidente.
Abbiamo letto con attenzione la nota degli uffici che, a nostro
modesto parere, confermano quanto sollevato questa mattina. Nella
fattispecie: in caso di votazione segreta, chi non intende
partecipare al voto deve annunciarlo; abbandona l'aula o - e questo
voi l'avete messo nero su bianco - " o far constatare la loro
assenza o allontanarsi dall'aula". Come determinare i presenti in
aula, Presidente Viérin, pare essere il dilemma di questa nota che
voi avete scritto. Ma ad un certo punto scrivete: "che nelle
votazioni con procedimento elettronico, il Consigliere presente
inserisce la scheda". Cioè, qual è l'elemento determinante per
capire chi è presente in aula da chi è assente? Con il vecchio
procedimento, se si ritira la pallina si va a votare, se non si
ritira la pallina automaticamente si dice che si è assenti.
Passando dal voto meccanico a quello elettronico, la scheda fa fede
per le presenze in aula: la scheda! Ve lo scrivete voi in questa
nota: "nelle votazioni con procedimento elettronico, il Consigliere
presente inserisce la scheda per la votazione o si astiene"!
Dopodiché spiegate che cos'è l'astensione, cioè il non partecipare
al voto: i Consiglieri che non prendono parte alla votazione
possono far constatare la loro assenza, ma noi non abbiamo sentito
nessuno che lo ha dichiarato, tranne il Presidente che ha
dichiarato che usciva per questioni di doppio mandato e quindi di
inopportunità. Ci chiediamo come mai il collega Isabellon, che ci
risulta essere all'interno nel consiglio di amministrazione del
Forte di Bard, invece, sia rimasto. Ma al di là di questo: "o
allontanarsi dall'aula"! Quindi, caro Presidente Viérin,
trentaquattro persone avevano la scheda inserita e quindi erano
presenti al momento del voto! Non hanno partecipato al voto, ma i
diciassette che hanno votato, hanno votato per far passare l'ordine
del giorno, che a questo punto è stato approvato!
Presidente
- Scusi...
Viérin L. (UVP)
- Mi lasci finire Presidente!
Presidente
- Si, ma deve dire le cose come stanno!
Viérin L. (UVP)
- Scusate, ma avete scritto voi la
nota! Guardi, non le diamo così tanta importanza da aver scritto
una nota così articolata: "avete", nel senso che gli uffici hanno
scritto una nota.
Voi fate un
excursus
in base alle disposizioni vigenti,
cioè il nostro Regolamento. Poi, date un'interpretazione, visto che
c'è un voto sul quale non si capisce come vengono computate le
presenze per chi non partecipa al voto; ma voi avete scritto questa
cosa! Noi le chiediamo, Presidente, di leggere attentamente le note
che gli uffici le hanno scritto, ma noi riteniamo che di due cose
l'una: se voi ritenete che non c'erano diciotto presenti, la
votazione non andava neanche fatta, nel senso che in assenza del
numero legale non si fa la votazione, Presidente Viérin, non si fa!
Ecco perché il nostro Regolamento dice che uno deve dire se
partecipa al voto o meno, perché se non partecipano al voto
diciotto persone non c'è il numero legale! Eh, Presidente, mi
sembra che non sia di difficile comprensione! Quindi, se abbiamo
capito bene, non so se è il caso di tornare sulla questione, ma di
due cose l'una: o rifacciamo la votazione, o qualcosa nella
votazione non ha funzionato! Perché in quest'aula bisogna
dichiarare se si partecipa o meno al voto, e in assenza di
disposizione di voto meccanico, dove uno ha la possibilità di non
ritirare la pallina, quando c'è il voto elettronico è la scheda che
fa fede sulla presenza. Chi aveva la scheda inserita era a tutti
gli effetti presente nell'aula per il quorum strutturale; altra
cosa è il quorum funzionale, che è il numero di voti necessari per
fare approvare un atto. Per il quorum strutturale, trentaquattro
persone avevano la scheda inserita ed erano a tutti gli effetti
presenti nell'aula! Li abbiamo anche visti, non è che non erano
presenti!
Quindi, nella prima parte voi avete scritto questo, ma poi
invece l'interpretazione (dove voi dite che non si disciplina
espressamente se considerare o meno presenti alla determinazione
del quorum strutturale e funzionale i Consiglieri che non
dichiarino di astenersi, cioè quelli silenti) cozza con quanto
avete scritto prima! Però, per noi fanno fede le disposizioni
vigenti, cioè quelle che sono scritte negli articoli. Al di là di
tutte le considerazioni politiche della mattina sul controllo del
voto, questa è una questione che segue alla nota che voi ci avete
preparato.
Presidente
- Chiedo scusa al collega Ferrero che si è
prenotato: posso? Grazie.
Il discordo politico è su un altro versante, stiamo ragionando
sulla normativa, o meglio, sul Regolamento per i lavori dell'aula.
Noi abbiamo fatto una Conferenza dei Capigruppo proprio per capire
se c'erano delle domande da porre o quant'altro, anche da un punto
di vista molto tecnico, visto che questa è una relazione di tre
pagine che hanno scritto i funzionari.
Ora, ha ragione anche lei, ma il ragionamento noi lo abbiamo
fatto in sede di Capigruppo e, se c'erano dei dubbi di questo tipo,
si poteva fare un'altra sospensione, anche perché ci sono delle
questioni tecniche di votazione di cui bisogna anche avere contezza
da chi le conosce e come le spiega. Comunque, lei ha anche letto
una parte del parere, senza leggere i due commi successivi: "
il
nostro Regolamento interno non disciplina espressamente se
considerare o meno presenti ai fini della determinazione del quorum
strutturale e funzionale i Consiglieri i quali non dichiarino di
astenersi, ma rimangono fisicamente in aula e non partecipino al
voto.
"; poi, "
Nella prassi i Consiglieri che non partecipano
alla votazione, cioè che non dichiarano di astenersi, se pur
fisicamente presenti in aula, non sono considerati presenti ai fini
della determinazione del numero legale e del quorum di
maggioranza
". Potremmo andare avanti, ma non voglio leggere qui
tutto il parere che i dirigenti hanno scritto. Io ho solo ribadito,
con la ripresa dei lavori, che: "
Conclusivamente, non si
rinviene nel Regolamento interno una disposizione che possa far
ritenere non valida la votazione sull'ordine del giorno nella
seduta antimeridiana odierna
". Quindi, come avete chiesto voi,
ci affidiamo al parere espresso dagli uffici. Dopodiché, volete
fare un'altra sospensione, vogliamo riparlarne? Per carità, non è
un problema! Dobbiamo però capirci: se abbiamo chiesto un documento
che ci viene fatto e prodotto, dobbiamo attenerci a quel documento.
Poi, tutto può essere modificabile o quant'altro.
La parola al collega Ferrero, grazie.
Ferrero (M5S)
- Grazie Presidente.
Non essendo un principe del foro, cercherò di spiegarmi in
maniera comprensibile. Esistono due momenti: un momento in cui
viene determinato il quorum strutturale, vale a dire - leggo
testualmente - "il numero dei membri che devono essere presenti
affinché il collegio sia legittimamente costituito"; un secondo
momento è quello della votazione, in quel momento viene determinato
il quorum funzionale, vale a dire quanti voti devono essere
espressi perché la votazione sia valida. Se noi andiamo a leggerci
un solo articolo, non c'è bisogno di chiedere l'interpretazione di
costituzionalisti o di chissà chi. L'articolo 76 è chiarissimo e
dice:
Le deliberazioni del Consiglio della Valle
- che è il
nostro, tanto per capirci -
non sono valide se non è
presente
- presente fisicamente in aula -
la maggioranza dei
suoi componenti
- e la maggioranza c'era ed era presente in
aula -
e se non sono adottate a maggioranza dei presenti, salvo
che sia prescritta una maggioranza speciale
. Là non c'era una
maggioranza speciale, non c'era nessun tipo di maggioranza
speciale! E allora? Perché continuate ad insistere sul fatto che ci
vuole una maggioranza speciale: chi vota fa la maggioranza.
Per noi, non ci sono grossi problemi. Non riusciamo a capire
perché bisogna ricorrere a certe interpretazioni che vanno a
svicolare da quello che effettivamente è il senso delle cose.
Secondo noi, non c'è neanche da rifare la votazione: la votazione
che c'è stata è valida! E dirò di più: la votazione che c'è stata
la volta scorsa, nel caso della mia insindacabilità sulla prima
questione, in cui c'è stato un esito esattamente diverso - io le
chiederò poi, ufficialmente, con nota - quella era una votazione in
cui era stata espressa l'insindacabilità con la maggioranza
prescritta. Quindi mi farò rilasciare il parere entro un
determinato termine, se no parte una bella richiesta di omissione
di atti d'ufficio. Grazie mille.
Presidente
- La parola al collega Laurent Viérin.
Viérin L. (UVP)
- Solo per specificare bene il mio
pensiero, Presidente.
Intanto io non faccio parte della Conferenza dei Capigruppo. Mi
scuso se l'ho colto impreparato...
Presidente
- Non ero impreparato.
Viérin L. (UVP)
- ...da una lettura della nota che
dovrebbe essere la sua nota, cioè dei suoi uffici. Cercherò di
ripetere quello che ho detto.
Dimentichiamoci la seconda parte del parere, perché è
un'interpretazione. È un'interpretazione nel momento in cui si dice
che il nostro Regolamento non disciplina: secondo noi questa è
un'interpretazione, come avete scritto anche voi. La prima parte
invece cita l'articolo 74: questa non è un'interpretazione degli
uffici, è l'articolo 74 che, a integrazione di quanto diceva il
collega Ferrero, stabilisce tra il quorum strutturale e quello
funzionale come dirimere la questione dei presenti, come
considerare una persona presente, visto che siamo passati dal voto
con le palline a quello con la scheda. Prima era semplicissimo,
perché chi non ritirava la pallina diceva "io non ritiro le
palline" e non partecipava al voto, quindi era computato come non
presente, astenuto al voto nel senso di non partecipante al
voto.
Voi scrivete, citando l'articolo 74, che "
i Consiglieri
astenuti -
cioè non partecipanti -
sono considerati presenti
sommandosi a coloro che esprimono voto favorevole
", ma nelle
votazioni con procedimento elettronico il Consigliere presente
inserisce la scheda per la votazione o si astiene. Quindi, chi
inserisce la scheda è presente o si astiene! Chi è quello che si
astiene? Quello che fa constatare la sua assenza, quindi che lo
dice - "non partecipazione al voto, in genere anche alla
discussione in oggetto"; l'avete scritto voi - oppure si allontana
dall'aula. Quindi, non è un'interpretazione, è scritto: chi non
voleva partecipare al voto o lo diceva o estraeva la scheda o se ne
andava dall'aula!
Presidente -
Non è così Laurent Viérin!
Viérin L. (UVP)
- Allora se lei Presidente, al di là di
ripetere quello che qualcun altro le dice, mi spiega perché non è
così, dopo averlo scritto...
Presidente -
Non l'ho scritto io. Forse è questo che lei
si dimentica. L'ha scritto chi è deputato a...
Viérin L. (UVP)
- Scusi, ma questo che le ho letto io è
quello che avete scritto voi! Se lei mi dice no...
Presidente -
No, lo hanno scritto i dirigenti che erano
presenti prima in Conferenza dei Capigruppo. L'ho detto: se lei
ritiene necessario fare ancora una riunione e se lei ritiene essere
presente, la facciamo. È un ragionamento molto diverso l'astensione
o la non partecipazione...
Viérin L. (UVP)
- Presidente Viérin, noi siamo stati
votati per fare discussione in quest'aula. Se poi non si è in grado
di capire una nota che avete scritto voi...!
Noi le stiamo dicendo che questa mattina, a fronte di
trentaquattro schede presenti e inserite, quindi di trentaquattro
Consiglieri presenti, diciassette Consiglieri hanno partecipato al
voto e quindi questi diciassette voti hanno fatto approvare un
ordine del giorno. Se lei o gli uffici ritenete che ci sia il
dubbio su questo, eventualmente si potrà anche rifare la votazione,
ma rimane un dubbio interpretativo e non c'è una lacuna nel
Regolamento, secondo noi. Poi in futuro dovremmo scriverlo meglio
perché magari non è esplicitato bene, ma questa nota l'avete
scritta voi e i presenti vengono computati in base alla scheda
inserita o meno. Questo è quanto noi capiamo da quello che avete
scritto voi! La parte interpretativa degli uffici a cui siamo
abituati, non ci interessa! Nel senso che, se ci sono delle
interpretazioni su quello che non è scritto, quelle sono
interpretazioni, Presidente Viérin: noi ci atteniamo all'articolo
74. Secondo noi l'articolo 74 è chiaro!
Presidente
- La parola al collega Gerandin.
Gerandin (UVP)
- Grazie Presidente.
Vorrei provare a condividere un ragionamento anche in base a
quanto gli uffici ci hanno trasmesso con la nota. Allora: o l'uno o
l'altro. L'esito del sistema elettronico ti dice diciassette
presenti, maggioranza nove: o il sistema elettronico non è stato
tarato, non è stato aggiornato al Regolamento, non so dire come,
qualcosa deve essere successo; o c'è una omissione, per cui il
sistema elettronico non è così all'avanguardia come
l'interpretazione dei nostri uffici. Oppure qualcosa non torna,
perché il sistema elettronico ti dice diciassette presenti, quorum
a nove! Lei doveva dire "votazione non valida" e sciogliere il
Consiglio, perché non c'era il numero legale.
Se invece è valida, è valida la nota che ci hanno trasmesso gli
uffici, dove nell'unico passaggio sulla votazione con procedimento
elettronico - la leggo, perché mi pare chiara - Si dice che
"
nelle votazioni con procedimento elettronico, il Consigliere
presente inserisce la scheda per la votazione, pro, contro o
astenuto
". Non votante non esiste. Non esiste il non votante!
Partecipo ma non voto: non esiste! È chiarissimo! Ditemi, delle due
qual è l'interpretazione corretta! Io voglio sapere quale delle
due, perché: uno, lei doveva sospendere il Consiglio per mancanza
di numero legale; due, nessuno poteva permettersi di essere
presente e non votare, pro, contro o astenersi. Non esiste il
"presente, ma me ne frego"! Non esiste! L'avete scritto voi!
L'avete scritto voi, per cui io non entro nel merito della
votazione segreta o no: ti dice che questi sono i procedimenti. Per
me il capitolo è chiuso, l'ho già detto stamattina!
Presidente
- La parola al collega La Torre.
La Torre (UV)
- Grazie, Presidente.
Cerchiamo di ripartire da un attimo di serenità, che credo qui
dentro in qualche modo sia necessaria, anche perché ci siamo
infilati, credo, senza cercare responsabilità da nessuna parte,
presi un po' dalla dinamica di un discorso che stava scappando di
mano, in una situazione che evidentemente sta mostrando tutti i
suoi limiti, sia di regolamento che di funzionamento
dell'apparato.
Non è una situazione che si dirime dando ragione o torto a
qualcuno. Io credo che qui questo ci debba servire come esperienza
e raccogliere un po' quello che è stato l'invito di buon senso che
ho sentito da Laurent Viérin, che dice in qualche modo di non
approfondire più di tanto, perché se no le ragioni qui sono
veramente da dirimere, probabilmente con complessi pareri e
situazioni che poi avrebbero degli strascichi. Troviamo invece il
buon senso e ripetiamo la votazione. Ripetiamo la votazione
prendendo una posizione, che è - come dire - chiara a tutti quanti.
Non creiamo un precedente di confusione che potrebbe generare, a
mio avviso (questo è quello che penso io, ed è per quello che mi
sono arrabbiato), una degenerazione del sistema del voto di questo
Consiglio che scapperebbe di mano a tutti e non tornerebbe utile a
nessuno, tanto meno per quello che è l'aspetto esterno e l'immagine
che diamo a chi ci guarda. Quindi mi sembra di avere colto
un'apertura nel ragionamento di ripetere la votazione, dove
chiaramente ognuno si prenderà le sue responsabilità, farà le sue
dichiarazioni di voto e si atterrà alla prassi, al normale
procedere del Consiglio. Questo mi sembra che potrebbe essere un
modo intelligente per uscire tutti da questo
impasse
che, a
mio avviso, è un impasse che non si risolve.
Presidente
- Altri? La parola al collega Bertschy.
Bertschy (UVP)
- Grazie Presidente.
Intanto rimane il fatto politico e su questo credo che ci sarà
ancora occasione, durante questo dibattito e dopo, di trovare delle
soluzioni, perché noi riteniamo che l'esposizione e la relazione
non sia assolutamente interpretativa del senso del Regolamento, che
è quello di fare in modo che non ci sia il controllo del voto. Il
vostro atteggiamento di rimanere presenti in aula: rimane il fatto
politico che noi sottolineano e che vi chiediamo di non
assolutamente tenere nelle occasioni che ancora ci saranno, perché
altrimenti non ci sarà modo per procedere e per lavorare. Quindi,
il fatto politico rimane ed è quello più importante.
Sull'aspetto tecnico è chiaro che ci sono degli errori di forma
che ci obbligano a chiedere di rivedere la votazione, di rifare la
votazione; ci obbligano a chiedere di fare in modo che cambiate
assolutamente il vostro atteggiamento e a verificare la posizione
del Consigliere Isabellon, se è in condizione di rimane in aula,
oppure in conflitto di interessi, perché le due posizioni sono
uguali, ma questo non è un argomento che attiene alla nostra
posizione.
Quindi, Presidente, vi chiederemmo di rimetterci in condizione
di lavorare, di riprendere da dove abbiamo cominciato e fare una
votazione che sia una votazione regolare. E vi chiediamo di non
avere più questo atteggiamento, anche perché i regolamenti bisogna
smetterla di interpretarli e, in questo senso, mi sembra talmente
chiaro che chi non vuole partecipare ad un voto debba dichiararlo,
debba fare in modo di far capire di non essere presente, altrimenti
non ci sarà mai questa possibilità e questa libertà di votare. È
quello che dicevano il collega Viérin e il collega Gerandin, ed è
quello che noi vi chiediamo di verificare. Non siamo assolutamente
d'accordo con il parere che è stato espresso e le modalità non sono
quelle previste dal Regolamento. Quindi non è una questione di
Capigruppo: sono cose che in Conferenza Capigruppo possono essere
discusse o non discusse, soprattutto quando si vede che
l'interpretazione è legata a delle volontà che non dipendono dalla
Conferenza, però poi è in Consiglio che bisogna chiarirle, perché
non le dobbiamo chiarire per noi stessi, le dobbiamo chiarire
perché qua rappresentiamo la democrazia e la popolazione
valdostana. Dobbiamo fare in modo che le cose che facciamo qua
dentro siano legittime e coerenti con l'espressione popolare che ci
ha sostenuto per arrivare fino qua. Quindi, sul Regolamento noi
diciamo che non siamo d'accordo su questa interpretazione e le
chiediamo di rifare la votazione; soprattutto, di cambiare
atteggiamento.
Presidente
- Qualcuno chiede la parola?
Se vogliamo fare un ragionamento che guardi anche in
prospettiva, io ribadisco che il Consiglio è sempre sovrano. A me,
come a chiunque altro qui al posto mio come vicepresidente, spetta
di far rispettare le regole della gestione dell'aula. Sulle regole,
io sono fermamente convinto che quanto hanno scritto i funzionari,
che fanno questo lavoro e quindi sono deputati a fare questo, siano
confacenti a quello che è stato poi scritto. Quindi, se vogliamo
fare una sospensione - mi sembra che sia arrivata una richiesta - e
fare un ragionamento per eventualmente trovare un'intesa e capire
se vogliamo rivedere la votazione, lo possiamo anche fare. Se siamo
d'accordo, facciamo una sospensione di cinque minuti, senza nessun
problema.
Siamo d'accordo fi fare cinque minuti di sospensione? Cinque
minuti di sospensione.
Si dà atto che la seduta è sospesa dalle ore 16,50 alle ore
17,13.
Viérin M. (Presidente)
- Riprendiamo i lavori. Siamo
fermi su una proposta pregiudiziale, non mi ricordo se del collega
Bertschy o La Torre. Su questa questione, come prevede il
Regolamento, è possibile un intervento di un Consigliere contro e
uno a favore, in modo che il Consiglio si possa esprimere sul fatto
di ripetere la votazione o meno. È stato chiesto questo. Chiedo se
c'è una richiesta per uno a favore e uno contro, o tutti e due a
favore...
La parola al collega Borrello.
Borrello (SA)
- Grazie Presidente. Colleghe e colleghi a
me l'onore e l'onere di prendere la parola dopo la sospensione,
dove abbiamo avuto modo di confrontarci. Nulla di più rispetto
all'analisi del documento che ci è stato prodotto dagli uffici.
Ovviamente, solo per ricordare una nota a margine: è stato
richiesto questa mattina dai colleghi della minoranza, che si
potesse analizzare tecnicamente l'esito della votazione.
Anche io come il collega Ferrero non sono un giurista, non sono
un tecnico, quindi non mi addentro rispetto ai passaggi
regolamentari. Leggo quanto scritto e quanto fornito dai dirigenti,
in particolar modo gli ultimi due passaggi: "
Il Regolamento
interno non contiene alcuna disposizione che obblighi il
Consigliere che non intenda partecipare alla votazione ad
allontanarsi dall'aula, né una disposizione che, in caso di voto
segreto, preveda l'obbligo per il Consigliere di votare.
Conclusivamente, non si rinviene nel Regolamento interno una
disposizione che possa far ritenere non valida la votazione
sull'ordine del giorno effettuata nella seduta antimeridiana
odierna
". Noi ci soffermiamo su questo parere tecnico,
riteniamo che la votazione di questa mattina sia valida, così come
certificato anche dal sistema elettronico e quindi dichiaro che non
siamo favorevoli alla richiesta pregiudiziale che voi avete posto,
a nome di tutta la maggioranza. Non siamo favorevoli ad accogliere
la questione pregiudiziale che voi avete posto.
Presidente
- Uno a favore, se si vuole intervenire,
altrimenti si passa alla votazione su questo fatto procedurale. La
parola al collega Guichardaz.
Guichardaz (PD-SIN.VDA)
- Io ho solo un dubbio, che non
riesco a togliermi dalla testa. Io vedo qui il report della
votazione effettuata con il procedimento elettronico. Siccome
cercavo prima di discutere sul filo della logica (neanche
interpretativa, ma proprio sul filo della logica), se il risultato
della votazione è "
presenti diciassette
" e il numero legale
è diciotto, Presidente, perché lei non ha rinviato la votazione
alla seduta successiva? Perché non ha detto: non c'è il numero
legale, si rinvia di un'ora la seduta, ci vediamo tra un'ora e
ripetiamo finché non c'è il numero legale? Qua il problema è che,
nel momento in cui i presenti sono in numero di diciassette, da che
mondo e mondo, per regola e non per prassi, si blocca il Consiglio
di un'ora, dopodiché si riprendono i lavori! Perché in questo modo,
quanto meno, chi ha trovato questa furbata di sistema, di bloccare
attraverso il cosiddetto non voto nel voto segreto, si assume la
responsabilità di rinviare
ad libitum,
fin quando un omino
dei vostri non si assume quantomeno la responsabilità di fare
arrivare il numero legale al diciottesimo. Questa è la
questione!
Perché voi avete applicato questo sistema, che a rigore di
logica potrebbe valere per la minoranza, che non avendo i diciotto
la minoranza può anche far mancare il numero, voi siete in diciotto
e tranquillamente potreste far andare avanti la questione? Invece
no, qua capovolgiamo la questione! Voi siete in diciotto, vi
assumete la responsabilità di rinviare
ad libitum
questo
Consiglio, quindi di rinviarlo ora per ora fin quando qualcuno dei
vostri non si prende la responsabilità di rimanere in aula e di
schiacciare "astensione", "voto favorevole" o "voto contrario".
Peraltro qualcuno mi spieghi, scusate! Siccome non volete far
passare quest'ordine del giorno avendo perso di vista la
motivazione, visto che l'ordine del giorno chiede che il Presidente
della Giunta non sia anche Presidente del Forte di Bard - magari
fra un po' lo mettiamo pure presidente, non lo so io... Facciamo
una regola che è il presidente dell'universo e di qualsiasi tipo di
associazione -, perché non vi mettete lì e votate contro, con voto
segreto? Ve lo dico io perché non vi mettete lì! Perché avete
paura! Avete paura, come avete già dimostrato una volta, che
qualche omino dei vostri al voto segreto sia disobbediente, cioè vi
mandi l'ennesimo segnale. Allora, assumetevi questa responsabilità:
fatene rimanere dentro uno, fatene rimanere dentro due, votate
contro, abbiate il coraggio delle vostre azioni! Se non arrivate a
diciotto il numero legale non c'è, si sospendono i lavori, così
come è sempre stato, e si riprendono dopo un'ora!
Io sarei per far ripetere la votazione. Vediamo se siamo in
diciotto, dopodiché se non siamo in diciotto assumetevi la
responsabilità di tenerci qua inchiodati fino a non so quando!
Presidente
- Grazie collega Guichardaz. Dobbiamo
procedere alla votazione. Per mozione d'ordine il collega
Laurent.
Viérin L. (UVP
) - Grazie Presidente.
Non intervengo su questa particolare questione, di uno a favore
e di uno contro, ma per annunciare che abbiamo depositato al tavolo
della Presidenza un ordine del giorno che chiede le sue
dimissioni.
Presidente
- Grazie collega Laurent Viérin di aver
anticipato questa notizia. Comunque, va benissimo, adesso
procediamo alla votazione procedurale di cui abbiamo parlato prima.
Chi è a favore della richiesta di rifare la votazione vota SI, chi
è contrario a rifare la votazione vota NO. È aperta la
votazione.
La votazione è chiusa. Esito della votazione:
Presenti: 34
Votanti: 34
Favorevoli: 16
Contrari: 18
Il Consiglio non approva, quindi rimane valida la votazione.
Distribuiamo anche l'ulteriore ordine del giorno arrivato a
questa Presidenza.
L'ordine del giorno è stato distribuito. Chi lo vuole
illustrare? La parola al collega Cognetta.
Cognetta (M5S)
- Grazie Presidente.
Come già preannunciato dal mio collega Laurent Viérin, con
questo ordine del giorno la invitiamo alle dimissioni, perché
sappiamo bene che, come Consiglio regionale, non possiamo
direttamente dimetterla. Abbiamo scritto alcuni punti piuttosto
generici rispetto a quanto accaduto in quest'ultimo Consiglio, ma
anche nei Consigli precedenti, e quindi con quest'ordine del giorno
siamo qui per dibattere questo punto, relativo anche a ciò che è
successo rispetto all'insindacabilità del mio collega Ferrero.
Grazie.
Presidente
- Grazie collega. Qualcun altro? Se non c'è
nessun altro metterei in votazione l'ordine del giorno. La parola
al collega Borrello.
Borrello (SA)
- Solo per una piccola considerazione in
merito a quest'ordine del giorno. Ovviamente è una valutazione
totalmente politica, perché l'atto che voi avete predisposto ha una
valenza politica. Noi la riteniamo una provocazione e come tale la
rimandiamo al mittente. Noi ovviamente ci esprimeremo contro questa
vostra richiesta.
President
e - La parola al collega Nogara.
Nogara (UVP)
- Io più che altro vorrei rispondere al
collega Borrello: diciamo che questa non è una provocazione. Noi
abbiamo dato la massima fiducia al collega Viérin, quando è stato
nominato Presidente del Consiglio. Abbiamo parlato anche molto con
il collega Viérin, perché nei mesi passati abbiamo avuto modo di
averlo nei nostri uffici per una settimana e ci siamo un po'
confrontati, ma diciamo che del credito che gli abbiamo dato non è
che siamo stati molto ripagati! Noi, non volevamo essere né
avvantaggiati né niente, ma almeno avere lo stesso trattamento di
tutti gli altri Consiglieri regionali.
L'abbiamo visto proprio oggi! La cosa macroscopica di oggi è
stata il fatto che quando (lo ha anche letto) c'erano diciassette
presenti all'interno del Consiglio, la prima cosa che doveva fare
era quella di sospendere il Consiglio, perché il Consiglio
legalmente non poteva andare avanti in quel modo. Invece ci ha
portato, come Presidente del Consiglio, a questa votazione, per
decidere se era il caso o no di rivotare l'ordine del giorno che
era stato presentato. Sotto questo punto di vista qui non c'era da
fare il tifo per nessuno, Presidente Viérin, c'era solo da fare
quello che lei doveva fare, e basta.
Tutti gli appunti che le abbiamo fatto, anche sulla relazione!
Perché guardi, abbiamo poi avuto il tempo anche di confrontarci con
i dirigenti e la cosa sulla quale erano d'accordo anche loro era
proprio questa: una volta che è venuto fuori che si era solo in
diciassette, il Consiglio doveva essere sospeso e quindi la
votazione era nulla. Questa è una decisione che ha preso lei: lei
ha detto che non passava l'ordine del giorno ed è finita lì.
Qui non è il fatto di essere tifosi o di fare il tifo per una
parte o per l'altra, per la maggioranza o la minoranza, qui ognuno
deve fare il suo lavoro e lei, devo dire che in queste settimane,
non l'ha proprio dimostrato, anzi ha fatto di tutto per dimostrare
il contrario. Grazie.
Presidente
- La ringrazio. La parola alla collega
Morelli.
Morelli (ALPE)
- Merci Président.
Credo che, al di là di tutte le possibili interpretazioni
giuridiche, la questione sia essenzialmente politica: prima di
tutto è una questione politica. Il fatto grave, gravissimo, che si
è verificato questa mattina, è che è stato impedito ai Consiglieri
di esprimere il loro voto! È ugualmente grave il fatto che gli
stessi Consiglieri non si oppongano a questi diktat e non abbiano
preteso di esercitare un loro diritto, ma anche un loro dovere! Lo
stesso Consigliere La Torre, che ha preso posizione in modo così
veemente, in realtà non aveva che da pigiare il tasto quand'era il
momento. Perché questo è controllo del voto! Lo dico a lei,
Presidente Viérin, questo è palesemente controllo del voto! Perché
evidentemente la paura del voto segreto è tale per cui si
preferisce impedire, adottare questi sistemi ed impedire di votare.
Ma questa è naturalmente un'ammissione di debolezza, che sta a
significare che questa maggioranza, anche se rinnovata e
rimpastata, in realtà è allo sfascio. Ed è un metodo inaccettabile,
da cui lei, Presidente Viérin, deve assolutamente prendere le
distanze, perché se questo metodo diventasse sistema, verrebbe
vanificata ogni possibilità di proposta da parte della minoranza!
Ma vi rendete conto di quale metodo avete messo in atto questa
mattina? Se questo metodo lo adottate ad ogni proposta della
maggioranza, ma non ha più senso...non c'è nessun...! Il dibattito
politico stesso non ha senso, se la conclusione è questa, perché si
ha paura del confronto, perché si ha paura che all'interno della
maggioranza ci possano essere posizioni diverse!
Quindi l'ordine del giorno di richiesta di invito al Presidente
Viérin di rassegnare le dimissioni è assolutamente fondato, perché
nonostante le sue dichiarazioni, Presidente Viérin, di essere
super partes
, lei oggi lo ha dimostrato che
super
partes
non è! Perché di fronte al controllo del voto messo in
atto, lei si è adeguato e questo non è accettabile. Ma che
democrazia è? Poi, che questo avvenga dopo una crisi e dopo
dichiarazioni da parte della maggioranza di condivisione, di
apertura al confronto, beh, è veramente qualcosa che ci lascia
esterrefatti e indignati!
Presidente
- La parola al collega Rosset.
Rosset (UVP)
- Grazie Presidente.
Io stamattina, con tutto il rispetto che ho per la sua funzione,
le chiedevo la massima vigilanza. Ora, la massima vigilanza è
venuta meno. I fatti che sono emersi hanno evidenziato la
possibilità del controllo del voto e questo non dà serenità al
Consiglio e ai suoi membri. A tal proposito le ho citato anche una
lettera del defunto e compianto Albert Cerise, e le vorrei
ricordare un passaggio di questa lettera: "
I Consiglieri
regionali esercitano la loro funzione senza vincolo di mandato e in
ogni occasione dev'essere ribadito il rispetto del loro status, che
si manifesta in primis attraverso l'esercizio del voto,
costituzionalmente garantito ad ogni eletto e che prescinde da ogni
disciplina di partito
". Questo chiediamo! Questo chiediamo,
questa trasparenza, questa libertà di pensiero, questa possibilità!
Quello che non è emerso questa mattina, perché qualcuno ha
condizionato questo voto. Grazie.
Presidente
- Grazie collega Rosset. Altri? La parola al
collega Farcoz.
Farcoz (UV)
- Merci Président.
Semplicemente per chiedere alla Presidenza con quale logica si
possono inserire gli ordini del giorno. Il punto madre da cui oggi
abbiamo iniziato la discussione è stato la valutazione della
sussistenza di una causa di insindacabilità, poi abbiamo inserito
con un ordine del giorno la possibilità far dimissionare il
Presidente della Regione dalla Presidenza della Forte di Bard, ora
siamo sul far dimissionare il Presidente del Consiglio. Se
continuiamo su questa linea, è ovvio che ci si può attaccare a
qualsiasi argomento e discutere solo di ordini del giorno
presentati. Quindi volevo semplicemente capire qual era la logica
con cui si costruisce l'ordine del giorno su questo punto che,
ripeto, è l'insindacabilità del Consigliere Ferrero. Grazie.
Presidente
- La parola al Consigliere Laurent
Viérin...
(voci fuori microfono)
Io vorrei fare poi una risposta complessiva, se credete, quindi
volevo ascoltare un po' tutte le motivazioni, visto che cerco di
lavorare per l'aula.
Mi sembra che su questo fatto - è una delle questioni che io
avevo segnato per replicare soprattutto alla collega Morelli -
abbiamo sempre accettato gli ordini del giorno, anche se l'articolo
64 del Regolamento dice: "
Durante la discussione generale o
prima del suo inizio, possono essere presentati da ciascun
Consigliere ordini del giorno concernenti il contenuto delle
disposizioni del disegno di legge o del provvedimento
amministrativo in esame, che ne determinino o ne specifichino il
concetto o servano di norma alle Commissioni consiliari
".
Quindi noi, almeno qui al tavolo della Presidenza, abbiamo sempre
fatto un ragionamento, proprio per venire incontro all'aula, di
accettarli quasi tutti; direi, più o meno tutti, mi sembra, da
quando sono io Presidente. Questa è una risposta ad una parte delle
motivazioni che ho ascoltato adesso, che sono motivazioni che
chiaramente non mi gratificano.
La parola al Consigliere Laurent Viérin.
Viérin L. (UVP)
- Merci Président.
Brevemente due questioni, una sulla presentazione di
quest'ordine del giorno. Credo che vi siete già risposti, tra di
voi, sulla validità e sulla possibilità di presentare ordini del
giorno, malgrado...
(
voci
fuori microfono
)
Bertschy
(fuori microfono)
- Dategli due
poltrone!
Presidente
- Scusi, Presidente...
Viérin L. (UVP)
- ...malgrado le sollecitazioni del
Presidente della Giunta, che in questi minuti sta cercando di
scontrarsi anche lui con il Regolamento. Siamo felici che lo stesso
metro utilizzato per giustificare certe cose che possono essere
favorevoli a qualcuno, poi magari possono essere non favorevoli in
un altro momento. Quindi noi ci atteniamo, come sempre, al
Regolamento, che prevede la possibilità di presentare ordini del
giorno inerenti l'argomento in discussione. Tant'è, collega Farcoz,
che se legge attentamente o anche non attentamente l'ordine del
giorno, nella nostra premessa è citata l'insindacabilità, cioè il
punto che noi stiamo discutendo, perché noi riteniamo, e lo abbiamo
detto questa mattina, che il Presidente del Consiglio non abbia
avuto e non abbia tuttora un atteggiamento
super partes
su
questa questione che riguarda il collega Ferrero. Capiamo che
questo può disturbare, perché gli argomenti sono collegati e ci
rendiamo conto di essere di fronte a una maggioranza che ha una
sola preoccupazione: non affrontare voti, non affrontare
soprattutto votazioni segrete!
Siamo tornati dopo la crisi in quest'aula e in due sedute del
Consiglio non avete avuto i numeri, siete andati sotto: una volta
con due franchi tiratori più uno, cioè tre, due e mezzo, non so
come li volete quantificare, e all'inizio di questa seduta con uno!
Noi capiamo che prima di tutto ci sia la volontà di stare a galla,
la volontà di continuare dopo la crisi malgrado tutti i proclami a,
per forza, voler mantenere un equilibrio che non esiste più. Se voi
dovete stravolgere il Regolamento, forzare le persone a non
partecipare al voto e continuare con queste modalità, sfidando
l'aula e sfidando il ruolo dei Consiglieri regionali, voi siete
liberi di farlo, ma quello che noi mettiamo in discussione è che il
Presidente del Consiglio non si debba prestare a giochi del genere!
Lo abbiamo contestato alla Presidente Rini durante dieci mesi e lo
facciamo anche con lei, Presidente Marco Viérin! Se ci fosse
qualcun altro al posto suo lo faremmo anche con questa persona, al
di là della persona!
Altri colleghi lo hanno detto bene: noi non abbiamo condiviso le
modalità che hanno portato la scelta del suo nome per ricoprire il
ruolo di Presidente del Consiglio, non tanto da un punto di vista
personale, ma perché - e poi questo è successo - avevamo qualche
dubbio che lei non fosse lì a ricoprire un ruolo
super
partes
, ma che lei fosse stato posteggiato lì per politiche
spartitorie - qualcuno l'ha anche ricordato -, per accompagnarla ad
una più quieta carriera dopo questa legislatura, se arriverà alla
fine di questa legislatura, come noi le auguriamo, nel suo ruolo.
Noi invece abbiamo sollevato dei dubbi che lei, durante la
settimana di
vacatio,
ci aveva invece rassicurato non
fossero dubbi fondati, sulla sua volontà di creare un clima
diverso, di non operare assolutamente in modo da schierarsi
soprattutto su questioni trasversali, come può essere trasversale
la questione dell'insindacabilità, come può essere e deve essere
trasversale la questione del controllo del voto in quest'aula! Se
oggi in quest'aula passa il principio che non si partecipa al voto,
inteso come lo intendete voi, ogniqualvolta che ci sarà una
votazione segreta...ah, sicuramente per voi non ci sarà più il
problema dei franchi tiratori! L'avete risolto a monte! Così come è
stato scelto di risolvere questo problema nella scorsa legislatura,
e lo abbiamo ricordato questa mattina.
Noi, collega La Torre (che non vediamo in aula), non vogliamo
inasprire i toni, anzi. Noi i toni li inaspriamo semplicemente
quando siamo provocati e su questa questione dell'insindacabilità
noi abbiamo ritenuto che l'impostazione della discussione di questa
mattina sia stata una forzatura da parte vostra, dopo la
disponibilità del collega Ferrero ad analizzare la questione in
futuro con certe modalità che voi non avete accettato, salvo poi
addurre le motivazioni del non aver accettato al collega Ferrero
stesso. Dopodiché si è invece instaurata e aperta una discussione
su un'altra questione, di incompatibilità, secondo noi, vista
proprio la problematica inerente all'insindacabilità del doppio
ruolo, cosa che poi è sfociata nella famosa questione del voto
segreto.
Noi crediamo che lei, Presidente Viérin, nelle ultime settimane
e all'inizio di questo rimpasto, non abbia saputo mantener fede ai
suoi impegni. Sicuramente ci saranno altre occasioni, se lei
manterrà la sua carica, essendo noi solo diciassette, ve lo
ricordiamo. Vi ricordiamo anche che avete paura di qualcosa che non
esisterebbe, teoricamente, se voi non aveste i vostri problemi o i
vostri timori che derivano non da responsabilità nostre, ma
probabilmente da questioni che sono vostre e che dovete risolvere!
Prendetevi l'estate, prendetevi le serate, fate quello che volete,
risolvete i vostri problemi! Noi, la nostra volontà di cambiare il
sistema ve l'abbiamo ripetuta per un anno e continuiamo a
ripetervela.
Quello che fa specie - veramente! - è che si possano cambiare le
poltrone, si possano cambiare le persone, possono cambiare i ruoli,
ma il sistema non cambia. Il sistema è sempre lo stesso! È un
sistema che non dà la possibilità ai Consiglieri di esprimersi,
altrimenti non ci sarebbero i franchi tiratori nelle modalità in
cui voi e noi le conosciamo, e soprattutto voi risolvete il
problema annullando il problema stesso.
A questo punto, si potrebbe addirittura proporre in modo
provocatorio di togliere il voto segreto! Si potrebbe proporre di
togliere il voto segreto! Almeno, chi non ha il coraggio di
prendere le proprie responsabilità e di esprimerle, potrà
farlo.
En conclusion, une petite considération aux collègues qui ne
sont pas de la Stella Alpina et aux unionistes, à ceux qui font
partie du groupe de l'Union même en n'étant pas de l'Union
Valdôtaine. Ça fait du mal qu'un mouvement qui est né de la lutte
de libération antifasciste et qui voit dans Émile Chanoux le
martyre de la cause valdôtaine, ses principes fondateurs, arrive à
tant! Arrive à devoir contrôler, à travers l'invitation obligatoire
aux Conseillers, de ne pas participer au vote, à travers cette
invitation à contrôler ce que devrait être une action libre des
élus. Ça c'est la confiance que vous avez et que quelqu'un a
vis-à-vis de vos personnes, vis-à-vis de vos rôles de Conseillers
ou d'Assesseurs, et ça c'est la dégénération d'un système que nous
avons voulu abandonner.
Je le dis avec le mal au c?ur, car c'est déjà à cause de ces
problèmes que nous avons décidé de rompre, car les épisodes que
nous avons vécu dans la dernière législature, tout en étant de
l'autre côté, à vos postes, c'est quelque chose que nous ne
pouvions plus tolérer. Et nous ne pensions pas, après toutes les
proclamations de la lutte interne, de la bataille, de la volonté de
changement de quelqu'un qui est disparu tout de suite au moment où
les postes ont été attribués - nous le disons avec amertume -, nous
pensions que ces épisodes ne se seraient plus passés à l'intérieur
de la salle des institutions valdôtaines, source de l'autonomie et
expression du peuple valdôtain. Aujourd'hui, à notre avis, vous
avez démontré encore une fois de ne pas être autonomes et libres
dans vos expressions, dans votre modalité de travail et peut-être
pas de par la volonté de vous-mêmes, mais de par une imposition qui
continue à arriver et qui ne fait pas honneur à vos personnes.
Presidente
- La parola alla collega Certan.
Certan (ALPE)
- Grazie Presidente.
Poche considerazioni, perché la Capogruppo Morelli è stata già
chiarissima e ha sintetizzato bene qual è la nostra posizione. La
risposta al collega Farcoz, chiaramente, dovrà darla lei, perché ha
chiesto a lei in quanto Presidente del Consiglio di attenersi al
Regolamento.
Io credo che l'ordine del giorno che oggi abbiamo presentato
fosse assolutamente attinente all'argomento, tant'è che la
fragilità sull'insindacabilità del Consigliere Ferrero, la
fragilità della situazione si è vista chiaramente: un Presidente
della Regione che è anche Presidente del Forte di Bard ha dovuto
lasciare l'aula, perché era in qualche modo in conflitto di
interessi. Quindi l'ordine del giorno che è stato presentato,
collega Farcoz, era assolutamente attinente, come recita l'articolo
64 comma 1, sugli ordini del giorno, che dice: "
Durante la
discussione generale o prima del suo inizio, possono essere
presentati da ciascun Consigliere ordini del giorno concernenti il
contenuto delle disposizioni del disegno di legge -
non era un
disegno di legge
- o del provvedimento amministrativo in esame,
che ne determinano e ne specifichino il concetto o servano di norma
alle Commissioni consiliari
". E se lei legge bene, io ho il
dubbio che oggi, quando la maggioranza ha visto arrivare l'ordine
del giorno, non avesse letto attentamente quello che c'era scritto,
perché qualcuno di voi - non dirò chiaramente chi (si dice il
peccato, ma non il peccatore) - mi ha detto che avevate già deciso
ieri di non partecipare al voto sull'insindacabilità del collega
Ferrero. Ora, mi chiedo come facevate ad aver deciso già ieri,
quando noi l'abbiamo presentato questa mattina e l'abbiamo scritto
fisicamente e deciso fisicamente questa mattina? Quindi ho anche il
dubbio che non abbiate letto il contenuto, comunque sicuramente chi
l'ha letto molto bene è stato il Presidente della Regione, su
questo non vi è dubbio.
Vado su un altro punto. Il problema, come lo ha ricordato la
collega Morelli, è assolutamente solo di tipo politico, non andiamo
a tirare fuori altre questioni, soprattutto quelle giuridiche: io
su quelle non intervengo perché non ho le competenze e, comunque,
non ne ho di più di chi è in quest'aula deputato a questo. Però se
il Presidente Rollandin ha voluto fare il
beau geste
di
abbandonare l'aula, ma poi è dovuto rientrare per impartire gli
ordini, vuol dire che non aveva fiducia nella sua maggioranza,
perché se così fosse stato lui poteva benissimo stare fuori o nel
suo ufficio e non avrebbe avuto dubbi che la sua maggioranza
avrebbe votato tranquillamente contro quest'ordine del giorno. Se è
dovuto entrare e si è creato il panico, il problema è politico ed è
di tutt'altro tipo.
Oggi io credo che si sia verificato in Valle d'Aosta un
problema. Il Presidente vi ha teso una grandissima trappola. È
stata una trappola micidiale e in qualche modo anche gli altri
colleghi l'hanno già anticipato, perché con questo sistema che si è
creato oggi probabilmente il voto segreto non avrà più validità.
Probabilmente molti consiglieri sono in qualche modo caduti nella
trappola, nella trappola micidiale che è stata tesa, e la
conclusione è che molti Consiglieri hanno perso la libertà, perché
se si instaura questo meccanismo il voto segreto non ha più senso.
Bastava dire "Signor Presidente, ha dei dubbi sul nostro voto?",
punto! Il Presidente usciva e la maggioranza votava come
probabilmente aveva deciso in altri momenti o secondo la linea
politica. Quindi credo veramente che sia stato questo il fulcro di
tutta questa discussione: la gravissima perdita di libertà e della
facoltà di decidere cosa votare.
Presidente
- La parola al collega Donzel.
Donzel (PD-SIN.VDA)
- Grazie Presidente.
Certo, non faccio molto titolo io su questo ordine del giorno,
visto che ho sempre avuto un rapporto conflittuale con tutti i
Presidenti del Consiglio. Rapporto conflittuale che deriva dal
fatto che sostanzialmente il Presidente del Consiglio dell'Union, e
adesso scopriamo anche quelli della Stella Alpina, sono di fatto
Presidenti del Consiglio di maggioranza e oggi più che mai lo
dimostrano. Però la gravità di quanto accade in queste ore
nell'aula non può essere certamente minimizzata: si potrebbe creare
un precedente che di fatto neutralizza la segretezza del voto e
quindi è un fatto che non può essere lasciato passare così in
sordina, neanche dal punto di vista regolamentare.
C'è un documento, con la sigla di tre dirigenti
dell'Amministrazione regionale, che dice che tutto è regolare, ma
nulla è regolare e nulla può continuare come nulla fosse.
Sicuramente bisognerà rimettere mano al Regolamento, e non mi
stupirei neanche se magari questi dirigenti, che già in un'altra
occasione hanno cambiato un parere sottoscritto, lo cambiassero
ancora rispetto a questa cosa, probabilmente non per colpa loro ma
perché ci vuole anche una riflessione giuridica, alle volte, quando
ci sono dei passaggi difficili; magari meditandoci su, avendo dei
pareri, andando a verificare cosa succede altrove, probabilmente
facilmente scoprirebbero che non è possibile che si neutralizzi il
voto segreto attraverso il meccanismo del "sto in aula ma non
voto".
C'è una
impasse
da cui dobbiamo venir fuori e non mi
sembra che in questa situazione il Presidente del Consiglio si stia
dimostrando quella figura
super partes
che quasi ambiva ad
essere, quando presentò le linee guida del suo operato, prima
ancora che si determinassero le vere e proprie condizioni della sua
candidatura. L'invito a dimettersi è per lui un'occasione di
riflessione, perché o si sceglie di essere
super partes
o,
se si deve servire una maggioranza, lo si dice apertamente, la si
serve e si lasciano perdere i fronzoli; magari come faceva il
vecchio Presidente Cerise, che era di parte ma almeno non stava a
menare il can per l'aia e diceva chiaramente da che parte stava.
Quindi abbiamo davvero bisogno di una gestione diversa dell'aula,
di un Consiglio regionale che si riappropri del suo ruolo e che
viva un rapporto diverso con il Governo regionale, che qui è
abituato a comandare e non a governare.
Presidente
- Altri? La parola al collega Gerandin.
Gerandin (UVP)
- Merci Président.
Vede, lei quando è stato eletto, tra le sue dichiarazioni ne ha
detta anche una sorridendo: "
io, comunque, ho un'appartenenza
politica
". È innegabile la cosa! Peraltro, anche se non lo
diceva, lo sapevamo ed era comprensibile avere un'appartenenza
politica! Però, lei ci disse anche un'altra cosa, che per noi era
un motivo, se vogliamo, anche di speranza, per una gestione
super partes
dell'aula. Lei ci disse: io cercherò di essere
un Presidente che tutela il ruolo del Consiglio, soprattutto che
tutela la libertà di espressione dei Consiglieri. Questo lei ci
disse: se c'è qualcosa da cambiare sul regolamento lo cambieremo,
se c'è qualche lato oscuro che paralizza l'attività dell'aula noi
saremo disponibili a rivedere questo sistema che a volte è
farraginoso.
Al di là di quella che può essere un'omissione del Regolamento,
ci sono a volte degli obblighi o delle opportunità di carattere
politico, che vanno al di là dell'appartenenza politica che ognuno
di noi ha. Questa, diciamo, necessità di superare è legata a volte
anche al buon senso, alla volontà di avere trasparenza, di avere
quella libertà interpretativa - lei peraltro ha sottolineato più
volte che il ruolo del Consiglio regionale è sovrano anche nelle
interpretazioni - di avere quella libertà interpretativa per
guardare quelle che possono essere delle carenze di Regolamento, al
fine di tutelare il dibattito nell'aula. Ora, a noi pare veramente
che - l'han già detto i colleghi che ci hanno preceduto - un
articolo molto importante come quello che tutela il voto segreto
possa essere messo in discussione per un'omissione, per una
interpretazione, per non so cosa, per un passaggio poco chiaro.
Allora, Presidente Viérin, o lei si fa garante ora, immediatamente,
proponendo a questo Consiglio un'interpretazione che vada nel senso
di chiarire e tutelare il voto segreto, che ripristini la validità
del voto segreto, oppure veramente abbia un sussulto di orgoglio e
dica: io voglio continuare a rivendicare questa mia appartenenza
politica, non mi sento di tutelare l'indipendenza, la possibilità,
la garanzia che ognuno possa prendere la parola senza essere
tacciato o comunque messo sotto accusa, possa esprimere liberamente
il voto; oppure, le dicevo, ne prenda atto e dica: io voglio
continuare a essere il referente di Stella Alpina, voglio
continuare a esercitare il mio ruolo, ma non quello di Presidente
del Consiglio! Per cui non aspetti neanche le decisioni dell'aula,
lei se ne renda conto e dica: io non ho mantenuto fede agli impegni
presi con quest'aula.
Perché dico questo? Perché sono veramente convinto, l'ho già
detto prima, sono veramente convinto che non sarà un'omissione del
Regolamento a legittimare il controllo del voto! O siamo in grado
immediatamente di porre rimedio a questa carenza, con
un'interpretazione o con quello che vogliamo, oppure ci sarà
qualcun altro che ci penserà a tutelare la segretezza del voto!
Perché è innegabile che questa interpretazione equivale al
controllo del voto! Su questo non c'è ombra di dubbio, perché non
esiste più la possibilità di esprimersi liberamente nella
segretezza del voto. Cancelliamo l'articolo, se non interessa più,
ma non penso che sia molto democratica la cosa.
Quando non si riesce più a garantire la libertà di voto, quando
la trasparenza, la democrazia sono messe in discussione da una
politica miope e asservita, probabilmente è un po' il segnale della
fine di un sistema: il capolinea! Un capolinea per tanti eletti in
questo Consiglio, che hanno perso oltre la parola anche la faccia!
Perché io ricordo che questa mattina, al di là degli ordini
impartiti con una fugace presenza da parte del Presidente della
Giunta, siete rimasti poi in sedici, perché il collega La Torre ha
manifestato il suo disagio e si è allontanato dall'aula, a sentirvi
rimproverare il fatto che non avevate neanche il coraggio: avevate
gli sguardi bassi, avevate veramente perso anche la volontà di
difendere una posizione indifendibile, perché non potevate
difenderla; eravate mortificati, ma è comprensibile che lo
foste!
Questa non può essere la politica del futuro della Valle
d'Aosta, non può esserla neanche in una situazione di Paese del
Bengodi, immaginiamoci in un sistema in cui in questo momento
stiamo vivendo una crisi, una crisi palese! E mi dispiace!
Veramente mi dispiace che questa chiusura, questa attitudine, da
parte della maggioranza avvenga alla vigilia di una condivisione
per tutti noi molto importante, come quella della riforma degli
Enti locali. Se la democrazia che noi vorremo trasmettere agli Enti
locali è questa, facciamo ben attenzione a come modifichiamo le
leggi, è meglio che li lasciamo con le vecchie leggi! Se questo è
l'esempio che diamo ai nostri Consigli comunali, su cui la
maggioranza ha fatto una battaglia di principio, dicendo:
ritorniamo a dare importanza ai Consigli comunali...! Ma che
importanza gli diamo? Che importanza gli diamo, se poi il messaggio
che traspare da quest'aula è: controlliamo il voto, abbiamo paura
di non avere i numeri? Non parlate - perché penso che questo sia
stato il diktat - non parlate per evitare di alimentare ancora di
più le polemiche.
Dico questo perché penso che la ragionevolezza vada al di là
dell'appartenenza politica. E se non si è in grado di garantire
questa libertà di espressione, come ha detto qualcuno che mi ha
preceduto, beh è un pessimo segnale! Un pessimo segnale per una
democrazia che noi crediamo sia veramente quella che avete scritto,
soprattutto per la Giunta, e che noi vediamo di fronte su quei
pannelli sullo sfondo dell'aula e che è un po' il simbolo di questo
Consiglio. In questo momento io penso che ognuno di voi - ognuno di
voi! - che non garantisce questa segretezza, questa democraticità,
questa libertà di espressione, io penso che si sentirà un po' in
coscienza sua come uno di quelli che hanno, oserei dire,
mortificato chi ha creduto veramente in questi principi.
Presidente
- Altri? Non ci sono altri colleghi?
Permettetemi una breve replica. Io non voglio rispondere a
domande, voglio rispondere a dei concetti o a delle visioni, tanto
per essere chiari. Io capisco che la politica vada fatta con tutte
le armi e le possibilità che uno ha di fronte, però visto che si
parla del mio lavoro, voglio solo ricordare in maniera molto
succinta quello che oggi mi viene contestato:
- che è stato impedito di esprimere il voto;
- che dovevo avere la massima vigilanza;
- che non devo prestarmi ai giochi che non rispettino
l'aula;
- e l'augurio, poi, di arrivare alla fine di questa legislatura,
spero in salute, perlomeno.
Io voglio solo dire, ricordare due o tre cose, perché non siamo
qui per fare lunghi discorsi. Io credo che per il rispetto
dell'aula la prima cosa che deve fare un Presidente è far
rispettare le regole! E le regole non sono interpretabili né dal
sottoscritto né da uno dell'opposizione o da uno della maggioranza.
Oggi, sulle regole in merito al Regolamento e al funzionamento, ci
deve essere un soggetto terzo e il soggetto terzo sono gli uffici,
i dirigenti. Anche oggi, come altre volte, io ho detto che se è
necessario si può anche lavorare per cambiare le regole, perché non
c'è scritto da nessuna parte che le regole non si possano
modificare: basta essere d'accordo. Quindi anche oggi ho detto che
c'è la volontà, se dobbiamo cambiare qualcosa, di confrontarci per
vedere le regole. Vi ricordo solo che - questo è importante - per
cambiare le regole bisogna essere almeno in ventuno, maggioranza
qualificata. Se qualcuno ha messo ventuno è perché ci vuole un
confronto e io ho sempre cercato di lavorare per arrivare a un
confronto, per quello che era possibile.
Dopodiché abbiamo altri argomenti, solo nel breve lasso di tempo
in cui mi sono dedicato a questo incarico. Parliamo di
ammissibilità? Parliamo di interpretazione dell'ordine del giorno?
È chiaro che da una parte abbiamo l'opposizione e dall'altra parte
la maggioranza o viceversa, e tutti ritengono che non è
ammissibile, è ammissibile, la risoluzione è ammissibile, non è
ammissibile! Ma io credo - anzi, i dati sono lì! - di non aver mai
rifiutato nessuna iscrizione di ordini del giorno o di risoluzioni;
nessuna mancanza di disponibilità verso i colleghi, non solo in
Consiglio, ma anche in altri organismi nei quali sono inserito.
Quindi credo di aver cercato di lavorare in collaborazione.
Questo lo volevo dire, perché mi sembra che giocare in
politichese su quanto oggi io rappresento, non sia - non dico
corretto, perché in politica è una parola... - non sia consono alla
discussione di oggi. Dopodiché l'aula è sovrana, l'aula faccia il
suo lavoro; mi viene presentato questo ordine del giorno, io l'ho
accolto, l'ho ritenuto ammissibile senza nessun problema, quindi
possiamo tranquillamente andare ad una votazione su questa proposta
dei colleghi dell'opposizione.
La parola al collega Guichardaz.
Guichardaz (PD-SIN.VDA)
- Mi scusi, io sono duro di
testa, però sono anche testone allo stesso modo. L'ho ascoltata con
attenzione e lei non ha risposto alla domanda che io le ho fatto
all'inizio. Se il verbale della votazione dice "
Il Consiglio non
è in numero legale
", qualcuno mi vuole dire se vale o non vale
l'articolo 40 del Regolamento? O è un Regolamento a interpretazione
alternata? Se l'articolo 40 dice: "
Se non risulta presente la
maggioranza dei componenti, il Presidente può rinviare la seduta ad
altra ora dello stesso giorno -
di solito un'ora
- oppure
toglierla, a sua discrezione
". Qua si pone un problema di
controllo del voto, attraverso un
escamotage
e una furberia,
che voi oggi avete applicato e che ha applicato il vostro
Presidente, per disinnescare magari i dissenzienti, perché il voto
segreto solitamente vi riserva delle brutte sorprese. Siccome c'è
questa furberia, vi assumete la responsabilità di dire che qualora
manchi il numero legale, cioè non ci siano diciotto persone, il
Consiglio si rinvia, sì o no? Perché se così fosse, quanto meno, i
signori della maggioranza che sono sempre lì a guardare gli
orologi, perché devono andare a cena, al "Guste party" o chissà
dove, probabilmente si rassegnerebbero al fatto che si devono
inchiodare a questo Consiglio e magari questo Consiglio dovrà
essere rinviato alla settimana prossima, quando qualcuno ha già
prenotato le ferie. Io sono convinto che a quel punto lì magari
anche le furberie di tipo strategico, tattico-strategico e di
controllo del voto, potrebbero anche venire meno, con una
risoluzione di carattere più funzionale che non di carattere
politico o chissà che cosa.
Siccome lo avete scritto voi qua, che manca il numero legale,
allora: o manca il numero legale o non manca il numero legale, o
altrimenti l'interpretazione è valida quando dev'essere valida e
non è valida quando non dev'essere valida. Qua il problema è che a
voi, in occasione di quel voto, non interessava far mancare il
numero legale, perché se l'idea era "manca il numero legale, magari
andiamo alla settimana prossima", io sono convinto che qualcuno lì
dentro sarebbe rimasto comunque, malgrado le minacce visive e le
occhiatacce del Presidente Rollandin; sareste rimasti! Voi volevate
tout simplement
togliere la possibilità a qualcuno dei
vostri colleghi di esprimere a voto segreto un dissenso, perché
voleva dire porre l'ennesimo problema politico! Questa è la prima
cosa.
Riguardo poi al collega Farcoz, meno male che ogni tanto si
risveglia dal torpore, quando ci chiede se le procedure sono
queste. Mi spiega che cosa ha fatto in tredici mesi qua dentro?
Voglio dire, qual è la novità rispetto a una prassi che abbiamo
applicato fino ad ora? Adesso ci siamo risvegliati e diciamo: eh,
ma è possibile iscrivere, non iscrivere, altrimenti diventa un
escamotage, diventa una manfrina! Ma scusate, il fatto di non aver
votato e di aver fatto saltare il numero legale, cosa che avrebbe
comportato il rinvio del Consiglio, era una manfrina? Allora, sono
manfrine quando sono gli altri che chiedono l'iscrizione degli
ordini del giorno, delle risoluzioni, delle mozioni, tranne quando
vi fanno comodo pure a voi, perché anche voi avete richiesto
iscrizioni di iniziative o di ordini del giorno durante il
Consiglio; cercate di ricordare e di avere un po' di memoria! Non è
che sono manfrine! Io penso che le prassi che sono applicate qua
dentro debbano valere per tutti e debbano meritare quantomeno il
rispetto istituzionale, quantomeno dal Capogruppo del partito
apparentemente di maggioranza presente qua dentro.
Quindi le chiedo per l'ennesima volta, Presidente Viérin, al di
là del fatto dell'ordine del giorno in cui si chiede a lei
sostanzialmente di andarsene, le chiedo: c'è il numero legale o non
c'è il numero legale, quando non votano diciotto persone e quando
il report dice che manca il numero legale? Se manca il numero
legale si rinvia il Consiglio! Allora, vuol dire che dalla prossima
volta se fate mancare il numero legale non andate in ferie.
Presidente
- Collega Guichardaz, dal punto di vista del
Regolamento, giustamente e correttamente lei ha letto l'articolo 40
che dice anche "
può...a sua discrezione
". Il discorso è che
dopo quella votazione noi abbiamo chiuso la seduta per andare al
pomeriggio e, se ricordate, avete chiesto il parere legale.
Ricordate? Allora, il ragionamento qual è? L'articolo 40 è molto
semplice. Dopodiché sull'altra questione dovete anche guardare
l'articolo 76 che va collegato con l'articolo 74.
Ha chiesto di parlare il collega Guichardaz. Terzo intervento?
Dichiarazione di voto?
Guichardaz (PD-SIN.VDA
) - Eh, forse non ho neanche
bisogno di dirlo per l'ennesima volta...! Approfitto di questi
cinque minuti di dichiarazione di voto solo per dire che: "
Se
non risulta presente la maggioranza dei componenti del
Consiglio
- dico questo non per lei, che mi pare l'abbia
capito, ma per i colleghi -
il Presidente può rinviare la seduta
ad altra ora dello stesso giorno
- prima opzione -
oppure
toglierla, a sua discrezione
". Lei ha due opzioni, Presidente:
rinviare ad altra ora del giorno, cioè posticipare di un'ora,
oppure... Sono le due opzioni! Voglio dire - abbiamo lì tre
interpretatori di calibro - "
il Presidente può rinviare la
seduta ad altra ora, oppure...
": può, oppure! Vuol dire che lei
ha due possibilità: può rinviare...oppure...! Quindi colleghi,
questo significa che se voi fate mancare di nuovo il numero legale,
con il giochettino che avete fatto stamattina, il Presidente può
fare due cose: o rinviare e quindi magari passiamo la nottata a
furia di far mancare il numero legale (vi assumete poi la
responsabilità di campeggiare dentro questo Consiglio), o
altrimenti lo rinvia a quando voi sarete in ferie, quindi dovrete
disdettare eventualmente le ferie. Queste sono le uniche due
opzioni: se manca il numero legale o si rinvia - e fino ad ora si è
sempre rinviato di un'ora, perché probabilmente ci vuole anche un
tempo tecnico per riordinare le idee - o rinviamo ad altra data.
Questa è l'unica possibilità.
Presidente
- Grazie collega Guichardaz per questa
precisazione. Se non ci sono dichiarazioni passerei alla votazione
dell'ordine del giorno. Collega Cognetta, ha la parola.
Cognetta (M5S)
- Grazie Presidente.
Solo per chiedere il voto segreto con la modalità delle palline
in cabina, a nome di tutta quanta l'opposizione. Grazie.
Presidente
- Prima guardiamo il Regolamento, perché non
vorrei fare...
Collega Cognetta, l'articolo 73 dice che se c'è un difetto al
sistema elettronico si può votare con le palline, come da lei
richiesto, altrimenti c'è il sistema elettronico.
La parola al collega Cognetta.
Cognetta (M5S)
- Mi scusi Presidente, ma mi sembra che il
difetto è evidente! Seriamente: non si capisce come gestire il voto
e lei mi dice "se c'è un difetto"?! Mi scusi! L'ha letto il foglio,
no? Cioè, non lo so!
(voci fuori microfono)
- È scritto qui... L'aspettavamo
proprio qua...
Noi proprio qui l'aspettavamo! Io personalmente proprio qui
l'aspettavo! Adesso dice "se c'è un difetto"? Mi sembra che sia
palese il difetto nel voto elettronico! O non c'è difetto? No, non
so!
(voce fuori microfono)
- Ce l'ha scritto!
Infatti, ce l'ha scritto! Adesso quindi torniamo ai vecchi
sistemi, così magari risolviamo il problema subito, senza aspettare
il cambio del Regolamento, che le ricordo va fatto a ventiquattro,
quindi non lo faremo mai.
Presidente
- È ventuno il numero per modificare il
regolamento.
Le chiedo almeno questo, collega Cognetta, di procedere al voto
elettronico.
(voci fuori microfono)
Dovete aspettare un momento. Chiedo scusa un attimo, ma
chiaramente gli uffici non erano preparati per questo tipo di
votazione. Chiediamo cinque minuti di sospensione.
Si dà atto che la seduta è sospesa dalle ore 18,18 alle ore
18,31.
Viérin M. (Presidente)
- Colleghi riprendiamo? Volevo
solo dare due spiegazioni: gli usceri daranno le famose due
palline, una di colore bianco e una di colore nero. Il voto a
favore della proposta dell'ordine del giorno andrà espresso con la
pallina bianca, il voto contro l'ordine del giorno con la pallina
nera, se qualche collega vuole astenersi mette tutte e due le
palline nella scatola "
abstension
" e chiaramente la pallina
non utilizzata, se si vota, si mette nel resto. Quindi, tanto per
essere chiari, una pallina si mette nell'urna "
vote
" e
l'altra si mette nel "
reste
"; se ci si vuole astenere, le
due palline dovranno essere messe tutte e due nella scatola
"
abstension
".
Pregherei il collega Segretario di fare l'appello.
Appel nominal
Presidente
- Prego gli scrutatori Nogara, Borrello e
Restano. Grazie.
(voci fuori microfono)
Scusate, non abbiamo ancora il risultato al tavolo della
Presidenza... Parrebbe che abbiano votato in trentasei, quindi
bisogna capire... Sono gli scrutatori che devono decidere.
(voci fuori microfono)
Stavo parlando anche con il proponente sulla modalità di
votazione, se vogliamo rifarla con le palline o se vogliamo farla
con il biglietto scritto, perché il risultato che ci è stato
comunicato è di sedici astensioni più due voti contro, che sommati
danno diciotto, ma dall'altra parte ci sono diciotto voti a favore,
quindi diciotto e diciotto! Quindi qualcuno ha fatto un
ragionamento di tipo diverso...! Allora, o noi riprendiamo un po'
di serietà e facciamo eventualmente, come proponevo al collega
Cognetta, una votazione cartacea a chiamata ("sì" o "no"),
altrimenti dobbiamo rifare la votazione con le palline, ma credo
che non sia un buon esempio quello che diamo all'esterno, con
votazioni del genere. Perché in questo caso sembra che abbiano
votato in trentasei, diciotto contro e diciotto a favore. Quindi io
chiedo ai proponenti di modificare il modo di votazione, così
usciamo da questa
impasse
che mi sembra proprio disdicevole.
Grazie.
La parola al collega Bertschy.
Bertschy (UVP)
- Grazie.
Regna la confusione in aula e soprattutto non sappiamo stare
ognuno al nostro posto. Gli scrutatori devono concludere il loro
lavoro, consegnare il loro rapporto e noi dovremmo stare in
silenzio, ma probabilmente c'è troppa tensione e le cose vanno
nella direzione sbagliata. Le
bo
î
tes
sono
veramente qualche cosa che non si usava da tempo.
Noi abbiamo chiesto questo voto, perché il voto potesse essere
segreto. Evidentemente con gli Assessori seduti lì, che senza farlo
apposta ma ascoltando un po' bene possono sentire... gli stessi
rappresentanti di minoranza... Questo tipo di voto la segretezza
non lo comporta, quindi o si modificano le scatole o si cambia
voto. La proposta di votare "sì" o "no" in urna a noi può andare
bene, ma certamente bisogna trovare il sistema che la gente possa
andare nell'urna senza essere verificata o controllata.
Presidente
- Visto che la proposta l'aveva fatta il
collega Cognetta, per correttezza chiederei a lui se è d'accordo.
Era per evitare...
Cognetta (M5S)
- Sì, sì sono d'accordo, ma penso che
siamo d'accordo tutti. Per me non c'è problema. Grazie.
Presidente
- Allora si procede al voto con schede
segrete. Sulle schede si scriverà "sì" se si è favore della
proposta dell'ordine del giorno dell'opposizione, "no" se si è
contrari, se non si scrive niente ci si astiene. Si vota in
cabina.
Appel nominal
Presidente
- La votazione è chiusa, prego gli scrutatori
Borrello, Nogara e Restano.
Esito della votazione:
Consiglieri presenti e votanti: 35
Schede valide: 35
Schede bianche: 16
SI: 19
Il risultato del voto è diciannove a favore e sedici astenuti,
quindi passa l'invito del Consiglio riferito alla mia persona.
La parola al collega Laurent Viérin.
Viérin L. (UVP)
- Grazie Presidente.
Al di là della sua comunicazione asettica, noi ci saremmo
aspettati che lei desse un'interpretazione politica a questo voto,
nel senso che questo voto aveva un obiettivo ben preciso: chiede le
dimissioni del Presidente del Consiglio, cioè le sue dimissioni.
Quindi, al di là dell'annunciare l'esito del voto, noi crediamo che
malgrado questa lunga giornata dove avete voluto ancora una volta
dimostrare arroganza, ancora una volta sfidare l'interpretazione
dei regolamenti, malgrado le peripezie sulle modalità di voto che
arrivano e derivano dal fatto di un vostro tentativo di controllo
del voto... È una giornata molto pesante che forse ha anche dato
un'immagine non troppo buona della politica in generale. Alla fine
di questa giornata arriva un esito che conferma ciò che abbiamo
detto in questi giorni e conferma soprattutto la dura realtà, che
non potete più fingere, nascondere o celare. Presidente Marco
Viérin, la maggioranza a cui lei appartiene non ha più i numeri!
Non aveva più i numeri prima della crisi, non aveva i numeri dopo
la crisi, non ha i numero neanche adesso che la crisi non è
probabilmente risolta e che l'atteggiamento che voi avete voluto
portare in quest'aula ha ancora accentuato.
Presidente, visto che abbiamo già assistito in quest'aula tante
volte a casi in cui i voti di quest'aula non sono stati rispettati,
cosa che sicuramente non sarà nel suo caso, nel senso che lei,
essendo il Presidente di questa Assemblea e avendo, questa
Assemblea, espresso la sfiducia nei suoi confronti, lei non potrà
esimersi dal rassegnare le dimissioni! Noi crediamo che però oggi
si debba aprire in questo momento una discussione politica su
questo argomento, su questa vicenda. Quindi noi ripetiamo, al di là
della sua comunicazione, che ci aspettiamo che lei risponda davanti
a questo Consiglio di questo voto, che è senza dubbio un voto
chiaro, malgrado la ripetizione, che non può più, com'è successo da
parte del Presidente della Regione nella scorsa adunanza del
Consiglio, come è successo all'inizio di questa seduta del
Consiglio, di questa tre giorni, e non potrà più essere minimizzato
e non potrà neppure essere in qualche sorta mimetizzato.
Presidente, noi l'avevamo avvertita. Lei oggi paga uno scotto
per non aver saputo o voluto ricoprire quel ruolo
super
partes
, lei si è schierato con la maggioranza che pensava la
sostenesse, lei si è schierato non dalla parte del Consiglio che
lei rappresentava e che dovrebbe rappresentare, e questo Consiglio
oggi le ha tolto quella fiducia che, seppure con numeri risicati,
poche settimane fa le era stata accordata.
Al di là del fatto tecnico, la lettura politica sancisce prima
della pausa estiva un fatto politico molto importante, che è la
mancanza di una maggioranza in questa Regione. Chiaramente, sarà la
politica a dover discutere di questo, a meno che ancora una volta
voi, come avete fatto in questi ultimi mesi, vogliate continuare a
far finta di non vedere ciò che è evidente, che è evidente ai
Consiglieri di questo Consiglio, che è evidente a tutta la
comunità: non avete più o non avete mai avuto i numeri per
governare.
Concludendo, il messaggio è che voi continuate a sfidare le
istituzioni e a sfidare quest'aula, sapendo che così bloccate la
soluzione dei problemi della gente, i problemi di una comunità che
è in forte crisi, la gente che lavora, la gente che non arriva a
fine mese, la gente che ha problemi di lavoro, la gente che chiede
alla politica che i problemi siano risolti. Voi non avete i numeri,
continuate a voler governare, scambiandovi le poltrone avete
effettuato un rimpasto, che probabilmente non ha sopito gli
appetiti che alcuni di voi o tanti di voi avevano, pensate di
continuare a gestire il tutto in questo modo. Noi, senza
responsabilità nei vostri confronti, ve lo continuiamo a ripetere:
dovete risolvere i vostri problemi prima di tornare in quest'aula e
dire che avete i numeri, cercando a tutti i costi di governare
sfidando i numeri, sfidando le istituzioni. Noi ne prendiamo atto,
Presidente Viérin, ma anche Presidente Rollandin, come prendiamo
atto che questa maggioranza è finita.
Presidente
- La parola al collega Farcoz.
Farcoz (UV
) - Chiedo una sospensione per una riunione di
maggioranza. Grazie.
Presidente
- Sospendiamo il Consiglio per dieci
minuti.
Si dà atto che la seduta è sospesa dalle ore 19,21 alle ore
19,55.
Viérin M. (Presidente) -
Chiedo scusa colleghi, facciamo
una riunione della Conferenza dei Capigruppo, visto che ho fatto
una chiacchierata anche con gli altri gruppi e che preferiscono
fare una riunione dei Capigruppo per decidere come proseguire coi
lavori. Prego i Capigruppo di portarsi nella sala riunioni,
grazie.
Si dà atto che la seduta è sospesa dalle ore 19,56 alle ore
20,15
.
Viérin M. (Presidente)
- Colleghi, nella Conferenza dei
Capigruppo abbiamo concordato di ritrovarci come Conferenza alle
8,30 domani mattina. I lavori riprenderanno alle 9 e la riunione
domani mattina alle 8,30 dei Capigruppo è finalizzata ad
organizzare i lavori per cercare di finire l'ordine del giorno.
Grazie. La seduta di oggi è chiusa.
---
La seduta termina alle ore 20,15.
