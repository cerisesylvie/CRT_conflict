Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 571 del 11 novembre 1982 - Resoconto
OGGETTO N. 571/VII - CONTESTAZIONI SULLE FORNITURE DI
MATERIALE PRODOTTO NEGLI STABILIMENTI DELLA SIAS. (Interrogazione
con risposta scritta).
PRESIDENTE
: Do lettura dell'interrogazione presentata dal
Consigliere Minuzzo:
INTERROGAZIONE CON RISPOSTA SCRITTA
Preoccupato per la crisi occupazionale che investe la nostra
Regione, la quale ha negative ripercussioni in altri settori ed in
particolare in quello artigiano;
Considerato che insistenti voci preconizzano una nuova grave
crisi alla SIAS dovuta alla difficoltà di far fronte alle commesse
già acquisite in quanto vi sono numerosissime contestazioni sulle
forniture (sembra che l'America contesti l'80% di una fornitura) e,
fatto più preoccupante, che vi sono pochissimi ordini, chiaro
sintomo, se così fosse, della perdita di mercato;
Sentito che le forniture vengono fatte in modo misto e cioè
produzione Breda e materiale prodotto nello stabilimento di Aosta e
che le contestazioni sembra siano dovute in gran parte alla
produzione Breda.
INTERROGA
l'Assessore all'Industria, Commercio, Artigianato e Trasporti
Guido Chabod per sapere:
1)
se quanto scritto in premessa risponde a
verità;
2)
quali azioni ha svolto per verificare quanto
esposto nella premessa;
3)
se veramente vengono effettuate forniture miste di
materiale prodotto dalla Breda e dallo stabilimento di
Aosta;
4)
se effettivamente le contestazioni maggiori sono
fatte sul materiale Breda.
PRESIDENTE
: All'interrogazione in oggetto è stata data
risposta scritta.
