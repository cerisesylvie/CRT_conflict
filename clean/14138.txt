Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 661 del 4 maggio 1994 - Resoconto
OGGETTO N. 661/X - Nomina di rappresentanti della regione in
seno al Con­siglio di Amministrazione della SIRT - Società Impianti
Risalita Torgnon S.p.A.
Deliberazione - Il Consiglio regionale
Premesso che:
? la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'arti­colo 2 ? primo comma ? stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono at­tribuite alla competenza del Consiglio
regionale;
? con legge regionale 3 agosto 1971, n. 10 è stata autorizzata
la sottoscrizione di capitale azionario da parte della Regione a
fa­vore di Società di funivie e seggiovie locali e di altre Società
aventi per fine iniziative di interesse turistico locale;
? l'articolo 14 dello Statuto della Società SIRT ? Società
Im­pianti Risalita Torgnon S.p.A. riconosce alla Regione la facoltà
di nominare due membri del Consiglio di amministrazione;
? la legge regionale 24 agosto 1992, n. 50 stabilisce che i
rappre­sentanti designati dalla Regione nei Consigli di
amministra­zione nelle società di cui la Regione sottoscrive quote
di capitale azionario, devono avere almeno uno dei seguenti
requisiti:
titolo di studio di scuola secondaria di secondo grado;
almeno tre anni di esperienza di amministrazione di un ente
lo­cale o di una società di trasporto a fune;
? il succitato Consiglio di amministrazione scadrà il 30 giugno
1994 per compiuto triennio di carica;
Considerato che la Commissione per le nomine, a seguito della
pubblicazione nel Bollettino ufficiale della Regione n. 53 del 14
dicembre 1993 dell'elenco delle nomine in scadenza nel primo
semestre dell'anno 1994, nella riunione dell'11 marzo 1994, ai
sensi dell'articolo 6 della legge regionale 27 marzo 1991, n. 12,
ha
ritenuto formalmente ammissibili le proposte di candidatura di
cui all'allegato prospetto;
Ritenuto necessario provvedere alla nomina, ai sensi
dell'arti­colo 2458 del Codice Civile, di due rappresentanti della
Regione in seno al Consiglio di amministrazione della summenzionata
società per il triennio 1994/1997 che scadrà il 30 giugno 1997;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 3 agosto 1971, n. 10, 27 marzo
1991, n. 12 e 24 agosto 1992, n. 50;
Delibera
1) di nominare, ai sensi dell'articolo 2458 del Codice Civile,
quali rappresentanti della Regione in seno al Consiglio di
am­ministrazione della SIRT ? Società Impianti Risalita Torgnon
S.p.A., per il triennio 1994/1997 che scadrà il 30 giugno 1997, i
Signori FIABANE Massimo (residente in Gressan, località Pila) e
LUCAT Marco (residente in Torgnon, Place Frutaz, n. 23);
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40, come corretto dal
successivo 10 novembre 1993, n. 479 e di da­rne esecuzione.
Si dà atto che, dalle ore 12,05, presiede il Vicepresidente
Aloisi.
Presidente -
Ha chiesto la parola il Consigliere
Perrin G.C..
Perrin G.C. (UV) -
Le conseil doit pourvoir à la
nomination de deux membres du conseil d'administration, il y a deux
demandes seulement: M. Fiabane et M. Lucat.
Presidente -
Pongo in votazione i nominativi
proposti:
Votazione per schede segrete
Esito della votazione
Presenti: 27
Votanti: 22
Astenuti: 5 (Lanièce, Linty, Marguerettaz, Tibaldi e Marco
Viérin)
Schede valide: 22
Schede bianche: 1
Hanno riportato voti:
? FIABANE Massimo: 21
? LUCAT Marco: 20
