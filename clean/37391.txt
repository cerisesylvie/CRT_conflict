Classificazione
SPORT E TEMPO LIBERO
Manifestazioni sportive



Oggetto del Consiglio n. 1181 del 22 aprile 2015 - Resoconto
OGGETTO N. 1181/XIV - Approvazione di risoluzione: "Impegno a
riferire in commissione in merito alla programmazione degli eventi
sportivi e ai ritiri estivi delle squadre di calcio in Valle
d'Aosta".
Presidente -
La parola al collega Laurent Viérin.
Viérin L. (UVP) -
Merci Monsieur le Président.
Per illustrare questa iniziativa a nome dei gruppi che l'hanno
sottoscritta, che muove da un articolo, da una notizia che è
apparsa sugli organi di informazione e che vorremmo trattare in
quest'aula, ritenendo questo, al di là degli organi di
informazione, il luogo deputato a discutere delle questioni di
envergure
regionale, anche se tale questione, appunto, è
nata da una notizia sui media. Appreso dai media che c'era stato un
presunto contatto a seguito della rinuncia (se ne è già discusso in
quest'aula) da parte della Juventus per il ritiro estivo che,
bisogna anche rilevare, era stato invece "venduto" come un ritiro
pluriennale che invece non si è concretizzato e quindi, da un punto
di vista della pianificazione e della programmazione dell'offerta
turistica della Valle d'Aosta lo striscione che noi vediamo uscendo
dal casello più volte a settimana è uno striscione che ha illuso
per mesi la comunità
in primis
, ma anche soprattutto il
flusso turistico su un qualcosa che poi non abbiamo, la prima
considerazione è che, per quanto riguarda la programmazione e gli
accordi su fatti rilevanti di programmazione turistica (sportiva,
in questo caso), ma che possono portare effettivamente delle
importanti ricadute sul nostro territorio, c'è stato qualcosa che
non ha funzionato, in quanto alla fine la Juventus non si è recata
nella nostra Valle per questo ritiro estivo. Dicevo che avevamo
appreso dagli organi di informazione che, a seguito di questa
notizia (che chiaramente ha fatto un po' il giro dei media non solo
valdostani, ma nazionali), a quanto pare la società Milan avrebbe
preso contatti con l'Amministrazione regionale e l'Assessorato
competente per un eventuale ritiro in Valle d'Aosta. Noi non ne
conosciamo i dettagli, al di là degli articoli di giornale, e
crediamo che un minimo di coinvolgimento del Consiglio Valle, e
in primis
chiaramente della commissione competente, su
queste scelte strategiche, sia d'obbligo.
Ecco perché portiamo all'attenzione di questo Consiglio,
attraverso una risoluzione, questo argomento: perché crediamo che
l'immagine della Valle d'Aosta sia emersa (poi ce lo dirà lei,
Assessore, come sono andate le cose) in modo non sempre positivo;
non solo dall'articolo apparso in Valle d'Aosta, ma dai canali
ufficiali del Milan è stato ripresa questa vicenda che pone la
Valle d'Aosta come una Regione che non era interessata, malgrado la
rinuncia della Juventus, ad ospitare il Milan. Quindi, al di là
dell'immagine sua, Assessore, e dell'Amministrazione regionale,
l'immagine della Valle d'Aosta sicuramente per un evento, per un
possibile ritiro che avrebbe supplito a questo mancato ritiro della
Juventus, con una società comunque importante, che avrebbe in
qualche modo fatto recuperare la visibilità di turismo sportivo e
non solo per portare il nome della Valle d'Aosta fuori dai nostri
confini, su uno sport che comunque rimane molto importante anche
soprattutto da un punto di vista mediatico, ecco, pare che non ci
sia stato l'interesse.
Al di là del metodo che viene in qualche modo ripreso come
essere un metodo di un'Amministrazione regionale poco attenta a
queste importanti opportunità, e che appunto lei ci traccerà
nell'essersi prodotto attraverso contatti e come, crediamo che in
questo momento l'altro elemento importante che noi notiamo nella
ricostruzione giornalistica è che, a quanto pare, il rifiuto di
ospitare il Milan per un ritiro estivo deriva dal fatto che altre
possibilità e altre squadre dovrebbero, avrebbero dovuto o dovranno
giungere in Valle d'Aosta per i ritiri estivi. Diciamo questo
perché probabilmente arriverà il
Real
, arriverà il
Bayern
, non sappiamo chi arriverà, ce lo dirà lei se ce lo
può dire, ma se non abbiamo capito male questa opportunità che voi
avete lasciato sfumare probabilmente è stata fatta sfumare perché
sicuramente avrete delle squadre più importanti che arriveranno.
Noi ce lo auguriamo, perché crediamo in questa opportunità, per
Châtillon
in primis
, ma per l'intera zona, dove tra l'altro
esiste (come noi sappiamo bene) il Casinò di Saint-Vincent, una
zona che da un punto di vista dell'indotto sarebbe importante
rilanciare assieme a tante altre, ma che d'estate, con l'arrivo
della Juventus e soprattutto a dire dei commercianti, degli
operatori del luogo e non solo...tra l'altro, Assessore, è stata
un'operazione che sia lei che l'Amministrazione regionale avete
venduto in modo positivo.
Noi ci chiediamo come avvenga questa programmazione, ed è per
questo che qui chiediamo un impegno da parte del Governo, intanto a
fare luce sulla vicenda, tanto per essere edotti ed informati su
questa questione, e poi, soprattutto in commissione, di poter
illustrare le azioni in questo campo, perché abbiamo un po'
l'impressione spesso che ci siano degli
spot
, magari anche
interessanti, che poi però non hanno un risvolto futuro, e che non
si concretizzano, comunque non hanno una visibilità nel prosieguo,
che invece è quella che viene paventata, ventilata e proposta nel
momento in cui si fa. Allora vorremmo capire, e su importanti
scelte vorremmo anche che la commissione fosse in qualche modo
coinvolta, per condividere maggiormente queste scelte, che sono
scelte di tutta la comunità. Noi crediamo che non sia una questione
che debba essere dell'Assessore di turno, e soprattutto ancora meno
del Sindaco di turno, perché ci risulta già che il Sindaco girava
con questa delegazione, crediamo che ci sia stato un sopralluogo o
qualcosa del genere e, anche nella ricostruzione giornalistica, noi
crediamo che questioni così importanti, scegliere se una squadra
deve venire piuttosto che un'altra, non sia semplicemente un
Amministratore regionale o locale che possa sceglierlo da solo.
Queste sono strategie regionali da condividere ed eventualmente
magari anche le scelte sul rifiutare o sul cercare di proporre
alternative devono essere fatte soprattutto in sinergia con
l'intero territorio e la zona di riferimento.
Assessore, ci aspettiamo quindi che lei ci possa tracciare un
quadro di questa vicenda, perché già con il collega Gerandin in
quest'aula avevamo parlato della questione del mancato ritiro della
Juventus e altre discussioni in questi mesi erano scaturite in
Consiglio. Questa per noi è stata (e nella comunità crediamo anche
che sia stata percepita abbastanza) una speranza che poi è sfumata,
perché una valida alternativa a un ritiro estivo poteva essere
effettivamente rappresentata da questa importante squadra, che
avrebbe, almeno per quest'estate, garantito in quella zona un
indotto molto importante; ad oggi (siamo nel mese di aprile, quasi
a fine aprile) nulla si sa di questi ritiri estivi. Sappiamo che
uno striscione è stato in parte smantellato, perché prima c'era lo
striscione che annunciava il ritiro perenne, poi c'era stato quello
che annunciava per l'anno successivo, adesso non so che striscione
metterete su, magari in periodo elettorale lo striscione non si
potrà mettere, o è meglio che non si metta se poi non si mantengono
le promesse...soprattutto in quella zona, dove c'è tanta attesa e
una crisi relativa alla Casa da gioco che fa sì che forse gli
operatori siano un po' più tesi rispetto ad altre zone.
Noi ci auguriamo che ci sia perlomeno una prospettiva, ma
soprattutto che questa prospettiva sia condivisa con gli
Amministratori, cioè con noi, che comunque rappresentiamo una parte
di Consiglio regionale e vorremmo essere coinvolti in queste in
queste scelte, e non apprendere queste cose dai giornali.
Soprattutto non vorremmo che certe figure che la Valle d'Aosta fa
vadano alla ribalta della cronaca, non solo regionale, ma
nazionale, come anche un'immagine che lede quello che è un
potenziale della Regione Autonoma Valle d'Aosta, che pare non aver
considerato un'importante realtà come il Milan, e lo dico pur
essendo non tifoso del Milan. Grazie.
Presidente -
Grazie collega. La parola al collega
Chatrian.
Chatrian (ALPE) -
Grazie Presidente.
Questa mattina abbiamo parlato di un altro tema importante, che
è la condivisione sui grandi progetti; condivisione che non vuol
dire che poi alla fine il gruppo (in questo caso il nostro gruppo)
sostenga o meno le operazioni che le società partecipate fanno
oppure no, però essere a conoscenza, avere la possibilità di avere
delle pari opportunità per poter, da una parte, anche contribuire
e, dall'altra parte, essere a conoscenza di scelte importanti e
strategiche per il futuro della nostra comunità.
Ho avuto la possibilità, in questi mesi, dato che tutti i giorni
da Torgnon mi reco ad Aosta, di verificare in prima persona gli
annunci fatti dall'Amministrazione regionale e dal Comune di
Châtillon; prima, come diceva bene il collega Viérin, il rinvio
all'anno successivo per quanto riguarda la Juventus, poi
probabilmente è cambiato lo striscione e la Juventus ci sarà, poi è
stato ulteriormente tolto...adesso, però, la comunità di Châtillon
e di Saint-Vincent, di cui più volte si è discusso in quest'aula,
ha delle grosse difficoltà per delle ragioni che non stiamo a
elencare in questo momento. Ecco perché noi sosteniamo
convintamente questa risoluzione, anche in questo momento di
campagna elettorale, delle comunità locali in difficoltà: perché ci
sia chiarezza, ci siano le stesse informazioni, le pari opportunità
per tutti, per fare una serena campagna elettorale, senza
millantare eventualmente nuove o vecchie squadre, o vicende di cui
noi oggi non possiamo avere informazioni.
L'obiettivo di questo nostro coinvolgimento va nella direzione
veramente di un
fair play
e di una chiarezza, non di un
"millantaggio" ad una comunità in difficoltà, dove le strutture non
solo ricettive ma anche commerciali stanno chiudendo, dove chi ha
delle attività non riesce ad arrivare alla fine del mese, comunità
che è veramente in grossa, grossa difficoltà. Quindi speriamo come
gruppo ALPE che l'Assessore Marguerettaz sostenga questa iniziativa
e la voti a livello di Governo regionale, e che ci sia al più
presto comunque chiarezza. Se oltre alla chiarezza ci sono delle
buone idee per l'estate 2015, per il mese di giugno-luglio, ben
venga, che si dica subito, a quali condizioni, com'è stato scelto,
e quali sono comunque le strategie almeno per il prossimo triennio
2015-2017, se non per il quinquennio. Aspettiamo con ansia la
risposta dell'Assessore Marguerettaz.
Presidente -
Grazie. Siamo in discussione generale.
Collega Gerandin.
Gerandin (UVP) -
Grazie Presidente.
Riparto da dove mi sono fermato l'altra volta, vale a dire
dall'interpellanza che era stata fatta in merito al mancato ritiro
da parte della Juventus. Assessore, io non so le motivazioni per
cui è stato detto di "no" al Milan, noi abbiamo letto tramite mezzo
stampa...addirittura, dalle notizie che erano filtrate, pareva che
fosse un'opportunità ancora a costi minori rispetto al costo del
ritiro della Juventus. Forse la ragione è quella legata al fatto
che, contrariamente a quanto lei ci aveva annunciato (vale a dire
che si valutava l'opportunità di fare un'azione in danno verso la
Juventus), probabilmente qualcosa non ha funzionato.
Io prendo l'occasione di questo atto per capire se
l'Amministrazione regionale si è mossa per quello che riguarda la
risoluzione sul danno d'immagine, danno per il mancato ritiro. Le
ho già detto che ormai i tempi sono passati, nel senso che lei ci
ha comunicato ufficialmente che la rinuncia della Juventus è stata
formulata il 10 di marzo del 2015, e le dico questo perché voglio
rileggere nuovamente il passaggio che, a mio parere, è molto
importante, è quell'articolo 10 della risoluzione, nel quale si
dice che:
"Ai sensi e per effetto dell'articolo 1456 del Codice
civile, la scrittura potrà essere risolta di diritto da Juventus
con effetto immediato e senza necessità di messa in mora o diffida
in caso di mancato pagamento anche di una sola delle rate di cui al
precedente articolo 6, entro le date di scadenza ivi
previste"
.
Le ricordo, Assessore, che la Regione non ha pagato la rata del
31 dicembre 2014 (pari a 400 mila euro, più IVA). Ora, ce lo dica
se è intenzione dell'Amministrazione regionale fare un'azione in
danno oppure oltre al danno anche la beffa, nel senso che
probabilmente il vero motivo per cui si è detto di "no" al Milan è
che l'Amministrazione regionale dovrà comunque riconoscere alla
Juventus tutta la parte legata a quel
marketing
dello
stadio, tutta la parte legata alla cartellonistica e quant'altro,
in quanto chi non ha rispettato il contratto non è la Juventus,
bensì la Regione che non ha pagato la rata al 31 dicembre. Questo è
importante perché, come lei ben capirà, c'è un danno...qualcuno
parlava proprio di danno erariale o quant'altro. Il rispetto di un
non-contratto e il non avere la possibilità di chiedere una rivalsa
danni e, addirittura, magari oltre al danno anche la beffa, pagare
pure per gli striscioni o quant'altro...beh, questo sarebbe un
danno importante per la Regione, e forse il vero motivo per cui si
è detto di "no" al Milan è questo!
Presidente -
Altri? Non vedo altre richieste di
intervento sulla discussione generale. Chiudiamo la discussione
generale. La parola all'Assessore Marguerettaz, per la replica.
Marguerettaz (UV) -
Sì, grazie. Premetto che questa
risoluzione è assolutamente votabile, siamo assolutamente
d'accordo; non solo, rilevo, al di là delle questioni che potremmo
andare a chiarire in commissione, che c'è una parte delle premesse
che è un po'  una novità rispetto ad alcune affermazioni degli
anni passati, non ovviamente da parte del collega Laurent Viérin,
che addirittura quando era in Giunta ha condiviso questo tipo di
deliberazione, ma erano diverse le forze politiche che, nelle varie
discussioni, avevano fatto emergere che i soldi che venivano dati
alla Juventus erano un po' buttati via. Ora dico che non è mai
tardi per ravvedersi, ma probabilmente anche perché la ricaduta sul
territorio è stata importante.
Ora, facendo riferimento alla fede calcistica, come il collega
Laurent ha detto che non è milanista e io non sono juventino, posso
tranquillamente dire che i rapporti con la società Juventus sono
ottimi, la contestazione della fattura è stata formulata dal punto
di vista ufficiale e la Juventus non ha eccepito nulla. Quindi da
questo punto di vista le valutazioni per difendere gli interessi
della Regione (non vorrei che si equivocasse) erano le valutazioni
di quello che doveva essere definito nell'ambito del contratto con
la Juventus. Avremo modo di verificarlo durante la commissione, ma
non è che vi era la volontà di fare degli annunci, i contratti con
le società sono formulati in forma scritta, gli impegni sono
sanciti con delle firme da soggetti che sono legittimati a
sottoscrivere, e quindi da quel punto di vista c'era un impegno
della Juventus.
Ora la Juventus, come ho avuto modo di dire, sta facendo delle
riflessioni su una modifica delle sue strategie, per cui non c'è un
mancato ritiro, come non c'è stato l'anno scorso un mancato ritiro
a fronte di una nuova destinazione. L'anno scorso non c'è stato il
ritiro perché tutti i giocatori erano impegnati nei Mondiali, e
quest'anno c'è una volontà espressa dalla Juventus, che sarà
giusta, sarà sbagliata...ma, insomma, non possiamo mica mandare le
Forze dell'ordine a obbligare la Juventus a venire in Valle
d'Aosta! Cercheremo di gestire la situazione ma, torno a dire, in
un rapporto assolutamente sereno, cordiale, di confronto.
Tranquillizzo il collega Gerandin: la Juventus non ha mai avuto
nessun tipo di volontà di invocare quella parte del contratto che
ha letto il collega Gerandin.
Anche dal punto di vista dell'altra questione, cioè quella del
Milan, posso tranquillizzarvi, perché giustamente voi fate
riferimento ad un articolo di giornale, non è
La Stampa
, è
un articolo di giornale...ma avremo modo di definirlo in
commissione, perché il giorno dopo, il lunedì, ho avuto modo di
trasmettere l'articolo di giornale ai rappresentanti ufficiali del
Milan che sono venuti a verificare la fattibilità. In commissione
avremo modo di analizzare, però voglio solo leggervi una
mail
ufficiale del Milan di cui probabilmente l'articolo non
ha tenuto conto; l'articolista probabilmente ha intervistato dei
soggetti, però questo è il contenuto della
mail
del Milan:
"Egregio dottor Marguerettaz, grazie per la sua mail. Le
confermo quanto già accennato al telefono circa la nostra
estraneità a certe strumentalizzazioni. La ringrazio ancora per
averci ricevuti. Le auguro un buon lavoro, con la speranza di poter
collaborare in futuro"
. Questa è una
mail
del 13 aprile,
era per dire che da nessuna parte il Milan si è sentito trattato
male, da nessuna parte gli emissari ufficiali del Milan hanno
ritenuto l'atteggiamento dell'Amministrazione regionale scortese e
improprio, e giustamente anche il
fair play
che è stato
dichiarato da parte del Milan dice: "non vogliamo alimentare
nessuna polemica", perché non credo sia corretto, però ovviamente
in commissione sono disposto a darvi le
mail
e il contenuto
più puntuale affinché si possa valutare quel tipo di operazione.
Così come assolutamente la commissione può essere l'occasione per
poter analizzare tutta una serie di proposte che sono state già
fatte l'anno scorso; vi ricorderete, abbiamo avuto diverse squadre
che sono venute in Valle d'Aosta, e mi verrebbe da dire: "grazie
alla Juventus", perché ha dato una visibilità e ha individuato la
Regione Valle d'Aosta come luogo adeguato per fare la preparazione
sportiva. Quindi quella visibilità ha dato un vantaggio diretto dal
punto di vista della ricaduta collegata alla Juventus, ma anche un
vantaggio indiretto facendo identificare o perlomeno facendo
ricordare, perché già nel passato la Valle d'Aosta era stata il
luogo dove venivano diverse squadre, luogo corretto per venire
qua.
Noi votiamo quindi favorevolmente e vengo volentieri in
commissione per valutare.
Presidente -
Grazie Assessore. Per dichiarazione di voto,
la parola alla collega Fontana.
Fontana (PD-SIN.VDA)
- Grazie Presidente.
Mi sento chiamata in causa, perché la forza politica che aveva
fatto un po' di discussione sul caso Juventus effettivamente è la
mia, sono stata io. In quel momento non è che ho fatto critiche
perché sono contro lo sport, anzi (tra l'altro sono juventina, si
immagini quanto mi farebbe piacere!), però era un momento in cui
c'era una crisi terribile, dove 700 forestali erano a casa, e
quando ho visto che era stato fatto il contratto per circa 3
milioni di euro, ho detto che se si sapeva prima si poteva vedere
di aiutare gli operai per riavere il loro posto di lavoro anziché
fare questa scelta. Era una mia valutazione relativamente a quel
momento di crisi in cui c'erano tutte queste persone che hanno
perso il lavoro, non perché fossi contro lo sport, anche se in quel
momento qualche commerciante si è anche arrabbiato, ma io l'ho
voluto chiarire perché c'era la questione dei 700 forestali che
avevano perso il posto di lavoro.
Io non sono contraria su questa risoluzione, non l'abbiamo
firmata proprio per principio, perché? Avevo detto questo
allora...ma se c'è la volontà di andare in commissione, che ci sia
una programmazione, voglio capire anche i costi! Perché allora,
quando ho visto quello che si è speso, devo essere sincera, io non
l'ho accettato. Se questa è la volontà, noi siamo disponibili a
lavorare, non siamo contrari. Solo per questo non l'abbiamo
firmata, non perché siamo contrari a questa risoluzione. Ci tenevo
a spiegarlo, perché sennò sembra che noi siamo contrari allo sport
o alle squadre di calcio che vengono. Ci mancherebbe altro, no! Ho
detto: in un momento così delicato, dove c'è una crisi incredibile
in cui ci sono 700 operai forestali a casa, noi andiamo a dare 3
milioni per il ritiro della Juve, mentre io li investirei
diversamente...questa era la mia posizione! Grazie.
Presidente -
La parola al collega Laurent Viérin.
Viérin L. (UVP) -
Assessore, intanto grazie per le
risposte e anche per le non risposte che arriveranno poi in
commissione, perché chiaramente gli approfondimenti saranno fatti
lì.
Solo due considerazioni. Intanto lei ha degli ottimi rapporti
con la Juventus, figuriamoci se non erano ottimi, visto che non
vengono più! Noi non la facciamo una questione di rapporti
personali, noi crediamo che l'Amministrazione curi dei rapporti che
sono fra Amministrazione e società. Ci dispiace, come abbiamo detto
in premessa, che un'opportunità come questa, rimandata l'anno
scorso per motivi che lei ha spiegato...che sono stati spiegati
anche in quest'aula e che potevano anche essere plausibili,
purtroppo quest'anno non sono plausibili. La realtà è che la Juve
non viene! Noi non vogliamo giudicare i rapporti che sono stati
tenuti, non lo sappiamo, se lei dice che sono ottimi siamo felici
per lei, ma questo non risolve il problema, anzi, probabilmente non
sono sufficientemente ottimi per riuscire a convincerli che la
Valle d'Aosta, e soprattutto la zona di Châtillon e Saint-Vincent,
poteva essere, com'è stato giustamente da lei illustrato, un altro
interessante momento di valorizzazione della nostra zona e
dell'immagine della Juventus, perché quando si fa un accordo questo
dev'essere tra più parti, in questo caso soprattutto tra
l'Amministrazione e le società.
Lei ci ha tranquillizzati a parole dicendo che sicuramente ci
sono altri contatti, come nel passato. Purtroppo noi leggiamo anche
i giornali sportivi, al di là di leggere le vicende politiche della
Valle d'Aosta, e leggiamo che il Toro di cui si parlava...perché
poi si parlava anche del Toro in Valle d'Aosta, abbiamo una forte
comunità di "granata", anche qui tra le fila progressiste...il Toro
ha già annunciato che la prima parte del ritiro la fa a Bormio e
non sappiamo se sarà così, perché abbiamo visto girare anche in
questo caso sul territorio emissari, sempre con gli Amministratori
locali, con questa casacca granata...ecco, anche questa parte di
ritiro, se fosse la seconda parte, non sarebbe sicuramente una
grande ricaduta come lo è stata quella della Juventus.
Il collega Gerandin ricordava, da quanto è trapelato...tra
l'altro il ritiro del Milan era un ritiro che era, dal punto di
vista oneroso, meno esoso rispetto a quello della Juventus, anche
perché, secondo noi, è una squadra che vale meno rispetto alla
Juve, quindi...però, tra le due, Assessore, poteva anche curare un
po' i rapporti...al di là di avere degli ottimi rapporti con la
Juve, poteva anche, seppur interista, avere degli ottimi rapporti
anche con il Milan, no? Noi crediamo, al di là delle battute, che
questa sia stata un'occasione persa, perché...lei legge le sue
mail
, ma noi leggiamo le nostre, noi siamo in possesso di
una
mail
del Milan che scrive e dice:
"Abbiamo appreso
dagli organi di stampa delle problematiche inerenti il raduno
estivo
(anche loro lo sanno!)
della Juventus presso le
strutture di Saint-Vincent e Châtillon per l'anno in corso.
Con la presente vorremmo manifestare il nostro interesse nel
valutare un'eventuale partecipazione con la nostra squadra al
raduno estivo"
. Quindi il fatto c'è, la manifestazione di
interesse da parte del Milan c'è! Lei ci spiegherà in commissione,
visto che qui non ha anticipato niente, che cosa sia successo. Noi
speriamo che non sia dettato dai suoi non ottimi rapporti che ha
nei confronti del Milan e che invece ha con la Juventus;
soprattutto crediamo che non ci sia tempo da perdere, perché se
bisogna pianificare un ritiro, se bisogna veicolare un'immagine
della Valle d'Aosta, e se bisogna soprattutto, per quanto riguarda
gli operatori turistici della zona, in una stagione di
piena...diciamo che l'estate è comunque la stagione in cui gli
alberghi ripartono alla grande dopo la stagione
invernale...crediamo che anche gli operatori si debbano un minimo
organizzare. Noi non vorremmo, sempre che arrivi qualche
opportunità, che noi ci auspichiamo, che non sia gestita così,
all'ultimo minuto e in fretta e furia!
Per quanto riguarda il
fair play
, per carità, ci fa anche
piacere se c'è il
fair play
. Noi crediamo che l'importante è
che ci sia una pianificazione, che ci si ritrovi in una logica. Se
crediamo che sono stati fatti degli investimenti su Châtillon: i
campi, la Scuola alberghiera annessa, tutte le strutture, il Casinò
che è vicino, ha una sua logica, se nel tempo...e quando lei citava
la delibera che è stata apportata ai tempi dell'inizio di questa
esperienza...aveva una sua logica perché inserita in quel contesto,
in quella zona. Ecco, noi crediamo che una pianificazione di grandi
eventi sportivi o comunque di grandi ritiri che possano
effettivamente portare l'indotto...concludo Presidente...sul
territorio vadano pianificati in modo un po' diverso e che non si
arrivi così, all'improvviso: "ecco, non viene una mettiamo
l'altra". Quando ci sono occasioni come questa, noi crediamo che
siano occasioni da cogliere, soprattutto se hanno un onere
inferiore per l'Amministrazione regionale, poiché in bilancio
c'erano gli stanziamenti, avevate questo accordo triennale, l'anno
scorso non sono venuti, quest'anno dovevano venire, gli
stanziamenti c'erano, al di là della scelta a monte, una volta che
la scelta è fatta e i fondi ci sono, si risparmiava addirittura
qualcosa per avere una grande squadra. Ci dispiace e ci auguriamo
che lei in commissione possa fare luce su questa vicenda e che sia
gestita in modo diverso.
Concludo dicendo che lei, che è interista, questa sera non potrà
assistere o, meglio, non avrà il piacere come noi di assistere a
questa grande sfida che la Juventus disputerà in
Champions
League
, però crediamo che la visibilità che avrebbe avuto la
Valle d'Aosta, soprattutto quest'anno, avendo la Juventus il ritiro
in Valle d'Aosta, sarebbe stata una visibilità molto importante. Ci
risulta anche che ci siano delle vicende un po' strane, nel senso
che i
banner
di promozione della Valle d'Aosta allo stadio
siano continuati anche dopo, che la presenza dei
banner
sia
continuata anche dopo il fatto di aver rescisso questo tipo di
contratto sul ritiro, quindi probabilmente è stato un qualcosa di
positivo, è chiaro che quel tipo di visibilità sarebbe stata
importante. Ci auguriamo che ci possa essere per la Valle d'Aosta
un'altrettanta importante visibilità che possa avere delle ricadute
soprattutto turistiche per gli operatori del territorio.
Presidente -
Grazie. La parola al collega Gerandin.
Gerandin (UVP) -
Solo perché non mi piace avere dei
malintesi con l'Assessore, per cui preferisco chiarire subito, nel
senso che il fatto che lei ci abbia detto che la Juventus ha
(almeno in maniera formale) rinunciato a chiedere i danni per il
mancato pagamento della rata di dicembre, a mio modesto parere non
è null'altro che la conferma di una strategia, di una scelta
politica che è stata fatta, nel senso di dire che voi volutamente
non avete pagato la rata di dicembre perché c'era già probabilmente
un tacito accordo con la Juventus che non sarebbe venuta a fare il
ritiro. Questa è la volontà politica vera di fondo! Perché dico
questo? Perché al di là di tutto...e la controprova sarà legata al
fatto che capiremo se la Regione Valle d'Aosta eventualmente
chiederà i danni alla Juventus per il mancato ritiro...perché al di
là di tutto, lei si è dimenticato di dire che all'articolo 4 ci
sono 4 pagine in cui ci sono gli obblighi della Juventus, del
Comune di Châtillon, della Regione, della Scuola alberghiera. Al 1°
comma dell'articolo 4 c'è scritto che la Juventus si obbliga a
svolgere, per ciascun anno della durata, una parte della
preparazione atletica pre-campionato estiva della prima squadra
Juventus presso il Comune di Châtillon, e al comma delle
risoluzioni in ogni caso c'è scritto:
"...fatto salvo il diritto
della Regione al risarcimento danni, restando altresì
impregiudicata qualsiasi ulteriore azione e/o tutela esperibile in
difesa delle proprie ragioni"
. Allora noi vedremo se avete la
volontà fino in fondo di chiedere i danni, perché sui danni di
immagine, se non è colpa vostra e se non è il mancato pagamento
alla base del rifiuto del ritiro della Juventus, penso che abbiate
tutti i diritti di chiedere una rescissione in danno del contratto,
poiché è un contratto sottoscritto, non è un accordo fatto al bar,
eh, Assessore! Lei diceva: "ma i contratti tra quelle società si
fanno"...mi sembrava quasi di vedere la partita a scopa o a
tressette al bar...non è così! Questo è un contratto sottoscritto e
dev'essere fatto rispettare; per cui, se di fatto (come penso io)
c'è stato un tacito accordo,
pari e patta
noi non paghiamo e
la Regione non viene...bene, ditelo, ditelo agli operatori e ai
cittadini di Châtillon e Saint-Vincent che c'è stata una strategia!
Se non è così, siate coerenti fino in fondo e adite a vie legali
verso la Juventus per inadempienza contrattuale! Grazie.
Presidente -
Grazie. Non vedo altri per dichiarazione di
voto. Mettiamo in votazione il testo della risoluzione? No. Do
ancora la parola all'Assessore Marguerettaz.
Marguerettaz (UV)
- Solo per una breve precisazione. La
Juventus non viene non perché fa il ritiro altrove, ma perché non
fa il ritiro. Ora, questa cosa può piacerci o meno, ma questa è la
dichiarazione formale che è stata fatta. Io mi congratulo con il
collega Gerandin per la sua profondità giuridica, quindi in
commissione potrà dare anche tutti i consigli possibili per
intrattenere i vari rapporti, ma io ripeto esattamente quello che
ho detto prima: noi non abbiamo nessun tacito accordo, abbiamo
ricevuto una comunicazione unilaterale che ci informava che il
ritiro non si sarebbe svolto e, quindi, a fronte di questo
input
, cerchiamo di gestire! Dopodiché, perdonatemi, io
posso anche capire che siamo in campagna elettorale e che bisogna
anche aggraziarsi i commercianti e tutti coloro che gravitano
attorno a Châtillon, che evidentemente hanno nel mancato ritiro
un'occasione persa, ma io assicuro tutti che tutta l'attività,
tutta l'attenzione è rivolta per cercare di risolvere e per dare
delle opportunità al nostro comprensorio. Comunque, in commissione,
in modo molto sereno, potremo valutare anche dal punto di vista
economico. Laurent Viérin prima ha fatto un discorso in cui ha
introdotto un concetto chiaro: se una squadra di calcio ha il 30
percento dei tifosi in Italia, e l'altra squadra ne ha il 15
percento, non è sufficiente dire "costa meno", anche perché
l'accordo della Juventus il primo anno era di 600 mila euro, il
secondo anno di 800, poi siamo andati a 900...quindi il "meno" cosa
vuol dire? Il meno dell'ultimo anno o il meno del primo anno? Sono
trattative commerciali, ovviamente, e avrò il piacere di
rappresentarvi tutto in commissione.
Presidente
- Grazie. Si procede alla votazione della
risoluzione. La votazione è aperta. La votazione è chiusa.
Presenti: 33
Votanti: 33
Favorevoli: 33
Il Consiglio approva all'unanimità.
Con questa votazione si chiudono i lavori di questa
adunanza.
---
L'adunanza termina alle ore 19,37.
