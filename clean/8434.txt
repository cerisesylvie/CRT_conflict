Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2915 del 24 giugno 1987 - Resoconto
OGGETTO N. 2915/VIII - INCARICO PER L'EFFETTUAZIONE DI
CONTROLLI TECNICI SU IMPRESE INDUSTRIALI AMMESSE AL FINANZIAMENTO
DEI FONDI DI ROTAZIONE REGIONALI. (Interrogazione).
PRESIDENTE
: Do lettura dell'interrogazione presentata dai
Consiglieri Millet e Bajocco:
INTERROGAZIONE
VISTA la deliberazione della Giunta regionale n. 1337 del 13
febbraio 1987 concernente un incarico per l'effettuazione di
controlli tecnici su imprese industriali che abbiano richiesto ed
ottenuto finanziamenti ai sensi della L.R. n; 33
dell'8.10.1973,
i sottoscritti Consiglieri regionali
INTERROGANO
l'Assessore regionale competente per conoscere:
1)
quali sono stati i criteri indicati
dall'Assessorato al professionista incaricato con la
deliberazione di Giunta sopra indicata;
2)
se sono già stati effettuati accertamenti e
controlli;
3)
quali sono le indicazioni che l'Assessore rileva da
detti accertamenti o controlli.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI - (A.D.P.):
I criteri indicati dall'Assessorato al
professionista, che collabora dal 1983 ed è l'ing. Frola -
precedentemente vi era l'ing. Pietrini, che aveva dimissionato per
motivi di età
- sono stati i seguenti:
per i controlli preventivi
- che le opere e i macchinari su cui vengono richiesti i
finanziamenti siano pertinenti all'attività svolta
dall'azienda;
- che i macchinari per i quali vengono richiesti i finanziamenti
siano di primo utilizzo, come previsto dall'art. 8 legge 33/73;
- che i prezzi indicati nei preventivi o nelle fatture siano
allineati ai valori di mercato;
per i controlli successivi
- che le opere siano regolarmente svolte e i macchinari e le
attrezzature regolarmente acquistati;
- che nel corso della durata originariamente fissata per il
mutuo, gli immobili e le opere che hanno beneficiato dei
finanziamenti non mutino destinazione;
- che le scorte ammissibili riguardino esclusivamente il tipo di
attività esercitata e che su tali scorte vi sia un riscontro
quantitativo.
Per rispondere alla seconda richiesta degli interroganti, dirò
che sono stati effettuati sia accertamenti preventivi, a carattere
trimestrale, sia controlli successivi, da parte dello stesso
tecnico che collabora con l'Assessorato dal 28.3.1983.
Per quanto riguarda la terza domanda, rispondo che le
indicazioni rilevate dall'Assessorato riguardano la regolare
attuazione degli investimenti, il corretto utilizzo dei macchinari
e delle attrezzature che hanno beneficiato di finanziamento.
L'esperienza di questi anni ha indicato pochissimi casi negativi;
in questo caso, come prevede la legge, viene richiesta la
estinzione anticipata dei finanziamenti e il pagamento di penali,
cosa che è avvenuta in pochissimi casi, il che vuol dire che i
controlli hanno dato risultati di congruità fra gli interventi e
ciò che si realizzava.
PRESIDENTE:
Ha chiesto di parlare il Consigliere Millet;
ne ha facoltà.
MILLET - (P.C.I.):
Ringrazio, l'Assessore per la
risposta, in quanto questo tipo di interrogazione ha lo scopo di
andare a verificare i vari incarichi che la Regione dà ai vari
professionisti e di sapere come il controllo venga fatto. Speriamo
che tutti gli incarichi possano contribuire in modo positivo
nell'attività della Regione.
