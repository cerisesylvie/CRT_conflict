Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 954 del 3 novembre 2021 - Resoconto
OGGETTO N. 954/XVI - Sostituzione di componenti in seno alle
Commissioni consiliari permanenti.
Bertin (Presidente) -
Possiamo passare al punto n. 4.01
all'ordine del giorno. Con mail in data 19 ottobre 2021 le
consigliere Erika Guichardaz e Minelli hanno comunicato la propria
uscita dalla maggioranza - come dichiarato tra l'altro anche
all'inizio del Consiglio regionale del 20 ottobre - e con nota in
data 28 ottobre i consiglieri Cretier, Guichardaz Jean-Pierre,
Malacrinò, Padovani e Bertin hanno costituito il gruppo consiliare
"Federalisti Progressisti-Partito Democratico", che si colloca tra
le forze politiche di maggioranza, mentre le consigliere Guichardaz
Erika e Minelli hanno designato quale capogruppo, come ricordavo,
la consigliera Guichardaz e vice la consigliera Minelli.
Con data del 29 ottobre la consigliera Guichardaz ha rassegnato
le proprie dimissioni da componente della I e della V Commissione
consiliare, pertanto è necessario che il Consiglio regionale
provveda a effettuare le opportune sostituzioni della Consigliera
nelle Commissioni consiliari permanenti I e V.
Inoltre questa mattina, in seguito a diverse comunicazioni
intercorse, sono pervenute anche le dimissioni del consigliere
Rollandin dalla III Commissione.
Pertanto, ricordando che la conferenza dei capigruppo riunitasi
ieri ha anche deciso di aumentare i componenti della I Commissione
da sette a nove, con il rapporto maggioranza-minoranza di cinque a
quattro.
Pertanto bisogna sostituire e integrare la I, la V e la III
Commissione con conseguente accettazione delle dimissioni.
Sono pervenute dai gruppi di maggioranza le designazioni per
quanto riguarda la I Commissione dei consiglieri Cretier e Marquis,
per quanto riguarda la V Commissione del consigliere Marquis.
Per quanto riguarda le minoranze... consigliera Erika
Guichardaz.
Guichardaz E. (PCP) -
Avendo appreso questa mattina, a
seguito della nota inviata ieri, delle dimissioni del collega
Rollandin, che ringraziamo per il gesto, ringraziamo sentitamente
per aver voluto permettere anche a noi finalmente di poter
adempiere al nostro diritto-dovere, comunichiamo che in I
Commissione il nominativo mio, quindi di Erika Guichardaz, e per la
III Commissione della collega Chiara Minelli.
Presidente -
Con queste indicazioni possiamo procedere
all'accettazione delle dimissioni e alla sostituzione nelle
Commissioni come previsto. Propongo che si proceda con la
votazione. La votazione è aperta. La votazione è chiusa.
Presenti, votanti e favorevoli: 34
Il Consiglio approva all'unanimità.
