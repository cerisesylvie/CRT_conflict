Classificazione
CONSIGLIO REGIONALE
Attività consiliare d'aula



Oggetto del Consiglio n. 1590 del 10 novembre 2005 - Resoconto
OBJET N° 1590/XII - Ordre des travaux: inversion de l'ordre du
jour.
Presidente - La parola al Consigliere Sandri, per mozione
d'ordine.
Sandri (GV-DS-PSE) - Volevo chiedere l'iscrizione di una
risoluzione per quanto riguarda il punto 47 dell'ordine del giorno
e un'altra risoluzione sul problema della Casa da gioco di
Saint-Vincent, insieme ad altri colleghi della maggioranza.
Volevo chiedere inoltre l'inversione dell'ordine del giorno per
motivazioni legate alla necessità di sviluppare, in questo momento,
il dibattito sulla minoranza Walser e anticipare la discussione del
punto 47. Questa richiesta è dovuta alla presenza di amministratori
locali della Valle del Lys e della minoranza Walser nella tribuna
del Consiglio.
Presidente - Per quel che riguarda il punto 47 dell'ordine del
giorno, non abbiamo bisogno di iscrivere la risoluzione perché è
sull'argomento. Sull'anticipo della discussione da parte del
sottoscritto non vi sono difficoltà,: se l'inversione è condivisa
da tutto il Consiglio, anticipiamo il punto 47 all'ordine del
giorno.
Il Consiglio prende atto.
