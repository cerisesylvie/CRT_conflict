Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 175 del 14 luglio 1972 - Resoconto
OGGETTO N. 175/72 - Norme integrative e di attuazione sulla
tutela delle lavoratrici madri. Assistenza farmaceutica ai
lavoratori autonomi. (Interpellanza)
Montesano (P.S.D.I.)
- C'è qualcuno che vuole illustrare
l'interpellanza? Consigliere Bordon.
Bordon (D.C.) -
Siamo stati costretti, a presentare
questa interpellanza come altre che vengono dopo, perché insomma
desideravamo un po' sapere di che morte si doveva morire.
Avevamo avuto assicurazioni prima, avevamo avuto la somma
stanziata in bilancio, e non se ne sapeva più niente.
Quindi non è con seconde, recondite intenzioni.
Ora una felice coincidenza ha fatto sì che in data 10 luglio,
noi tutti, io, abbia ricevuto una lettera da cui risulta che queste
due proposte di legge sono andate a finire in Commissione.
Sentiremo in Commissione cosa viene fuori, però la
preoccupazione è questa: qualunque cosa abbia a dire l'Assessore
Benzo è che siamo arrivati alla vigilia della chiusura; chiuderemo
ad agosto, settembre, quando viene fuori questo, è questo che noi
cercheremo di sollecitare, se no è perso lo scopo.
Montesano (P.S.D.I.) -
La parola all'Assessore Benzo.
Benzo
(D.P.)
- Per precisare, solo per quanto
riguarda questa interpellanza e se lo ritiene il Presidente, visto
che ha parlato di tutte e due, potrei anche rispondere per l'altra,
unitamente.
Montesano (P.S.D.I.)
- Se gli interpellanti....
Benzo
(D.P.)
- Questo disegno di legge era già
stato sottoposto all'approvazione della Giunta regionale il 14 di
giugno ed è stato trasmesso adesso alla Commissione come il
Consigliere Bordon ha potuto vedere, proprio per accelerare l'iter
alla Commissione Sanità, identicamente il disegno di legge che
riguardava il problema globale dell'assistenza farmaceutica ai
lavoratori autonomi è già stato sottoposto, e lunedì è
convocato....il 17 la Commissione Sanità, mi auguro appunto che
successivamente al parere della Commissione alla Sanità anche la
Commissione Affari Generali e Finanze per quanto riguarda il parere
sulla spesa che voi ben sapete è già stanziata, in bilancio, dia
subito il suo via per poter mandare avanti questi
provvedimenti.
Per noi, passato in Commissione Sanità, possiamo benissimo, poi
sottoporla all'esame del Consiglio.
(Voce -
Potremmo benissimo farlo al 30-38)
Dujany (D.P.)
- Quando le leggi sono nelle mani delle
Commissioni consiliari, la Giunta ha assolto il suo compito.
Dipende da voi signori Consiglieri.
Bordon (D.C.)
- Noi ci premureremo in data 17 di pregare
l'Assessore a mani giunte per volerlo portare all'ultima riunione
del Consiglio perché se no andiamo ad ottobre....
Montesano (P.S.D.I.)
- Per chiarire le cose,
scusate....
Bordon (D.C.)
- Se lo passiamo il 17 quando può essere
portato, è questa la domanda.
Montesano (P.S.D.I.)
- Le due leggi che sono arrivate
alla Presidenza del Consiglio il 19 di giugno che sono trasmessi
immediatamente alle Commissioni, le quali, è sperabile, le due
Commissioni, e io qui voglio entrare in un particolare cioè la
Commissione Sanità dovrà esaminare in merito questa proposta di
legge e la Commissione Affari Generali, si dovrà limitare alla
parte finanziaria che per giunta è già iscritto in bilancio.
Quindi è sperabile che le due leggi vengano istituite dalla
Presidenza del Consiglio, la quale Presidenza del Consiglio è
responsabile di portarla alla seduta immediatamente successiva dopo
l'esame delle Commissioni.
Quindi la Giunta ha già presentato, la Presidenza del Consiglio
ha mandato alle Commissioni, se le Commissioni, ritornano alla
Presidenza del Consiglio, le due leggi vengono portate per la
seduta del 28.
Bordon (D.C.)
- Fin lì ci arrivavo.
La discussione è proprio questa, che bisogna fare in modo che
queste due leggi, abbiano a passare in Commissione come passano, ma
l'essenziale è che abbiano a passare qui in Consiglio, siano
portate in Consiglio con la seduta ultima del mese di luglio,
perché in caso contrario, ripeto, per la terza volta, noi andremo a
finire a ottobre, novembre, alla fine del bilancio.
Questo è il discorso mio.
Io non dico che è la Giunta che lo deve fare o non la Giunta,
noi dovremo studiare il modo di arrivare a questo.
La Presidenza del Consiglio, o le Commissioni, tutti quelli che
devono collaborare, perché lo scopo è soltanto di arrivare in
tempo, perché è inutile mettere la somma in bilancio, è inutile
parlarne in aprile, per arrivare a adesso e non avere ancora
niente, perché se noi avessimo avuto queste Commissioni riunite per
queste proposte di legge un mese fa, non avremmo nemmeno fatto
l'interpellanza.
Questo è il discorso.
Benzo
(D.P.)
- Voglio ancora aggiungere solo
questo, visto che appunto il 17 noi come Commissione la esaminiamo
e quindi è possibile portare nel Consiglio del 28, vorrei pregare,
visto che è rientrato, il Presidente della Commissione Affari
Generali e Finanze se riguardando un parere che, diciamo, che
incide su una spesa già prevista in bilancio potesse cortesemente
riunire la Commissione e dare il suo parere.
Ecco, io pregherei l'Avv. Caveri, gentilmente di fare questa
riunione di Commissione per queste due leggi, soprattutto.
Montesano (P.S.D.I.)
- Allora si passa all'oggetto n. 9,
l'otto mi pare che ha la stessa sostanza....
(voce)
ah sì
giusto, n. 8.
