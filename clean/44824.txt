Classificazione
CONSULTE COMMISSIONI E ORGANI COLLEGIALI



Oggetto del Consiglio n. 1751 del 14 luglio 2022 - Resoconto
OGGETTO N. 1751/XVI - Reiezione di risoluzione: "Impegno a
presentare alla Commissione consiliare competente i risultati
dell'attività svolta dalla Consulta per la promozione coordinata di
eventi culturali, sportivi e enogastronomici".
Bertin (Presidente) -
Punto n. 61.01. Per
l'illustrazione, il consigliere Brunod.
Brunod (LEGA VDA) -
Sarò breve in quanto è un seguito
all'interrogazione che abbiamo presentato ieri sul tema delle
sovrapposizioni delle manifestazioni, soprattutto quelle sportive,
in quanto non siamo stati così completamente soddisfatti della
risposta ottenuta.
Tenuto conto dei contenuti dalla risposta all'iniziativa,
l'interpellanza n. 138 già presentata dal nostro gruppo durante la
seduta del Consiglio regionale del 2 e 3 dicembre 2020, avente come
oggetto "Proposte per la riorganizzazione del settore delle
manifestazioni sportive, enogastronomiche e dell'artigianato", e
tenuto conto dei contenuti dell'interrogazione n. 500 avente per
oggetto "Azioni volte a evitare la sovrapposizione delle
manifestazioni sportive enogastronomiche e dell'artigianato", che
abbiamo presentato ieri, dove chiedevamo all'Assessore competente
per sapere quali siano le iniziative che sono state intraprese per
evitare la sovrapposizione e concentrazione di numerosi eventi in
un periodo così ristretto dell'anno. Alla luce della risposta
fornita, come dicevo, dall'Assessore competente che ha ritenuto,
con delle diverse giustificazioni, che non sia così presente questo
problema, anzi, era ritenuto che sono anche ben organizzate e ben
strutturate, nella risposta all'interrogazione avevo fatto presente
che in alcuni casi la realtà non è proprio come quella che ha
rappresentato l'Assessore.
Preso atto che le informazioni riportate sull'articolo
pubblicato il 10 giugno da AostaSera che riporta i seguenti
contenuti: "Il calendario completo di
trail
. Le corse in
montagna in Valle d'Aosta sono più di cinquanta gare tra circuiti
grandi classiche e novità. I sentieri della nostra regione stanno
tornando a ospitare atleti a pieno regime e tornano le
sovrapposizioni. In una stagione che dura una manciata di mesi,
torna l'inevitabile problema delle sovrapposizioni."
Preso inoltre atto che in data 23 giugno, sempre su AostaSera,
viene riportata la seguente notizia: "Questo è il weekend più
trafficato di trail in Valle d'Aosta, ben tre in due giorni";
il Consiglio regionale quindi impegna l'Assessore competente a
presentare alla Commissione consiliare competente nella prima
seduta utile i risultati dell'attività svolta e degli obiettivi
definiti dalla consulta per la promozione coordinata di eventi
culturali, sportivi, enogastronomici e per le manifestazioni di
rilevanza regionale in vista della programmazione degli eventi
2023.
Perché quest'impegnativa? Perché, come dicevo, nel 2 e 3
dicembre del 2020, nella risposta dell'Assessore, che in quel
periodo lì aveva comunque anche lui manifestato che vi erano una
serie di concomitanze e sovrapposizioni, un passaggio della
risposta era: "Per quanto concerne le competizioni sportive che
rientrano nei calendari nazionali, faccio presente, che trattandosi
appunto di un livello nazionale, non si può scegliere la data, ma
certo si può lavorare affinché non si incastrino in una maniera
competitiva con altri eventi". Sempre l'Assessore aveva fornito
questa considerazione: "Nell'attesa di tornare a una situazione
stabile, inoltre è nostra intenzione portare avanti una sorta di
consulta per la promozione coordinata di eventi culturali,
sportivi, enogastronomici e per le manifestazioni di rilevanza
regionale, affinché non solo non si sovrappongano ma, anzi, si
implementino".
Con tutti i casi che abbiamo già manifestato ieri, crediamo che
per noi sia una buona cosa cercare di coordinare meglio queste
attività per evitare le sovrapposizioni, perché altrimenti succede
che andiamo ad alimentare una gara nella gara. Perché alla fine, se
abbiamo delle gare che si svolgono nello stesso giorno o nel giro
di due giorni, va a succedere che una gara deve fare meglio
dell'altra e quindi può accadere che negli anni potrebbero venire a
mancare delle gare e sicuramente anche il numero di iscritti
potrebbe andare in calo. Quindi noi ci auguriamo che venga preso a
cuore questo problema e che l'Assessore comprenda l'impegnativa,
che è un'impegnativa propositiva, costruttiva, niente di polemico,
per cercare di risolvere al meglio il problema.
Presidente -
Per il Governo, l'assessore Jean-Pierre
Guichardaz.
Guichardaz J. (FP-PD) -
Naturalmente non vogliamo negare
l'utilità di un maggior coordinamento tra iniziative sportive,
culturali ed enogastronomiche, ma come ho avuto modo di ribadire in
occasione dell'interrogazione di ieri, il confronto tra soggetti
che organizzano manifestazioni, che sono centinaia, ieri abbiamo
potuto constatare già solo nel periodo estivo, è un'esigenza che
eventualmente deve essere avvertita da chi spende risorse, energie
e tempo per organizzare gli eventi citati. Ho avuto varie volte
modo di confrontarmi con i soggetti più disparati, anche in virtù
di quella intenzione di coordinarmi attraverso un'agenda unica - io
ho parlato di consulta, ma si intende comunque una modalità di
coordinamento - e devo dire che tutti quelli che ho sentito, ancora
ne ho sentiti ieri sera e ieri dopo il nostro intervento ho avuto
modo di sentire alcuni organizzatori, tutti sostengono che le
proprie iniziative siano organizzate a beneficio del territorio in
cui insistono e nei tempi dovuti.
Credo che lei abbia organizzato il suo
vertical
tenendo
conto del periodo, del beneficio che poteva avere sul territorio,
sul territorio in cui inserirlo e credo che non sia stato l'unico a
fare delle valutazioni di quel genere. Tutti coloro che organizzano
eventi, dicono che fanno delle valutazioni preventive e ovviamente
non spendono energie e risorse per vanificare i loro eventi. Come
ho detto ieri, io vedo positivamente invece l'ampia offerta di
prodotti culturali, sportivi e turistici, offerta che dimostra
vivacità e iniziativa e soprattutto ho potuto constatare che le
sovrapposizioni non turbano gli organizzatori e soprattutto non
vanificano l'evento.
Dal canto nostro, noi diamo visibilità a tutte le iniziative che
ci vengono comunicate o delle quali veniamo a conoscenza senza
trascurarne nessuna. Certo, con quelle iniziative finanziate con la
legge sport, con i bandi cultura, con particolari progetti
promo-pubblicitari, ci applichiamo delle regole di ingaggio - lei
lo sa, avendo avuto un contributo mi sembra dai Comuni e dal
Consiglio regionale - per l'uso del marchio e per la promozione che
richiedono agli organizzatori particolare attenzione non solo alla
modalità, ma anche alle collocazioni che devono essere valutate in
quanto prodotti costosi, vincolati ad accordi di
partnership
o anche semplicemente alla presenza dei volontari o di
location
adatte.
Quindi, per non farla troppo lunga, noi ci asterremo, anche in
coerenza con la risposta all'interrogazione, continuando a fare una
bonaria
moral
suasion
rispetto a sovrapposizioni che
possono effettivamente diminuire la portata turistica e
promozionale dell'evento e ovviamente continuiamo a lavorare sulla
destagionalizzazione con azioni che distribuiscano gli eventi, sui
quali possiamo incidere nei periodi di minor flusso turistico.
Presidente -
Consigliere Brunod.
Brunod (LEGA VDA) -
Mi dispiace molto che lei dica in
sostanza che va tutto bene così, perché è ovvio che se lei chiede a
ogni organizzatore, per ognuno va bene la data scelta, ma è lei,
Assessore competente in materia, che deve prendere in mano il
problema, perché se va tutto bene così e lasciamo andare così, tra
qualche anno ci sarà magari un calo di questi eventi e soprattutto
degli atleti, e sarà troppo tardi, come è già successo in altre
discipline. È per quello che noi suggerivamo questo.
Ovviamente, come ho detto ieri, non siamo noi che adesso ci
siamo inventati quest'impegnativa, ma riprende il suo impegno nella
risposta di un anno e mezzo fa. Abbiamo solamente chiesto di
portare alla Commissione competente: nulla di oneroso, ma solamente
portare nella Commissione competente l'impegno a fornirci quello
che lei avrebbe dovuto coordinare con tutte le associazioni e gli
enti competenti. Se lei non ha intenzione di prendere in mano il
problema, ne prendiamo atto, noi non lo condividiamo e soprattutto
ci dispiace, come abbiamo detto ieri, che ci sono degli eventi
patrocinati e sponsorizzati dalla Regione Valle d'Aosta che sono in
concomitanza, quindi crediamo che anche a livello di immagine sia
un po' un peccato, perché comunque se un organizzatore riesce a
organizzare al
top
il suo evento, ha maggiori risorse a
disposizione e quindi riesce a promuovere meglio l'evento e meglio
la Regione Valle d'Aosta; meno risorse ha a disposizione, meno
riesce a fare promozione e anche la Regione Valle d'Aosta ha minore
visibilità.
Lei ieri mi ha anche detto che per aiutare ed agevolare tutti
gli organizzatori, c'è sul sito
lovevda
una sezione apposita
degli eventi. Sono andato a vederlo anch'io, perché ovviamente
prima di dire le cose, come fa anche lei credo, vado a vedere, e
nella sezione "Eventi, gare,
trail
in Valle d'Aosta" ho
trovato che ci sono gli eventi da luglio a fine agosto. Tutti gli
eventi precedenti non ci sono, quindi se uno volesse organizzare un
evento, come molti fanno, non trova quello che c'è stato
precedentemente e soprattutto a settembre, per esempio per degli
eventi molto importanti, come per esempio quello di cui anche lei
parla sempre molto bene, il TORX, non c'è neanche sul sito, ma
guardando sul sito del TORX c'è
main sponsor
la Regione
Valle d'Aosta.
Ecco che forse c'è da sistemare anche qualcosina su
quell'aspetto lì perché, come dicevo, uno quando vuole pianificare
una gara di una certa importanza, come lei ha detto abbiamo fatto
noi con la Monte Zerbion Skyrace, che abbiamo organizzata nel mese
di maggio, non a luglio o ad agosto, dove noi ieri abbiamo portato
degli esempi molto pratici di concomitanza di eventi molto
importanti che magari, con la sensibilizzazione, cercando di
portare seduti a un tavolo gli organizzatori e gli enti di queste
organizzazioni, si possono trovare delle soluzioni. Ovviamente,
facendo finta di niente, oppure dicendo "Va tutto bene così", il
problema non si risolverà.
Presidente -
Se non vi sono dichiarazioni di voto,
mettiamo in votazione la risoluzione. La votazione è aperta.
Esito della votazione:
Presenti: 33
Votanti: 16
Favorevoli: 16
Astenuti: 17 (Barmasse, Bertin, Bertschy, Caveri, Chatrian,
Cretier, Grosjacques, Guichardaz Jean-Pierre, Jordan, Lavevaz,
Malacrinò, Marguerettaz, Marzi, Padovani, Restano, Rosaire e
Sapinet).
La risoluzione non è approvata
Con questo punto all'ordine del giorno si concludono i lavori
del Consiglio regionale. Buona serata.
---
L'adunanza termina alle ore 19:56.
