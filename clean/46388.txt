Classificazione
AMBIENTE
Stoccaggio e smaltimento rifiuti



Oggetto del Consiglio n. 2845 del 12 ottobre 2023 - Resoconto
OGGETTO N. 2845/XVI - Interpellanza: "Intendimenti in ordine
a eventuali aggiornamenti del piano regionale di gestione dei
rifiuti".
Marguerettaz (Presidente) -
Alla presenza di 29
Consiglieri si può iniziare la discussione dell'ordine del giorno.
Punto n. 44. Per la presentazione, ha chiesto la parola il collega
Aggravi, ne ha facoltà.
Aggravi (RV) -
Prima di presentare l'iniziativa, volevo
complimentarmi con il segretario Jordan la cui cadenzatura
dell'appello va di pari passo con il passo felpato dei membri della
Giunta che saluto e a cui auguro buon pomeriggio.
L'interpellanza in realtà ha un tema che in parte poco prima
della pausa avevo già avuto modo di citare nella replica di
un'altra interpellanza a cui aveva risposto l'assessore Sapinet.
Nell'interpellanza di questa mattina abbiamo parlato delle cave e
delle aree estrattive e indirettamente anche degli inerti.
Con quest'interpellanza invece vorremmo andare a cercare di
aggiornare, in particolare con le prime due domande, dei dati che
sono rappresentati all'interno del piano regionale di gestione dei
rifiuti che era stato approvato con la deliberazione dell'aprile
2022. In particolare, chiediamo quale sia lo stato attuale degli
impianti in esercizio per il trattamento di rifiuti speciali e dei
siti di stoccaggio rispetto alla situazione descritta nel piano. Io
qui ho i dati di oggi ma poi ve li rappresenterà meglio
l'Assessore, si parla di 39 impianti di trattamento, 23 di
stoccaggio ma non voglio anticipare nulla. Chiediamo anche se dalla
data di entrata in vigore del piano vi siano state ulteriori
richieste, anche oggi
in itinere
, di autorizzazione per la
realizzazione di nuovi impianti e siti di stoccaggio; questo perché
vorremmo fare il paio tra le aree di estrazione di cava, quello che
abbiamo già detto, non solo l'evoluzione ma anche la contingenza
che ha interessato il settore edile e vorremmo capire qual è lo
stato anche legato a realtà che, al di là dello stoccaggio, possono
andare a trattare e a permettere il riutilizzo o nuovi utilizzi di
determinati materiali.
Chiediamo anche quali siano stati i razionali... le esperienze o
le modalità di scelta degli elementi generali comuni a tutti gli
impianti e discariche di cui al punto 4.2.1, ovvero nel volume IV i
criteri per l'individuazione delle aree non idonee. Questo non
perché vogliamo andare a creare siti, o comunque discariche
pericolose o quant'altro, ma vorremmo capire quali sono state le
ratio
irrazionali. Abbiamo avuto alcune segnalazioni che per
alcuni impianti che si volevano realizzare, soprattutto per il
trattamento di legno e di materiali di costruzione e demolizione,
che poi, tra l'altro, sono gli impianti che fanno la maggiore nei
numeri che sono dati dal piano, ci sono state alcune problematiche,
noi abbiamo avuto qualche segnalazione di qualche problema e quindi
il fatto che alcune aziende, soprattutto locali, abbiano rinunciato
a realizzare impianti di questo tipo, quindi a bloccare la
circolarità dell'utilizzo dei materiali.
A fronte delle tre domande, quindi la parte più di censimento e
di esperienza che c'è stata dalla messa in opera del piano, se alla
luce di quest'esperienza maturata in questo primo anno e più di
applicazione, sia intenzione del Governo regionale dare corso ad
aggiornamenti o messa a punto del già richiamato piano.
Presidente -
Per la risposta, la parola all'assessore
Sapinet.
Sapinet (UV) -
Grazie collega Aggravi. Rispondo punto per
punto ai quattro quesiti. Per quanto riguarda il primo relativo
allo stato attuale degli impianti in esercizio per il trattamento
dei rifiuti speciali dei siti di stoccaggio, possiamo dire che
siamo a più di un anno dall'entrata in vigore del vigente piano, lo
stato attuale degli impianti autorizzati alla gestione dei rifiuti
speciali in Valle d'Aosta si può dire invariato rispetto a quanto
in esso rappresentato. Non sono stati autorizzati nuovi impianti
sul nostro territorio e le istanze che giungono alla struttura
competente sono relativi unicamente a pratiche di rinnovi,
modifiche o comunque adeguamenti alle nuove norme del settore per
impianti che sono già esistenti da tempo. Una fotografia della
situazione attuale è rappresentata sul geonavigatore "Gestione
rifiuti" sul sito Internet e istituzionale della Regione che
immagino lei abbia visto.
Per quel che riguarda il secondo quesito: "se alla data di
entrata in vigore vi siano ulteriori richieste", a partire dalla
data di entrata in vigore del nuovo piano rifiuti, si è registrata
un'unica istanza di autorizzazione
ex novo
relativa a un
impianto di stoccaggio di rifiuti speciali in Valtournenche. Tale
istanza tuttavia non ha completato l'iter autorizzativo a causa di
non superabili problematiche di natura vincolistica e urbanistica
del sito proposto dall'impresa che ne ha fatto richiesta.
Terzo quesito: quali siano i razionali... esperienze, modalità
di scelta, elementi generali comuni a tutti gli impianti di
discarica, punto 4.2.1, i razionali degli elementi generali comuni
a tutti gli impianti e discariche sono illustrati nella premessa
del capitolo 4 del volume IV del piano regionale della gestione dei
rifiuti.
Va detto che gran parte dei fattori che sono indicati nella
citata tabella 4.2.1 del volume 4, ovvero "Criteri per
l'individuazione delle aree non idonee del vigente piano",
discendono dalle norme di settore in materia di rifiuti dalle
numerose normative vincolistiche vigenti appartenenti ai vari
ambiti e in essa raggruppati, in particolar modo per quanto
riguarda i fattori che vengono definiti escludenti.
Si ricorda inoltre che il contenuto del volume IV del piano,
come tutto il piano stesso, è il risultato anche delle fasi di
consultazione pubblica della procedura di VAS alla quale è stato
assoggettato il piano regionale della gestione dei rifiuti, nonché
dei numerosi ed estesi confronti e dell'iter che è venuto poi nella
Commissione consiliare.
Quarto quesito: in merito a eventuali aggiornamenti o messe a
punto, confermo che è intenzione procedere nel breve periodo a un
aggiornamento di questo documento andando ad apportare alcune
modifiche basate sulle evidenze maturate in questo primo anno e
mezzo di applicazione, modifiche e aggiornamenti che potranno e
dovranno andare incontro alle esigenze emerse e da quanto il
territorio ha manifestato agli uffici competenti.
Presidente -
Per la replica, la parola al collega
Aggravi.
Aggravi (RV) -
Grazie Assessore per la risposta, grazie
soprattutto per aver annunciato il percorso di aggiornamento che
dovrebbe fare leva sull'esperienza di quest'anno.
Per quello che riguarda in particolare la domanda 3, quello che
volevo rappresentare era il fatto che abbiamo letto l'introduzione
del paragrafo 4 e giustamente lei dice: "C'è stata la consultazione
e si sono anche rispettate le norme di settore". Le volevo dire che
su alcuni passaggi, come, ad esempio, le fasce rispetto alle
strade, ne cito uno a caso per non citarne altri, forse qualche
valutazione in più anche sulle tipologie poi di impianto possono
essere utili da fare ma per un discorso molto pratico e cito
soprattutto i materiali da costruzione, demolizione e il discorso
del legno, nel senso che non potremmo mai avere un completo
riutilizzo di questi materiali o comunque una filiera interna visto
che i principi di economia circolare ci dicono che dobbiamo gestire
le cose il più possibile sul nostro territorio. Io ho citato a caso
alcune fasce di rispetto, giustamente ci sarà una
ratio
, ma
io penso che poi anche su alcuni casi possono anche essere ostative
e rischiare di limitare non solo la libera imprenditoria ma anche
il riutilizzo di materiali che magari poi vengono stoccati e quindi
è un materiale che è inerte per definizione perché non produce
nulla.
