Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2074 del 10 giugno 1986 - Resoconto
OGGETTO N. 2074/VIII - INIZIATIVE REFERENDARIE SUI PROBLEMI
DELLA CACCIA. (Interpellanza)
PRESIDENTE
: Do lettura dell'interpellanza in oggetto
presentata dal Consigliere Cout:
INTERPELLANZA
CONSIDERATO
che in riferimento al dibattito sorto a
seguito delle iniziative referendarie, concernenti i problemi della
caccia, sono sorte discussioni con prese di posizione di vario
tipo;
il sottoscritto Consigliere regionale
INTERPELLA
l'Assessore all'Agricoltura, Foreste ed Ambiente Naturale per
sapere se risponde a verità la notizia che anche alcuni
appartenenti al corpo forestale abbiano assunto iniziative a favore
della raccolta delle firme per il referendum e per sapere qual è la
posizione dell'Assessore a proposito del referendum e dei problemi
della caccia in Valle d'Aosta, anche alla luce della nuova legge
sulla caccia che dovrebbe essere presentata alla discussione del
Consiglio.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
A differenza di quanto diceva prima il
Consigliere Torrione, io credo che, in questo periodo, sugli organi
di informazione si dia molto spazio all'iniziativa, anzi
all'offensiva, in atto contro l'attività venatoria.
Io credo che qualcuno si comporti un poco come se fosse l'unico
depositario della verità e dei valori assoluti sulla tutela
dell'ambiente o sull'ecologia. Questo è un gioco molto sottile e
non mi stupirei se, alle prossime elezioni, ci trovassimo anche
qualche lista verde in più che potrebbe raccogliere i frutti che,
secondo me, qualcuno sta seminando in questo momento. Tant'è vero
che questa iniziativa, o questo eccesso, sta andando avanti sotto
diverse forme, infatti, al di là del problema dei verdi, se ne
sentono di tutti i colori.
Non ultima è l'iniziativa dell'ENPA romana che, dopo che per
secoli i bovini hanno potuto scornarsi tra di loro, ha scoperto che
le "batailles des reines" che si svolgono in Valle d'Aosta sono
anch'esse un'iniziativa scellerata. Io penso che molto presto
qualcuno cercherà di impedire che le mucche non si scornino tra di
loro.
Riguardo a questi problemi ritengo che la Regione debba
mantenere, come spesso ha fatto finora, un atteggiamento molto
equilibrato e responsabile. Per ciò che riguarda la caccia (e mi
spiace che non ci sia il Consigliere Torrione) noi siamo stati di
esempio, per le Regioni d'Italia e vorrei ricordare al Consigliere
Torrione che quello che si chiede con il referendum sulla caccia è
ormai attuato qui da noi da diversi anni.
Per noi, quindi, che i referendum sulla caccia ci siano o non ci
siano, che passino o che non passino, non cambia proprio niente,
perché quello che si vuole raggiungere con i referendum sulla
caccia noi ce l'abbiamo già da diversi anni, perché da diversi anni
abbiamo saputo darci delle limitazioni e fare le scelte che
dovevamo fare.
Però, dopo i problemi sollevati questa mattina dal Consigliere
Torrione, converrebbe cambiare qualcosa nella caccia in Valle
d'Aosta. È molto facile ed è anche abbastanza semplice presentarsi
in Consiglio regionale per dichiararsi in disaccordo con le scelte
del Comitato per la caccia.
L'Assessore, però, precisava molto bene che occorrerebbe mettere
tutto sulla bilancia: da una parte le scelte che sono state fatte
negli anni scorsi e che in alcuni casi si è stati costretti poi a
rivedere; ma dall'altra occorre mettere anche la questione dei
carnet degli appunti, della quale dirò in seguito, e la questione
di un distretto sperimentale che finalmente è stato scelto come
tale e non come lo si voleva all'inizio.
Dicevo, comunque, che secondo me, per non dover definire il
calendario venatorio anno per anno, lasciando da parte per il
momento la questione dei distretti, occorrerebbe introdurre una
programmazione su base poliennale. È inutile che ogni anno ci si
scorni nel Comitato Caccia tra cacciatori ed ecologisti, per
operare delle scelte che poi non vanno mai bene. Conviene, invece,
fare delle scelte di fondo, sulla base delle quali decidere per un
arco di 3, 4, 5 o 6 anni. A queste scelte più generali potranno
eventualmente seguire delle scelte più particolari.
Occorre poi introdurre la carta delle vocazioni faunistiche, che
ormai è già stata introdotta in tante altre Regioni. È opportuno,
infatti che, sul territorio della Regione, dopo uno studio sulle
potenzialità faunistiche, finalmente si possa decidere dove, come e
quando poter cacciare. Anche questo deve essere messo sulla
carta.
Dopo di che, la Valle d'Aosta, come già è stata per diversi
anni, potrà ancora continuare ad essere d'esempio alle altre
Regioni.
Però, l'interpellanza che noi abbiamo presentato si poneva anche
un altro obiettivo e cioè tendeva a conoscere come la Regione, con
i suoi funzionari o con il suo personale, riesca a portare avanti
una sua politica venatoria in Valle. E così, dopo che la "vox
populi" o "radio scarpa", che si sente sovente in giro, ha riferito
alcune cose, mi sono sentito in dovere di presentare questa
interpellanza.
Si dice che i rappresentanti della Regione nel Comitato Caccia
siano molto più vicini agli ecologisti e ad alcune scelte che essi
vogliono fare, che non all'esigenza di portare avanti una
politica decisa dalla Regione, e che alcuni dipendenti della
Regione sono molto solerti nell'assumere in modo organizzato delle
iniziative a favore del referendum.
A tutto ciò io credo solo in parte, però vorrei che la Regione
mi desse la sua assicurazione in tal senso ed in più, per ciò che
riguarda i problemi della caccia in Valle d'Aosta, vorrei che
l'Assessore mi garantisse che la Regione esercita una vera politica
venatoria senza delegare nulla a nessuno. Vorrei sapere
dall'Assessore infatti se non ritiene anche lui che in Valle
d'Aosta non c'è bisogno di referendum, ma, semmai, di alcune scelte
che rispettino di più le esigenze della nostra Regione.
Non è, forse, necessario che i funzionari della Regione, invece
di spingere le sezioni a fare delle scelte sbagliate sui distretti
venatori (tant'è che siamo venuti a conoscenza della creazione di
16 distretti sul territorio della Valle, mentre poi ci siamo dovuti
ricredere e la legge, come ci ha detto l'Assessore, è ferma anche
per quel motivo), dopo un attento esame facciano alcune scelte
precise in rapporto alle effettive esigenze di soluzione di questi
problemi? Io sono convinto che tutta una serie di iniziative e
osservazioni avanzate da alcune parti sono, oltre che gratuite,
molto pericolose in relazione a quello che noi dovremmo fare in
Valle d'Aosta.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale Perrin; ne ha
facoltà.
PERRIN (U.V.):
C'est dommage que le Conseiller Torrione
ne soit pas là car il aurait entendu un tas de bonnes réponses; je
crois que sur tous les sujets il serait bien d'entendre les deux
voix. Pour ce qui est de l'interpellation, je ne crois pas qu'il y
ait une attitude déclarée pour ou contre les uns ou les autres de
la part du Corps Forestier valdôtain. Pour ce qui concerne les
affiches distribuées en vue de recueillir les signatures en faveur
du référendum, le Conseiller Cout sait très bien qu'il s'agit d'une
initiative de la flore valdôtaine. Le corps forestier n'a pas été
charge de cette distribution.
Je ne vie pas que quelqu'un ait pu collaborer à cela mais dans
ce cas, il l'a fait en tant que personne, non chargée par
l'Administration, non appartenant au Corps forestier valdôtain.
Personne ne peut rien à qui que ce soit la liberté d'un choix
personnel, l'intervention en faveur de ses croyances aussi dans le
secteur de la chasse, pourvu que cela soit fait en dehors de
l'horaire de service et en tant que libre citoyen. Et c'est cela
qui s'est produit.
Toutefois nous avons voulu aller au-delà, puisque la présence
d'un membre du Corps forestier, donc fonctionnaire de
l'Administration régionale pour ou contre le référendum pourrait
être mal interprétée. C'est pourquoi nous avons donne l'ordre au
personnel du corps forestier de s'abstenir de toute initiative
concernant le référendum et le problème porté de l'avant
actuellement. Il s'agissait d'établir une position de neutralité
qui est bien; c'est peut-être une limitation à la liberté de chaque
membre du Corps forestier mais cela avait pour but d'éviter toute
équivoque.
Pour ce qui est de la position de l'Assesseur vis-à-vis du
referendum, ayant une fonction publique et une position que le
Conseiller Cout connaît, à l'égard de la chasse, puisque je l'ai
exprimée très clairement ce Conseils, je n'ai pas voulu et ne veux
pas prendre position à l'égard du référendum; je ne veux pas
profiter de ma charge pour influencer d'un côté ou de l'autre. Je
n'ai pas crainte de le redire: ce n'est pas juste de poser le débat
"chasse oui chasse non" mais plutôt sur quel type de chasse, sur
les méthodes qui méritent de voir mettre l'accent.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Dopo una risposta così saggia non si può
che essere d'accordo con i saggi, specie quando essi dicono che è
giusto rispettare la libertà di scelta dei cittadini. Voglio anche
sperare, insieme ai saggi, che, come è vero che "in medio stat
virtus", che la Regione, specie in questo caso, stia nel giusto
mezzo.
PRESIDENTE
: Signori Consiglieri, i lavori sono sospesi e
riprenderanno alle ore 16.00.
La seduta è tolta.
La sedute termina alle ore 13, 14.
