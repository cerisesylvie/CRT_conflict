Classificazione
CONSIGLIO REGIONALE
Attività consiliare d'aula



Oggetto del Consiglio n. 1111 del 13 dicembre 2021 - Resoconto
OBJET N° 1111/XVI - Communications du Président de la
Région.
Bertin (Presidente) -
Punto n. 2 dell'ordine del giorno.
La parola al Presidente della Regione.
Lavevaz (UV) -
Due brevissime comunicazioni: come di
consueto colgo l'occasione di queste comunicazioni per portarvi un
po' l'aggiornamento della situazione Covid. Nei giorni scorsi
abbiamo registrato in Valle un rallentamento della crescita dei
casi che era stata vertiginosa nelle settimane precedenti. I
livelli di rischio rimangono alti, ma ad oggi le strutture
sanitarie hanno potuto reggere l'impatto di questa ondata. La sfida
vaccinale continua a essere centrale anche perché ci aspetta un
momento di grande afflusso sul nostro territorio, ribadisco quindi
il mio appello a lavorare tutti insieme per metterci tutti nelle
condizioni di affrontare al meglio la stagione invernale. Abbiamo
raggiunto risultati importanti che adesso devono essere mantenuti
grazie a uno sforzo collettivo.
Vi comunico anche che questa mattina, insieme all'assessore
Sapinet, ho incontrato l?abate generale della Congregazione dei
Vallombrosani, Padre Giuseppe Casetta. Condivido i risultati di
questo incontro perché dopo 22 anni nel 2022 la Valle d'Aosta sarà
chiamata a organizzare i festeggiamenti del patrono dei forestali,
San Giovanni Gualberto. Si tratta di un appuntamento significativo
in programma per il 13 luglio che ci permetterà di porre l'accento
sulla peculiarità del nostro Corpo forestale e sulla qualità del
suo operato.
Presidente -
Non vedo richieste di intervento.
