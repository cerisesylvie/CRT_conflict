Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 941 del 28 novembre 1984 - Resoconto
OGGETTO N. 941/VIII - CENTRO REGIONALE DI SERVIZIO A FAVORE
DELLE AZIENDE PICCOLE E ARTIGIANALI. - (Interpellanza).
PRESIDENTE
: Do lettura dell'interpellanza presentata dai
Consiglieri Breuvé, Pascale e Torrione:
INTERPELLANZA
Nel programma della Giunta Andrione presentato nel 1983, la
cui validità è stata ribadita all'atto delle elezioni dalle Giunte
presiedute dal Presidente Rollandin, è chiaramente evidenziata
l'esigenza di dare vita ad un centro regionale di servizi
a
favore delle aziende piccole e artigianali.
La crisi che ha investito l'economia valdostana si sta
riflettendo ovvia mente anche su quel tessuto produttivo che sembra
ancora maggiormente resistere ai contraccolpi della crisi stessa e
costituito appunto dalle piccole e medie attività industriali
nonché dalle imprese a carattere artigianale.
E' chiaro però che di fronte ad una
totale
inerzia da
parte della Regione che al momento non ha attuato al riguardo il
benché minimo concreto intervento esiste il reale pericolo che, in
assenza di iniziative adeguate, si possa determinare un ulteriore
deterioramento anche della situazione di tale settore produttivo
con conseguenze negative sul la già grave situazione occupazionale
della Regione.
Si ritiene pertanto opportuno
sotto
lineare come la
creazione di un centro regionale di servizi possa in effetti
costituire un valido supporto alle categorie interessate,
attenuando ovviamen
te
le conseguenze della congiuntura
sfavorevole.
Tutto ciò premesso i sottoscritti Consiglieri
regionali
INTERPELLANO
l'Assessore regionale competente per conoscere se è
intenzione della Giunta tenere fede agli impegni programmatici
assunti, dando vita al centro regionale di servizi a favore delle
aziende picco
le e
artigianali ed in caso affermativo quali
sono i tempi di realizzazione di tale centro.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.
I.): I due argomenti, per qualche verso,
possono un pochino integrarsi anche perché mi permetto di osservare
che questa "mappa" ha sempre avuto la caratteristica della
indeterminatezza, perché di essa non si è saputo mai niente di
preciso e adesso ha anche la caratteristica della segretezza,
perché non si pronunciano neanche più i no mi delle ditte
disponibili ad insediarsi in Valle. Posso capire che ci siano delle
ovvie considerazioni a favore del la riservatezza ma perlomeno
delle indicazioni un pochino più precise sul piano della possibile
occupazione potevano anche essere date. Questo documento passerà
alla storia come la "mappa delle buone intenzioni", ma non certo
come lo strumento che serve per risolvere i problemi
dell'occupazione in Valle d'Aosta.
Detto questo veniamo ad un argomento che è già stato oggetto di
una discussione nel precedente Consiglio, per effetto di una nostra
mozione. Allora ci siamo riferiti più specificatamente al settore
occupazionale, mentre adesso cerchiamo di sollecitare
l'Amministrazione regionale ad attuare un suo impegno preciso preso
all'atto della formazione della Giunta Andrione e ribadito
successivamente dalle due Giunte presiedute dal Presidente
Rollandin. Si è sempre parlato della necessità di fornire al
tessuto produttivo della nostra economia, costituito dalle piccole
e medie attività industriali e artigianali, la possibilità di
sopravvivere attraverso la creazione di un centro servizi che dia
loro un valido aiuto. Ma se adesso, per occuparci della "mappa",
continuiamo a perdere terreno anche sul piano dell'esistente e non
cerchiamo di mettere in piedi delle iniziative che servano ad
evitare che la crisi coinvolga anche quel tessuto produttivo di
piccole e medie aziende, c'è da chiedersi se l'attività
dell'Assessorato nel suo complesso possa continuare ad essere
giudicata in maniera positiva o non possa invece dare adito a
giudizi anche negativi.
Certamente comprendiamo l'imbarazzo dell'Assessore che è
responsabile dell'Assessorato all'Industria e Commercio, un settore
che per anni è stato dimenticato, quasi fosse di serie "B",
addirittura dal sorgere dell'autonomia regionale.
Noi comprendiamo come tutto ciò penalizzi anche le pur lodevoli
iniziative dell'Assessore, però un argomento come questo non può
più attendere, al di là del fatto che l'organico dell'Assessorato
sia completo in tutte le sue unità lavorative o sia ancora in uno
stato di assestamento. Ecco perché noi poniamo alla Giunta questo
problema anche perché si tratta di un impegno programmatico che non
avevamo preso noi come minoranza, ma che si era dato la stessa
maggioranza. Noi vogliamo sapere se questo impegno verrà onorato,
in che tempi e in quali termini.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Dato che nelle premesse del Consigliere
Torrione si fa riferimento a parte dell'interpellanza precedente,
io vorrei chiarire nuovamente il discorso. Qui non si tratta di
"mappe segrete", ma il "riserbo" di cui ho parlato si riferisce
soprattutto al rapporto che l'Amministrazione ha o deve avere con
gli imprenditori, senza l'intenzione di voler nascondere alcunché.
In sede di Commissione credo di essere stato molto più esplicito,
contando tuttavia su un certo riserbo ritenuto indispensabile. Per
quanto riguarda il numero dei possibili occupati, mi pare che il
bilancio preventivo, che pure non discutiamo oggi, indichi un
numero preciso di occupati a cui dovremmo arrivare nel settore
industriale con gli investi menti e gli interventi che abbiamo
previsto. Il tenore delle interpellanze richiederebbe un discorso
molto più completo di quanto lo strumento stesso del
l'interpellanza dia la possibilità di fare. Pertanto anche certe
risposte, che possono sembrare generiche, tengono conto
dell'ampiezza della domanda che dà la possibilità di una
discussione legittima e giusta ma anche troppo ampia, per cui io
cerco di avvicinarmi un pochino al nucleo delle domande stesse.
In questo caso ad esempio, dopo le premesse si chiede se
l'Amministrazione regionale intende dare vita ad un centro servizi
a favore delle aziende piccole e artigianali. La risposta è
positiva, in quanto questo tipo di iniziati va dovrebbe essere
risolto all'interno della struttura regionale ed i tempi della sua
esecuzione sono legati ai tempi dell'approvazione della
ristrutturazione del complesso burocratico della Regione e quindi
anche dell'Assessorato all'Industria e Commercio, che forse oggi
non è attrezzato per far fronte completamente all'aumento dei
problemi che si pongono. Bisogna d'altra parte tenere conto che
questo è la conseguenza, più che di cattive volontà, del mutato
quadro socio-economico della Regione che ha esaltato maggiormente i
problemi di alcuni settori rispetto ad altri che finora avevano
avuto un ruolo da protagonisti.
Anche a favore delle aziende piccole e artigianali indubbiamente
c'è da fare una considerazione: non è che questo servizio possa
risolvere i problemi dell'artigianato e delle medie-piccole
imprese. Esistono moltissimi altri problemi, parte dei quali
ricadono sotto la responsabilità della Regione, ma il resto è
dovuto a responsabilità di organi di livello superiore. Mi
riferisco per esempio al problema dell'apprendistato che dovrebbe
trovare un certo assetto con l'approvazione da parte del Parlamento
della legge per il riordino complessivo del mercato del lavoro e
quindi anche dell'apprendistato, della quale in Commissione sono
stati approva ti i primi articoli ma non è ancora stato concluso
l'esame complessivo e l'approvazione. Questo per dire che sono
tematiche molto ampie rispetto alle quali l'ipotesi di un centro
regionale di servizio, a cui vogliamo far fronte, concorre solo
parzialmente a risolvere i problemi. Ripeto che i tempi sono legati
all'approvazione della ristrutturazione dell'apparato regionale,
perché è all'interno dell'apparato che deve esse re risolto questo
problema.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Per non essere frainteso ripeto che,
se è vero che si incontrano obiettive difficoltà anche nel mettere
in piedi e nel gestire servizi che, essendo collocati all'interno
della struttura regionale, necessitano che la stessa struttura
venga modificata, e al momento attuale l'Assessore non ha ancora
questa opportunità, nonostante ci metta tutta la sua buona volontà,
è altrettanto vero che, se questa legge sull'organico subisce dei
ritardi, e mi riferisco anche al funzionamento della Presidenza del
Consiglio, la cui ristrutturazione è stata accorpata, forse
giustamente, al discorso generale dell'organico, se questa legge
non arriva prima o poi all'esame del Consiglio, non sortirà gli
effetti benefici che tutti ci auguriamo.
Detto questo, ritengo che la risposta dell'Assessore mi soddisfi
a metà. Osservo ancora, come ho già fatto in sede di Commissione
all'atto dell'esame del bilancio, che l'intervento a favore del
settore dell'artigianato dovrebbe essere visto in funzione di
questa legge che però non è mai approvata...
(... Interruzione ...)
e che la Regione, vista l'inerzia con cui si muove lo Stato,
poteva pure sviluppare una sua iniziativa in tutto questo periodo.
Non sto qui a distingue re troppo, perché l'argomento meriterebbe
una intera seduta del Consiglio. Tuttavia, se aspettiamo la legge
quadro, ci accoderemo alla legislazione statale e le peculiarità
sancite dal nostro statuto rimarranno inespresse con notevole danno
per la nostra economia.
Il concetto di autonomia presuppone che non si sia strettamente
vincolati all'attività ferruginosa, lenta e burocratizzata dello
Stato, ma consente di risolvere i problemi in modo più aderente
alla necessità della nostra collettività.
Io mi auguro che questo servizio vada avanti perché lo ritengo
essenziale per rivitalizzare l'intero settore, che, ripeto, è
ancora competitivo e deve quindi essere salvaguardato anche con
l'istituzione di questo centro regionale di servizi, che può
consentire alle piccole aziende di esprimere la loro potenzialità
ora frenata da una serie di incombenze che si accollano e che
potrebbero essere invece gestite correttamente anche dall'ente
pubblico. Seguiremo con attenzione questo problema e, se le cose
andranno per le lunghe, solleciteremo nuovamente la Giunta
regionale. Grazie.
