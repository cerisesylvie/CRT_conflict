Classificazione
TRASPORTI E VIABILITÀ
Trasporti



Oggetto del Consiglio n. 1156 del 21 aprile 2010 - Resoconto
OGGETTO N. 1156/XIII - Interpellanza: "Risultanze dello
studio di fattibilità per la costruzione di un sistema di trasporto
pubblico sotterraneo (METRO)".
Interpellanza
Sono state consegnate all'Amministrazione regionale nei
giorni scorsi le risultanze definitive dello studio di fattibilità
commissionato per la costruzione di un sistema di trasporto
pubblico sotterraneo (Metro);
i sottoscritti Consiglieri regionali
Interpellano
la Giunta regionale per sapere:
1) se intende proseguire sulla linea della realizzazione di
tale intervento;
2) se la costruzione delle linee di trasporto metropolitano
interrato sarà effettivamente collegata al sistema di
teleriscaldamento;
3) quale investimento ipotizza il governo regionale e quanti
anni sono previsti per la costruzione dell'infrastruttura;
4) quante persone si ritiene potrebbero utilizzare
quotidianamente tale servizio di trasporto pubblico una volta
ultimata l'opera.
F.to: Louvin - Bertin - Giuseppe Cerise - Chatrian
Président
- La parole au Conseiller Louvin.
Louvin (ALPE)
- Grazie, Presidente. Quella che temevamo
essere qualcosa di più che una sortita propagandistica, una
boutade
, sta prendendo a quanto pare corpo in modo
sostanzioso e - direi - alquanto inquietante.
Siamo già intervenuti su questo argomento, abbiamo già chiesto
alla Giunta di manifestare i propri intendimenti, abbiamo anche
provocato qualche piccolo turbamento interno alla maggioranza,
perché non tutti i consiglieri si sentivano adeguatamente
informati, lo saranno sicuramente da che qualche elemento in più è
stato definito con la predisposizione di uno studio di fattibilità
che ha commissionato, e che ormai è disponibile, lo abbiamo avuto
in via definitiva attraverso gli uffici dell'Assessorato alle opere
pubbliche, e che mi pare cominci a dare delle risposte precise e
dettagliate.
Sulla base di questi primi elementi informativi che abbiamo
avuto, siamo dell'avviso che sia tempo, ed è tempo a maggior
ragione alla vigilia di una consultazione elettorale nella quale si
formeranno programmi, coalizioni ed orientamenti anche in base alle
scelte che propongono agli amministratori i candidati ai vari
ruoli, ci proponiamo di sollevare questa questione, perché credo
sia uno dei tanti nodi difficili per la città di Aosta e un nodo
che si aggiunge; non si risolve un'ulteriore problematica, un
ulteriore carico su questa tormentata città.
I quesiti che rivolgiamo al Presidente della Regione - o
all'Assessore, chi avrà la gentilezza di risponderci - riguardano
innanzitutto se gli studi tecnici che sono stati condotti fino
adesso, in particolare per l'esecuzione congiunta dell'intervento
di realizzazione del cosiddetto "Metrò" del sistema di trasporto
pubblico sotterraneo, in collegamento con le iniziative per il
teleriscaldamento, siano degli interventi che si intendono far
proseguire, oppure se rimarranno allo stadio di pura ipotesi di uno
studio, di una verifica che è stata fatta e sulla quale mettere la
parola "fine".
Il secondo aspetto è legato all'effettiva congiunzione o meno di
queste due opere, rispetto alle quali gli studi evidenziano anche
aspetti di criticità e di possibile accumulazione di rischi nella
realizzazione congiunta - ripeto - fra il sistema del
teleriscaldamento e quello del trasporto metropolitano, nell'unire
un tunnel tecnologico di una certa natura legato al trasporto
dell'acqua calda in quantità rilevante per il riscaldamento della
città, e le linee di trasporto urbano.
Il terzo aspetto che riteniamo sia necessario discutere
rapidamente riguarda l'investimento che è ipotizzato e il numero di
anni che impegneranno, vista la complessità della cantierizzazione
della città, per l'esecuzione di questa eventuale e, devo dire, dal
nostro punto di vista, non auspicata infrastruttura, quindi quanto
si spende e in quanto tempo si immagina che saranno realizzabili le
opere, la parte che si vorrà realizzare, perché ci sono alternative
di fondo fra la realizzazione solo di un asse ed una pluralità di
assi di collegamento, solo fra l'asse nord-sud nelle due versioni
che sono state immaginate e rispetto all'eventualità di realizzare
un collegamento est-ovest per la città e, infine, una richiesta
valutativa sul numero di utilizzatori potenziali di questo servizio
ad opera realizzata.
Questo è il quadro delle domande e degli interrogativi che ci
siamo posti in presenza di un'opera che ha sostituito altre ipotesi
lanciate nella scorsa legislatura, fra le quali quella del cablò,
del sistema fuori terra di trasporto metropolitano, e altre
eventuali che, a nostro modo di vedere, devono essere esplorate
prima di dare scavo alle opere che si intenderebbero realizzare.
Questo è il quadro del quesito che poniamo alla Giunta.
Président
- La parole au Président de la Région,
Rollandin.
Rollandin (UV)
- Grazie, Presidente.
Ringrazio il collega Louvin, perché ci dà la possibilità di
chiarire alcune soluzioni che, con la problematica che è stata
sollevata, relativa al collegamento nella città di Aosta inerente
la mobilità possibile, portano a ridurre il traffico in città,
trovando delle alternative, cosa auspicata un po' da tutti;
soluzione che - concordo - non è così facile, perché deve tener
conto di una serie di programmi che sono collegati e collegabili
allo sviluppo della città di Aosta.
Dobbiamo tener conto, in funzione di questo tema, che lo studio
che è stato fatto predisporre da parte dell'Amministrazione
regionale e che va a toccare un po' tutti i settori... chiaramente
i lavori pubblici sono quelli interessati direttamente nella fase
realizzativa, ma lo studio va a toccare la parte che si riferisce
alla ristrutturazione della caserma Testafochi, il discorso
dell'università, il discorso dello sviluppo della zona F8, con
quella che sarà la prospettiva di una possibile presenza in quella
zona di una serie di riferimenti di viabilità, che vedono
concentrata in quella zona una serie di proposte, quindi evitare
che ci sia in contemporanea una mobilità sulla città, ma
concentrata ai due poli.
Venendo alle domande specifiche di questo tema, che è fra i più
interessanti per l'amministrazione della città di Aosta - teniamo
conto che su questi temi il Comune è sempre stato coinvolto -, per
quanto riguarda la prima domanda:
"se intende proseguire sulla
linea della realizzazione di tale intervento"
, la risposta è
che in base ai risultati dello studio di fattibilità il Governo
regionale, in accordo - auspichiamo che continui - con il Comune di
Aosta per la realizzazione di un trasporto pubblico sotterraneo,
che abbiamo chiamato
people mover
, perché ce lo hanno
suggerito, poiché metrò ci hanno detto essere improprio, in quanto
le dimensioni e le valutazioni sul metrò sono di tutt'altro tipo...
invece questo
people mover
è il sistema legato a tante
città, fra cui Perugia, Genova, altre città al nord Europa, quindi
un trasporto leggero, veloce, e si andrebbe sulla soluzione
nord-sud e non est-ovest, in quanto sul discorso est-ovest
l'impatto con il problema della ferrovia ha delle dimensioni che
non portano a prevedere, oggi, un risultato positivo con
un'eventuale connotazione di viabilità sotterranea per questa
tratta, mentre il nord-sud è il discorso che verrebbe preso in
considerazione e su cui si continua.
"Se la costruzione delle linee di trasporto metropolitano
interrato sarà effettivamente collegata al sistema di
teleriscaldamento"
: la galleria che sarà realizzata con un
diametro di circa 6 metri consentirà di abbinare a questo sistema
di
people mover
anche l'impianto di teleriscaldamento e
anche il discorso della fibra ottica, quindi anche il collegamento
con fibra che è un altro dei punti importanti per quanto riguarda
il futuro della città. Chiaramente ci sono - credo che non sarà
sfuggito, ha avuto la documentazione anche il collega e avrà visto
- le prospettive di compatibilità del sistema di trasporto con il
sistema di teleriscaldamento e con una separazione delle due
attività nell'ambito della stessa infrastruttura sotterranea.
"Quale investimento ipotizza il governo regionale e quanti
anni sono previsti per la costruzione dell'infrastruttura"
:
l'investimento ipotizzato nello studio di fattibilità ammonta a
circa 50.000.000 di euro e, presupponendo che la partenza dei
lavori possa coincidere con il discorso del teleriscaldamento,
quindi tenendo conto che qui la tempistica... adesso non sto ad
entrare nei dettagli, ma è molto più complessa quella legata alla
costruzione definitiva del
people mover
, mentre quella del
teleriscaldamento è più facile... comunque i tempi per la
realizzazione variano da cinque a sei anni, comprensivi di due anni
per le fasi di progettazione preliminare, definitiva ed esecutiva,
nonché delle approvazioni regionale e ministeriale. Sono tempi - da
un punto di vista amministrativo - abbastanza lunghi.
"Quante persone si ritiene potrebbero utilizzare
quotidianamente tale servizio di trasporto..."
: ad oggi
sappiamo che la portata è di circa 800 persone per ora per senso di
marcia, ampliabile a 1.600 agganciando un secondo veicolo; come
avrà visto il collega, questo sistema modulare è fatto con una
possibilità di raddoppio perché c'è un sistema di viavai che dà la
possibilità di andare in quattro minuti da nord a sud, quindi è
velocissimo sotto questo profilo, con una stazione intermedia. Come
scelta di fondo si andrebbe verso la soluzione che collega l'angolo
di piazza Repubblica e via Monte Vodice, quindi non la scelta di
passare qui, al centro di Aosta, per una serie di ragioni legate
anche all'infrastrutturazione della città rispetto a quella
possibilità che collegherebbe, anche con il discorso
universitario... e a pochi minuti darebbe la possibilità di trovare
tutta la gente che vuole visitare la città con il centro di Aosta.
Allora, sull'utilizzo, chiaramente questo è collegato con il fatto
che abbiamo a nord l'ospedale che va a collegarsi con la zona
dell'ospedale, parcheggio o quello che è, e a sud abbiamo sia il
grosso parcheggio dell'F8, sia il discorso della funivia
Aosta/Pila, sia le infrastrutturazioni che potranno essere fatte da
un punto di vista delle esigenze della pubblica amministrazione,
sempre nella zona F8.
Adesso non sono entrato nel dettaglio, perché molte cose
dovranno essere ancora approfondite; questi sono i temi di massima
che sono oggetto di approfondimento e che saranno successivamente
verificati. Grazie.
Président
- La parole au Conseiller Louvin.
Louvin (ALPE)
- Grazie.
Il progetto del metrò sembra mettere tutti d'accordo nella nuova
maggioranza del Comune di Aosta - almeno così abbiamo appreso dai
giornali di questa mattina - e sembra che il problema più
importante sia quello di trovare la parola meno impattante, ma il
compito del candidato Sindaco Giordano sarà trovare quella nuova,
quindi avrà un incarico lessicale come primo incarico per la sua
attività.
Il Presidente è stato molto esaustivo nella sua risposta, ha
dato conto di orientamenti rispetto ai quali siamo in fortissimo
dissenso per la preoccupazione che ingenera l'impatto di questo
tipo di opera con dei costi elevatissimi e una cantierizzazione
elevata, che si aggiunge a quelle già previste in tutti e tre i
punti nodali della città e che sono indicati come attestazione di
questo asse, quindi l'area F8, la caserma Testafochi, l'università
e l'ospedale. Nell'area di 1.000 metri per 500, in un rettangolo di
questo genere, stiamo concentrando una quantità elevatissima di
cantieri e abbiamo l'impressione - ad un primo esame forse ancora
superficiale, naturalmente non ci sottraiamo a nessun confronto -
che si stia creando un collasso per la città e che l'idea di fare
del turismo, di vivere tranquillamente, di avere una mobilità
normale in questa città, nel corso dei prossimi anni sia
sicuramente una cosa molto problematica.
Ho esaminato con attenzione lo studio che è stato consegnato:
quello che sconcerta, dal nostro punto di vista, è che si vada ad
esaminare sotto il profilo tecnico già di dettaglio una scelta
senza averla mai confrontata con altri scenari, con altre
possibilità, con costi di impatti di altre strutture. Oltretutto
lei gentilmente ci ha fornito dei dati relativi al numero ipotetico
di persone che possono essere portate dall'ospedale alla stazione e
viceversa... devo dire che sono numeri abbastanza modesti se
pensiamo alle città di Genova e di Perugia che lei ha citato. Ma il
fatto è che noi concentriamo l'unico asse di scorrimento veloce in
quella direzione, mentre con un intelligente sistema di trasporto
in superficie andremmo ad irrorare dal punto di vista della
congiunzione, del raccordo, molte aree della città e, in
particolare, quelle dove dovremmo anche attestare i flussi di
traffico in arrivo in città, perché ci sarà l'F8 che sarà
decisamente accresciuta, e forse anche ingolfata, però più carica
dal punto di vista dell'arrivo e già una viabilità di sofferenza
notevole, ma nulla ci permetterà di far arrivare rapidamente in
centro le persone dall'area est e dall'area ovest, né di attestarle
a nostro modo correttamente attorno all'area ospedale.
Qui non siamo però a discutere nel dettaglio di scelte tecniche,
avremo altre sedi per il confronto; a noi preoccupa il percorso,
perché lo abbiamo chiesto già mesi fa un confronto aperto con la
cittadinanza, prima di queste elezioni, dove andare a dire cosa si
pensa di fare e quanto si pensa di innestare su questa città, di
cui non si viene a capo per dei cantieri di 8 metri per 8. Adesso
lei dice che è stata scartata l'ipotesi di avere il passaggio nel
centro storico... io avevo i capelli dritti leggendo questa
relazione: si parlava di una stazione di metrò in place des
Franchises, l'incrocio fra Croix de Ville e via De Tillier, ci sta
un gazebo! Ma forse - si diceva - faremo la stazione metrò
all'interno della profumeria... io ho avuto qualche brivido, perché
viviamo questa città da molti anni, abbiamo un'idea anche di
flussi, poi se passano 800 persone all'ora in un nodo così stretto
credo che...
Lei dice, Presidente, abbiamo fatto passare di là, li facciamo
scorrere verso piazza della Repubblica: è un'altra opzione, lì c'è
più spazio, questo ha un'altra logica; ma quello che non capiamo è
perché non ci si voglia confrontare con la città, perché non si
voglia andare a discutere pubblicamente queste scelte prima di
blindarle in un accordo fra voi, il PdL e gli altri alleati per il
Comune di Aosta. Questo lo troviamo uno schiaffo di fronte ad una
città che è penalizzata dalla cantierizzazione in un modo
devastante e aggiungere questo per risolvere il problema di un
cunicolo tecnologico di 1 metro e mezzo, in cui doveva passare il
teleriscaldamento, si va a fare un cunicolo di 6 metri sotto la
città. Questo per noi è estremamente problematico; poi abbiamo
anche delle idee sui tempi, sulle necessità di scendere a meno 10
metri, poi risalire... secondo noi si fa prima ad andare a piedi,
ma questa è una valutazione un po' troppo di pelle, però non
troviamo che questo tipo di soluzioni possa essere ribaltato sulla
città di Aosta senza aver fatto oggetto di una discussione
approfondita ed aperta.
Grazie comunque per gli elementi che ci ha fornito.
