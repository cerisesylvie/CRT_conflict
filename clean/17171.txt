Classificazione
ASSETTO DEL TERRITORIO
Urbanistica e pianificazione territoriale


Resoconto integrale del dibattito dell'aula
Oggetto del Consiglio n. 517 del 24 marzo 1999 - Resoconto
SÉANCE DU 24 MARS 1999 (APRÈS-MIDI)
OGGETTO N. 517/XI Approvazione di disposizioni attuative della
legge regionale 6 aprile 1998, n. 11 (Normativa urbanistica e di
pianificazione territoriale) previste dagli articoli 23 (spazi da
riservare per i servizi locali e limiti di densità edilizia,
altezza e distanza) e 24 (indici urbanistici).
Deliberazione Il Consiglio
Preso atto che in data 6 aprile 1998 è stata approvata la legge
regionale n. 11, Normativa urbanistica e di pianificazione
territoriale della Valle d'Aosta, la quale prevede una serie di
provvedimenti attuativi al fine di dare piena attuazione ai
principi della legge stessa;
Dato atto che i provvedimenti, rispettivamente di competenza
della Giunta regionale e quelli di competenza del Consiglio
regionale, sono:
provvedimenti della Giunta regionale:
Art. 12 (Contenuti ed elaborati del PRG)
Art. 14 (Modifiche e varianti al PRG)
Art. 21 (Mezzi di conoscenza e di informazione)
Art. 22 (Zone territoriali)
Art. 27 (Procedura di formazione degli accordi di programma)
Art. 36 (Disciplina d'uso dei terreni a rischio di
inondazioni)
Art. 37 (Classificazione dei terreni soggetti al rischio di
valanghe o slavine e relativa disciplina d'uso)
Art. 52 (Disciplina applicabile nelle zone territoriali di tipo
A)
provvedimenti del Consiglio regionale:
Art. 23 (Spazi da riservare per i servizi locali e limiti di
densità edilizia, altezza e distanza)
Art. 24 (Indici urbanistici)
Art. 39 (Disposizioni comuni)
Art. 54 (Regolamento edilizio tipo. Approvazione del regolamento
edilizio)
Art. 64 (Contributo per il rilascio della concessione)
Art. 65 (Determinazione degli oneri di urbanizzazione)
Art. 66 (Determinazione del costo di costruzione per i nuovi
edifici e per gli interventi su edifici esistenti a destinazione
residenziale)
Art. 69 (Concessioni relative ad opere o impianti non destinati
alla residenza);
Preso atto della deliberazione di Giunta regionale n. 1836 del
25 maggio 1998, la quale individuava un programma che prevedeva
l'individuazione di appositi gruppi di lavoro nonché
l'articolazione temporale delle attività da svolgere ai fini della
predisposizione dei contenuti tecnici dei provvedimenti attuativi
più urgenti della legge regionale; che nella stessa deliberazione
la Giunta aveva inoltre deciso di sottoporre le bozze dei
provvedimenti ad una apposita conferenza costituita dai
rappresentanti della Regione e di quelli degli Enti locali, per
l'esame contestuale dei vari interessi pubblici onde perseguire una
intesa sui contenuti dei provvedimenti stessi preliminarmente alla
loro approvazione da parte della Giunta o del Consiglio
regionale;
Dato atto che sono stati costituiti cinque gruppi di lavoro
tematici mediante la nomina di rappresentanti degli Enti locali,
degli ordini professionali, dell'associazione dei tecnici degli
enti locali, nonché dei funzionari di tutte le strutture regionali
interessate, che tali gruppi hanno svolto una prima parte del
lavoro a partire dal 21 maggio 1998 attraverso una serie di
riunioni fino al 6 luglio 1998, che in data 31 luglio 1998 la
conferenza si è riunita per esaminare lo stato di avanzamento dei
lavori ed ha verificato che i gruppi chiedevano di individuare un
secondo calendario di riunioni per poter concludere il proprio
lavoro;
Preso atto che in quella sede era stato pertanto deciso che il
lavoro dei gruppi si sarebbe concluso entro l'11 dicembre 1998; che
le bozze dei provvedimenti sono state inviate a tutti i componenti
dei gruppi di lavoro, nonché al Consorzio degli Enti locali che ha
formulato proprie osservazioni con nota prot. n. 1636/AS del 18
dicembre 1998 pervenuta in data 21 dicembre 1998 alla Regione, e
che nei giorni 21, 22 e 23 dicembre 1998 i gruppi di lavoro si sono
riuniti al fine di esaminare e recepire di comune accordo le
modificazioni richieste;
Preso atto che la Giunta ha discusso dei contenuti tecnici dei
provvedimenti attuativi nella riunione del 21 dicembre 1998;
Dato atto che la conferenza si è riunita in data 30 dicembre
1998 ed ha esaminato i contenuti tecnici dei provvedimenti
attuativi e che nel corso della riunione è stata formalizzata la
firma dell'intesa da parte del Presidente della Giunta regionale,
Dino Viérin, e del Presidente del Consiglio di amministrazione del
Consorzio degli Enti locali, Osvaldo Ruffier, in merito ai
contenuti dei seguenti provvedimenti della Giunta regionale:
Art. 12 (Contenuti ed elaborati del PRG)
Art. 21 (Mezzi di conoscenza e di informazione)
Art. 22 (Zone territoriali)
Art. 36 (Disciplina d'uso dei terreni a rischio di
inondazioni)
Art. 37 (Classificazione dei terreni soggetti al rischio di
valanghe o slavine e relativa disciplina d'uso)
e dei seguenti provvedimenti del Consiglio regionale:
Art. 23 (Spazi da riservare per i servizi locali e limiti di
densità edilizia, altezza e distanza)
Art. 24 (Indici urbanistici)
Art. 39 (Disposizioni comuni);
Preso atto che nel corso della riunione è stato inoltre
concordato il proseguimento del lavoro di tre gruppi per il
completamento dei contenuti di alcuni provvedimenti per i quali non
è stato possibile una messa a punto definitiva;
Richiamata la legislazione in materia urbanistica,
paesaggistica, ambientale, legge regionale 6 aprile 1998, n. 11 -
Normativa urbanistica e di pianificazione territoriale della Valle
d'Aosta ed in particolare il comma 1, art. 23 (Spazi da riservare
per i servizi locali e limiti di densità edilizia, altezza e
distanza) ed il comma 1, art. 24 (Indici urbanistici);
Richiamata inoltre la legge regionale 10 aprile 1998, n. 13 -
Approvazione del piano territoriale paesistico della Valle d'Aosta
(PTP);
Richiamata la deliberazione della Giunta regionale n. 2 in data
11 gennaio 1999 concernente l'approvazione del bilancio di gestione
per l'anno 1999 e per il triennio 1999/2001, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 4 in data 29.01.1999;
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Visti gli artt. 23 e 24 della legge regionale 11/1998, in ordine
alla competenza del Consiglio regionale;
Visto il parere favorevole rilasciato dal Direttore della
Direzione urbanistica, ai sensi del combinato disposto degli
articoli 13, comma 1, lettera e) e 59, comma 2 della legge
regionale 23 ottobre 1995, n. 45, sulla legittimità della presente
deliberazione;
Visto il parere della III Commissione consiliare permanente;
Delibera
di approvare l'allegato A alla presente deliberazione
concernente disposizioni attuative della legge regionale 6 aprile
1998, n. 11 - "Normativa urbanistica e di pianificazione
territoriale della Valle d'Aosta", previste dal comma 1, dell'art.
23 (Spazi da riservare per i servizi locali e limiti di densità
edilizia, altezza e distanza) e dal comma 1, dell'art. 24 (Indici
urbanistici).
Allegato A
(omissis)
Si dà atto che il Consigliere Lanièce lascia l'aula
consiliare.
Président Si l'Assesseur est d'accord, je propose la discussion
conjointe des arguments 32 et 33 à l'ordre du jour. La parole à
l'Assesseur au territoire, à l'environnement et aux ouvrages
publics, Vallet.
Vallet (UV) La legge regionale n. 11/98, la legge urbanistica,
ha abrogato 22 leggi regionali concernenti la materia ed ha
innovato profondamente alcuni aspetti della pianificazione
urbanistica.
Il testo della legge n. 11, oltre a rappresentare un testo
unico, si è anche ispirato al principio della legge quadro ovvero
ha voluto essere una legge di principi demandando alla definizione
e all'approvazione di una serie di provvedimenti applicativi tutta
una serie di aspetti. Alcuni di questi provvedimenti la legge li ha
riservati alla competenza della Giunta regionale, altri invece li
ha riservati alla competenza di questo Consiglio.
Per giungere alla definizione di questi provvedimenti la Giunta
regionale ha definito un percorso che ha previsto la costituzione
di cinque gruppi di lavoro che hanno predisposto le bozze che sono
state poi esaminate e valutate da una Conferenza dei servizi per
raggiungere un'intesa fra Amministrazione regionale ed enti
locali.
Sono stati costituiti, come ho detto, cinque gruppi di lavoro
formati da rappresentanti degli enti locali, rappresentanti degli
organi professionali, rappresentanti dell'Associazione dei tecnici
degli enti locali e dai responsabili dei servizi di tutte le
strutture regionali interessate.
Questi gruppi di lavoro hanno proficuamente operato ed è stato
possibile con la Conferenza dei servizi che si è riunita il 30
dicembre scorso ottenere l'intesa degli enti locali.
Il procedimento quindi che abbiamo voluto seguire è qualcosa di
più della concertazione, nel senso che questi provvedimenti sono il
frutto di un lavoro comune, sono stati studiati e definiti
insieme.
I contenuti dei provvedimenti che oggi sono all'attenzione di
questo Consiglio sono esclusivamente tecnici, ma credo che valga la
pena di illustrarli sinteticamente annotando alcune questioni.
Per quanto riguarda il primo dei due provvedimenti, cioè quello
previsto dagli articoli 23 e 24 della legge, per una parte tratta
delle definizioni tecniche dei diversi indici urbanistici al fine
di uniformare il linguaggio tecnico di uso comune nei piani
regolatori e nella seconda parte, che è la parte più rilevante,
tratta degli indici e degli standard urbanistici nella loro
sostanza.
mente alla legge n. 11 il settore degli indici e degli
standard urbanistici era disciplinato dal D.M. 2 aprile 1968, n.
1444 nonché per le zone A dall'articolo 14 della legge n. 14/78 che
è una delle leggi che la legge n. 11 ha abrogato.
Il provvedimento che è all'attenzione del Consiglio oggi
rappresenta quindi per la nostra Regione l'esercizio della propria
competenza primaria in materia urbanistica, in un settore in cui
finora l'unico riferimento è stato il decreto ministeriale
statale.
Questa che io definirei una vera e propria rivoluzione è stata
lungamente meditata, sono state affrontate di volta in volta
tematiche settoriali con la partecipazione di numerose strutture
regionali. Alla fine, la proposta che si prefigura costituisce un
cambiamento fondamentale nella pratica pianificatoria regionale.
Innanzitutto si osserva una diversa esemplificazione dei servizi,
conformemente a quanto stabilito dalla nuova legge regionale,
nonché dal PTP. Si sono pertanto individuati servizi di interesse
regionale e servizi di interesse locale.
Esaminando le diverse proposte emerse, si può constatare come si
sia lavorato su alcuni principi di fondo.
Andando a precisare, per quanto riguarda ad esempio gli standard
urbanistici, è stata fatta una scelta secondo me molto importante
che è quella di definire degli standard non più quantitativi, così
come era previsto e definito dalla normativa vigente, ma si è
deciso di propendere per standard qualitativi.
La scelta di proporre standard qualitativi deriva dalla
constatazione che fino ad oggi gli standard quantitativi non hanno
risolto il vero problema che è quello di fornire alla fine dei
servizi efficienti; spesso la quantità è servita proprio come alibi
per giustificare gravi carenze funzionali.
Le diverse condizioni locali richiederebbero una parametrazione
molto varia che non si baserebbe su nessun ragionamento scientifico
anche in assenza di qualsiasi valutazione quantitativa e
qualitativa. La scelta quindi di standard qualitativi, se da una
parte impone una grande responsabilizzazione degli amministratori
locali, dall'altra assicura la necessaria flessibilità per la
soluzione dei problemi specifici.
La pianificazione oggi si muove comunque, questo è importante
annotarlo, in un quadro di insieme costituito evidentemente dal
piano territoriale paesistico.
Il livello di integrazione dei servizi è sempre più ampio e
diffuso per cui è parso utile non predefinire quadri rigidi
mediante l'individuazione di precisi ambiti di integrazione
sovracomunali né imporre scelte acritiche alle comunità locali
bensì favorire il ricorso a una pianificazione integrata in cui
ogni comunità può fornire specifici servizi usufruendo da parte sua
di quelli diversi dei comuni vicini.
In tal senso il comune, nel redigere il proprio piano
regolatore, ha l'obbligo di affrontare le problematiche connesse
alla fornitura di determinati servizi che sono stati ritenuti
fondamentali per assicurare un'elevata qualità della vita e uno
sviluppo armonioso della propria comunità mediante una valutazione
che, partendo dall'ambito comunale, può estendersi mediante accordi
ad altri comuni.
Tutto ciò si è quindi concretizzato nell'individuazione puntuale
dei diversi tipi di servizi di interesse locale definendo l'ambito
di integrazione, il tipo di servizio - che è stato previsto
obbligatorio e facoltativo -, apposite linee guida per la corretta
lettura del provvedimento nonché in modo specifico per ogni tipo di
servizio le prestazioni qualitative relative ai diversi servizi con
i quali il piano regolatore deve confrontarsi dimostrando di
perseguire tali obiettivi.
Anche per quanto riguarda i limiti di densità, l'altezza e le
distanze sono state fatte considerazioni analoghe. Si è ritenuto
che i parametri fissi e inderogabili fossero troppo poco flessibili
e poco adatti a rappresentare l'estrema varietà di situazioni
locali. D'altra parte, la poca adattabilità dei parametri
quantitativi ha mostrato i propri limiti in numerose occasioni,
basti pensare all'uso sistematico della richiesta di deroga alle
procedure ordinarie. La proposta è partita dal presupposto che oggi
non si tratta di urbanizzare un territorio vergine, ma piuttosto di
completare e riqualificare l'esistente, indirizzi questi
sottolineati anche nel piano territoriale paesistico.
Se così è, allora è risultato più opportuno fare riferimento
alla situazione in atto in modo da prevedere che l'espansione e la
riqualificazione si inserissero in modo armonioso con l'esistente
tenuto conto che la situazione esistente nella nostra Regione è
estremamente variabile, passiamo dalle situazioni di Aosta
capoluogo alla piccola frazione di montagna. Il provvedimento
quindi all'esame definisce le modalità con cui calcolare tali
limiti che, pur non essendo individuati, di fatto esistono in
quanto rappresentano una situazione in atto.
Per quanto riguarda il provvedimento di cui all'articolo 39,
anche qui gli argomenti riguardano una serie di disposizioni
contenute negli articoli 39, 40, 41, 42 e 43 della legge n. 11; in
tale provvedimento sono stati applicati i principi già illustrati
per gli standard e i limiti di densità ovvero ridurre al minimo la
previsione di fasce definite e rigide, ma piuttosto definire i
criteri con i quali individuare tali fasce tenuto conto della
peculiarità dell'ambito interessato. A tale regola fanno eccezione
evidentemente quelle disposizioni che trovano già limiti imposti o
che derivano da disposizioni di legge, ad esempio i limiti imposti
per le fasce di rispetto delle sorgenti o per le fasce di rispetto
per le distanze dai pozzi.
Il provvedimento chiarisce andando a precisare le definizioni
contenute nell'articolo 99 in relazione alle fasce di rispetto
stradali osservando comunque che, in attesa del regolamento
applicativo del nuovo Codice della strada, ancora saremo per anni -
in attesa del regolamento che non dipende da noi - in una
situazione di precarietà.
Per quanto riguarda le distanze minime dalle stalle, in III
Commissione è stato presentato un emendamento che elimina anche per
queste situazioni l'imposizione di una distanza precisa. Di fatto
il testo che si viene a creare con quest'emendamento non fa più
distinzione fra le nuove costruzioni e i recuperi per cui il testo,
così come è risultato dall'emendamento della III Commissione, deve
essere meglio coordinato e meglio disposto, quindi a questo fine
presento un emendamento all'oggetto n. 33, al capitolo III, un
emendamento che nel merito conferma quanto definito dalla
commissione, ma che in forma più coerente definisce il testo.
Si dà atto che, dalle ore 17,53 alle ore 18,12, presiede il
Vicepresidente Viérin Marco.
Presidente È aperta la discussione generale. La parola al
Consigliere Curtaz.
Curtaz (PVA-cU) Volevo solo fare un'osservazione
sull'emendamento anche se non ho potuto seguire l'ultima parte
dell'illustrazione dell'Assessore e me ne scuso.
Sui caratteri generali di questo provvedimento devo dire che lo
condivido pienamente, ho condiviso anche l'illustrazione che ne ha
fatto l'Assessore e richiamo una sua definizione: quando
l'Assessore ha detto che si tratta di una rivoluzione nel settore
urbanistico credo che non abbia impiegato una parola esagerata
perché il passare, come siamo stati abituati per decenni, da piani
regolatori con indici di carattere quantitativo, che erano
predeterminati da normative fisse, a indici qualitativi è
effettivamente una rivoluzione nel settore che imporrà alle
amministrazioni locali molte più competenze, molte più
responsabilità, un diverso modo di agire e di essere autonomi.
Di questo si tratta, quindi ritengo che sia una modalità che
condivido e una proposta nel settore rivoluzionaria.
Fra l'altro devo anche dire che ho letto gli elaborati e ritengo
che sia stato fatto nell'occasione anche un buon lavoro da parte
degli uffici tecnici delle commissioni che hanno redatto
materialmente gli elaborati e credo di poter quindi manifestare un
mio apprezzamento in questo senso.
Un'osservazione critica la voglio fare invece per quanto
riguarda l'emendamento, ne abbiamo già parlato con l'Assessore in
commissione e cercherò di illustrare nel modo più chiaro possibile
qual è la mia osservazione critica.
A me sembra che, mentre si adotta un criterio generale che va
verso l'adozione di criteri qualitativi per tutte le fattispecie
che vengono interessate da un piano regolatore, l'emendamento fa un
passo indietro, quello che entra o se vogliamo esce dalla porta,
che è l'indice quantitativo, rientra dalla finestra, perché per
concedere quest'opportunità in sede di piano commerciale per quanto
riguarda una fattispecie…
(interruzione dell'Assessore Vallet, fuori microfono)
… mi riferisco all'emendamento n. 1
all'allegato A degli indici urbanistici, articolo 24. Probabilmente
l'Assessore non ha ancora toccato questo problema, ma avrà modo
eventualmente in un secondo intervento di replicare a questa mia
osservazione.
Quest'emendamento prevede che quanto è uscito dalla porta
rientra dalla finestra, cioè adottiamo un sistema generalizzato,
ripeto, condivisibile di indici qualitativi e invece riserviamo per
una piccola parte di edifici, quelli ad uso commerciale di un certo
livello, degli indici quantitativi e a me questa risulta una cosa
incomprensibile e cerco di rendere più chiaro questo mio
ragionamento attraverso un esempio molto banale che è quello dei
parcheggi per strutture commerciali di un certo peso, di una certa
metratura.
Attraverso gli indici numerici quantitativi che vengono
stabiliti, ad un certo volume di edificio commerciale deve
corrispondere un certo numero di parcheggi.
A mio giudizio dal punto di vista urbanistico si tratta di una
bestialità e faccio un esempio: di fronte ad un enorme magazzino di
alimentari in cui entrano ogni giorno centinaia o migliaia di
clienti, è evidente che devo avere un parcheggio dimensionato per
il numero di clientela, quindi devo avere un parcheggio grande, ma
con la stessa volumetria di edificio posso esercitare in luogo di
un servizio di alimentari un negozio ad esempio di fuoristrada.
Uno che vende i fuoristrada, anche con un grosso negozio, credo
sia già contento se riesce a venderne due o tre al giorno, mi
sembrerebbe per lui già un ottimo affare, e quindi questo non avrà
bisogno a parità di volumi dei 500 parcheggi di cui invece
necessita il negozio di alimentari, ma avrà bisogno di 5-10
parcheggi al massimo.
Ora, obbligare chi ha una certa volumetria a fare
necessariamente un certo numero di parcheggi, mi sembra una cosa
priva di senso e in contraddizione con quella che è la filosofia
generale del provvedimento.
Credo che anche in quel caso debbano essere le amministrazioni a
decidere laddove occorrono 500 parcheggi e laddove ne occorrono 5
adottando quei criteri qualitativi che sono alla base della logica
che sovrintende alla legge.
Ritengo che in ordine a quest'emendamento, così come è stato
proposto, il nostro giudizio non possa che essere negativo perché è
contraddittorio e perché va contro il buon senso
amministrativo.
Presidente La parola al Consigliere Comé.
Comé (Aut) Anche da parte mia c'è un giudizio positivo su queste
norme di attuazione della legge n. 11. Sicuramente, come ricordava
l'Assessore nella sua esposizione, la legge n. 11 ha abrogato tutta
una serie di leggi e questa era una di quelle esigenze che
soprattutto chi ha vissuto come sindaco nelle varie amministrazioni
ricorderà che era un'esigenza molto sentita da parte degli
amministratori, da parte di operatori professionali e anche di
singoli cittadini che spesso cozzavano di fronte a delle difficoltà
interpretative su determinate operazioni che volevano svolgere.
Questa legge, come ha ricordato poc'anzi l'Assessore, ha
coordinato la legislazione regionale in materia urbanistica con il
piano territoriale. Sollevo qui una certa preoccupazione in quanto
da più parti e soprattutto da parte della maggioranza si va a
ventilare la possibilità di andare a rivedere un po' il piano
territoriale, quindi non vorrei che un'eventuale riproposta del
piano territoriale paesistico andasse a creare di nuovo dei
problemi soprattutto a livello di enti locali.
Sono importanti, come dicevo prima, queste norme di attuazione
perché vanno ad uniformare un linguaggio tecnico per la
predisposizione dei piani regolatori, piani che la legge stessa
determinava in cinque anni per andare ad adeguare il piano
territoriale ed è passato praticamente un anno prima che fossero
predisposte queste norme attuative, per cui un anno è stato
bruciato non permettendo poi ai comuni di poter essere già
operativi per andare a predisporre il piano regolatore.
Per quanto riguarda poi il discorso degli standard urbanistici e
il discorso che faceva prima anche il Consigliere Curtaz e cioè il
fatto che si è puntato più su un discorso di indici qualitativi
rispetto a quelli che erano gli standard urbanistici del passato,
anch'io condivido pienamente che questo è un salto di qualità, è un
salto innovativo, è un salto che darà maggiore responsabilità anche
agli amministratori stessi.
Una cosa che chiedo anche alla maggioranza è quella di andare a
dotarsi in tempi molto stretti del regolamento edilizio tipo che è
una delle aspettative da parte degli enti locali per poter poi
operare in maniera più tempestiva per quello che riguarda la
predisposizione dei piani regolatori. Anch'io non posso che
affermare che questo è un provvedimento innovativo e quindi non
posso che dare il mio assenso su queste norme di attuazione.
Presidente Se non vi sono altri colleghi che chiedono la parola,
dichiaro chiusa la discussione generale. La parola all'Assessore al
territorio, ambiente e opere pubbliche, Vallet.
Vallet (UV) Intanto incasso con soddisfazione l'apprezzamento
del Consigliere Curtaz e del Consigliere Comé e credo di dover dire
che il merito per quest'ottimo lavoro va non all'Assessore, ma ai
componenti dei gruppi di lavoro e ai responsabili degli uffici che
sulla base delle indicazioni politiche della Giunta hanno
predisposto gli elaborati.
Due brevi risposte. Per quanto riguarda l'emendamento presentato
in III Commissione, che riguarda la definizione delle medie
strutture di vendita non classificate di maggiori dimensioni,
questo si è reso necessario in quanto il disegno di legge che va a
recepire la normativa "Bersani" in materia di commercio introduce
una definizione che non era stata presa in considerazione nel testo
dell'atto presentato che è quella riferita alle "medie strutture di
vendita non classificate di maggiori dimensioni".
Nell'emendamento non è corretto dire che abbiamo fatto rientrare
dalla finestra ciò che è uscito dalla porta, non con quest'atto,
nel senso che quest'atto va solo a precisare quelli che sono i
servizi di interesse locale andando quindi ad includere nei servizi
di interesse locale le medie strutture di vendita non classificate
di maggiori dimensioni e andando anche a dimensionarle
provvisoriamente in attesa che uno dei provvedimenti attuativi
della legge che il Consiglio andrà ad approvare definisca lui
queste dimensioni.
Nel merito delle osservazioni, invece è opportuno o non è
opportuno, definire dei limiti quantitativi riferiti alle grandi
strutture di vendita, questa è una discussione che dal punto di
vista del principio potrebbe anche vedermi concorde sulla posizione
del Consigliere Curtaz.
Ci sarà occasione con il collega Lavoyer di discuterne nelle
commissioni competenti quando sarete chiamati ad esaminare il testo
del disegno di legge.
Credo che però non sia fuori luogo immaginare di dare dei
parametri precisi per quelle che sono comunque strutture che vanno
al di là della dimensione e dell'interesse locale.
Mi sono confrontato con il collega Lavoyer, la discussione è
sufficientemente aperta e va approfondita anche con la
collaborazione dei consulenti che hanno partecipato alla redazione
del disegno di legge, consulenti che per la parte urbanistica in
parte sono gli stessi.
Per quanto riguarda le osservazioni formulate dal Consigliere
Comé, ovvero le preoccupazioni espresse in relazione al PTP e per
quanto riguarda l'eventualità di revisione del PTP, credo che in
questa fase le preoccupazioni siano del tutto accademiche,
premature e un po' fuori luogo, nel senso che noi, come abbiamo
scritto peraltro nel programma di maggioranza, non abbiamo certezze
fideistiche rispetto ai contenuti del PTP e non abbiamo neanche la
presunzione di dire che la legge urbanistica che è stata fatta
nella scorsa legislatura non sia perfettibile e non sia
migliorabile, ma prima di immaginare di modificarla, credo che
valga la pena di vederli all'opera questi strumenti, quindi
posticipiamo il giudizio e posticipiamo le decisioni dopo che
avremo valutato l'applicabilità di questi strumenti.
A questo fine costituiremo, in accordo con i responsabili del
Consorzio degli enti locali, un gruppo che non so se chiameremo
osservatorio o gruppo di monitoraggio costituito da amministratori
regionali, amministratori locali, tecnici regionali e tecnici
nominati dagli amministratori locali, che avrà il compito
periodicamente di raccogliere le varie difficoltà applicative che
ci verranno segnalate dalle amministrazioni locali, dagli uffici
dell'Amministrazione, valutarle, eventualmente chiarire con delle
interpretazioni e, se del caso, formulare proposte per semplificare
o per migliorare la normativa.
Per quanto riguarda il termine dei cinque anni previsto per
l'adeguamento dei piani regolatori a quanto previsto dal PTP, non
so dire adesso se sono pochi o se sono troppi in relazione al fatto
che 8-9 mesi sono già trascorsi dall'entrata in vigore della legge
n. 14.
Dobbiamo predisporre ancora alcuni atti perché concretamente le
amministrazioni locali possano avere tutti gli strumenti necessari
per poter adeguare i loro piani; valuteremo strada facendo se i
cinque anni potranno ritenersi congrui, sufficienti o da
ripensare.
Per quanto riguarda il regolamento edilizio tipo, questo è già
stato predisposto in bozza ed è all'esame di uno dei gruppi di
lavoro, contiamo quindi di portarlo all'attenzione del Consiglio
credo prima del mese di maggio-giugno.
Président La discussion générale étant terminée, nous procédons
à l'examen séparé des deux objets, en partant par l'objet n° 32. La
parole pour motion d'ordre au Conseiller Curtaz.
Curtaz (PVA-cU) Chiedo che si proceda a votazioni separate, una
per l'emendamento e un'altra per il provvedimento.
Président Per entrambi gli emendamenti?
Curtaz (PVA-cU) Per quanto mi riguarda, mi interessa solo
relativamente al punto 32, se poi la Presidenza vuole...
Presidente Ci sono due emendamenti della commissione. Comunque
procediamo separatamente alla votazione degli emendamenti. Je
soumets au vote l'amendement n° 1 à la pièce jointe A dont je donne
la lecture:
Emendamento Allegato A "Indici urbanistici (art. 24) - Spazi da
riservare per i servizi locali e limiti di densità edilizia,
altezza e distanza (art. 23)"
Al capitolo III. Spazi da riservare per i servizi locali -
articolo 23 comma 1 e 2, l.r. 11/1998. Paragrafo A. Servizi di
interesse locale, ambito di integrazione e tipo. La sezione
Commercio della tabella A è sostituita dalla seguente:
Commercio
1) esercizi di vicinato
comunale
facoltativo
2) medie strutture di vendita non
classificate di maggiori dimensioni
sovra-comunale
facoltativo
3) mercato
sovra-comunale
facoltativo
Curtaz (PVA-cU) Intervengo di nuovo brevemente perché su questo
punto le argomentazioni che ha portato l'Assessore Vallet a mio
giudizio non sono convincenti perché tornando a quest'esempio che
avevo fatto del dire che quello che esce dalla porta rientra dalla
finestra l'Assessore Vallet mi ha detto che per intanto non rientra
ancora dalla finestra, però noi apriamo la finestra votando
quest'emendamento. Non è così? Io l'ho capita così.
Credo che se questa domanda la facessi all'Assessore Lavoyer, mi
direbbe che è così nel senso che noi lasciamo questa finestra
aperta in modo che, a mio giudizio incomprensibilmente, favoriamo
la possibilità di una deroga a una scelta di fondo che è stata
fatta ed è unanimemente condivisa e quindi non riesco a capire
perché nessuno me lo ha ancora detto né in commissione né oggi qui
perché c'è la necessità di adottare questa deroga, cioè di favorire
quest'eventuale deroga.
Nessuno me lo ha ancora spiegato; ci fosse qualcuno che me lo
dice, potrei ascoltare un'argomentazione e magari cambiare
opinione.
Visto che nessuna argomentazione è stata ancora avanzata su
questo punto, rimango della mia idea, quindi ritengo
quest'emendamento contraddittorio in contrasto con il sistema
generale del provvedimento che ripeto è condiviso. Quindi, per
quanto riguarda questi emendamenti, annunciamo il nostro voto
contrario.
Président Je soumets au vote l'amendement n° 1 présenté par la
IIIème Commission:
Conseillers présents: 28
Votants: 25
Pour: 22
Contre: 3
Abstentions: 3 (Comé, Lattanzi, Viérin M.)
Le Conseil approuve.
Je donne la lecture de l'amendement n° 2 présenté par la IIIème
Commission:
Emendamento Allegato A "Indici urbanistici (art. 24) - Spazi da
riservare per i servizi locali e limiti di densità edilizia,
altezza e distanza (art. 23)"
Al capitolo III. Spazi da riservare per i servizi locali -
articolo 23 comma 1 e 2, l.r. 11/1998. Paragrafo F. Definizione dei
rapporti qualitativi - Criteri specifici ad ogni servizio. Il punto
2) della lettera c) Commercio è sostituito dal seguente:
"2. Medie strutture di vendita non classificate di maggiori
dimensioni. (sovra-comunale, facoltativo).) Per medie strutture di
vendita non classificate di maggiori dimensioni, si intendono
quelle individuate dalla normativa regionale in materia di
commercio che fissa principi e direttive dell'attività commerciale
in armonia con i principi fondamentali del decreto legislativo 31
marzo 1998, n. 114.
In assenza di tali disposizioni per medie strutture di vendita
non classificate di maggiori dimensioni si intendono:
1.1) quelle aventi superficie comprese tra 150 e 750 mq nei
comuni con popolazione residente inferiore a 10.000 abitanti
1.2) quelle aventi superficie comprese tra 250 e 1.250 mq nei
comuni con popolazione residente superiore a 10.000 abitanti.
Il PRG può individuare apposite aree a ciò destinate concordando
con le competenti strutture regionali la loro dimensione e
localizzazione. In tali strutture la superficie complessiva
(coperta ed esterna) deve comprendere gli spazi per il parcheggio
come sopra indicati a carico della struttura di vendita."
Je soumets au vote l'amendement n° 2 présenté par la IIIème
Commission:
Conseillers présents et votants: 28
Pour: 25
Contre: 3
Le Conseil approuve.
Je soumets au vote l'objet n° 32 dans son ensemble:
Conseillers présents et votants: 28
Pour: 28
Le Conseil approuve à l'unanimité.
