Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3665 del 17 luglio 1992 - Resoconto
OGGETTO N. 3665/IX Proposta di legge regionale:
"Modificazione della legge regionale 3 agosto 1971, n. 10,
concernente: Sottoscrizione di capitale azionario di società di
funivie e seggiovie locali e di altre società aventi per fine
iniziative di interesse turistico locale".
Presidente
Do lettura dell'emendamento presentato dal
Consigliere Martin e altri.
Emendamento All'articolo 1 comma b) dopo la dicitura "per il
Collegio dei revisori dei conti" riportare: - "essere iscritti nel
registro dei revisori ufficiali dei conti, o negli albi
professionali dei ragionieri o dottori commercialisti."
Presidente
Do lettura di un secondo emendamento
presentato dal Consigliere Limonet:
Emendamento All'Articolo 1 al secondo paragrafo dopo: "devono
avere almeno uno dei requisiti indicati per ogni organo":
a) per il Consiglio di amministrazione di società con fatturato
pari o inferiore a lire 1.000.000;
1) avere maturato svolto per almeno 3 anni, esperienze
professionali che richiedano l'iscrizione in appositi albi o di
insegnamento di ruolo, in scuole dalla media superiore
all'università, rispettivamente in attività o materie economiche,
aziendali, giuridiche, finanziarie o tecniche;
2) avere maturato per almeno 3 anni, esperienze amministrative,
direttive o di controllo in regioni oppure, per almeno 5 anni, in
comuni o in Enti pubblici.
b) per il consiglio di amministrazione di società con fatturato
superiore a lire 1.000.000.000:
1) avere maturato o svolto, per almeno 3 anni, esperienze
professionali che richiedano l'iscrizione in appositi albi o di
insegnamento di ruolo, in scuole dalla media superiore
all'università, rispettivamente in attività o materie economiche,
giuridiche, finanziarie o tecniche;
2) avere maturato, per almeno 3 anni, esperienze amministrative
direttive o di controllo presso società di capitali con capitale
sociale non inferiore a lire 1.000.000.000 e con un fatturato non
inferiore a lire 5.000.000.000.
Presidente
Pongo in votazione l'emendamento presentato
dal Consigliere Martin e altri.
Esito della votazione:
Presenti: 26
Votanti: 22
Favorevoli: 22
Astenuti: 4 (Beneforti, Lanièce, Limonet e Trione)
Il Consiglio approva.
Presidente Pongo in votazione l'emendamento presentato dal
Consigliere Limonet.
Presenti: 26
Votanti: 26
Favorevoli: 5
Contrari: 21
Il Consiglio non approva.
Presidente
Do lettura e pongo in votazione la legge nel
suo insieme così emendata:
Articolo 1 1. Dopo il comma uno dell'articolo 2 della legge
regionale 3 agosto 1971, n. 10 (Sottoscrizione di capitale
azionario di società di funivie e seggiovie locali e di altre
società aventi per fine iniziative di interesse turistico locale) è
aggiunto il seguente comma due:
"I rappresentanti designati dalla Regione nei Consigli di
amministrazione e nei Collegi dei revisori dei conti nelle società
di cui la Regione sottoscrive quote di capitale azionario, devono
avere almeno uno dei requisiti indicati per ogni organo:
a) per il Consiglio di amministrazione:
1) titolo di studio di scuola secondaria di secondo grado;
2) almeno tre anni di esperienza di amministrazione di un ente
locale o di una società di trasporto a fune;
b) per il Collegio dei revisori dei conti:
essere iscritti nel registro dei revisori ufficiali dei conti, o
negli albi professionali dei ragionieri o dottori
commercialisti."
Esito della votazione:
Presenti: 26
Votanti: 22
Favorevoli: 22
Astenuti: 4 (Beneforti, Lanièce, Limonet e Trione)
Il Consiglio approva.
