Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3875 del 9 novembre 1992 - Resoconto
OGGETTO N. 3875/IX Provvedimenti della Giunta regionale
relativi a revoca di precedenti deliberazioni.
(Interrogazione
con risposta scritta)
Presidente
Do lettura dell'interrogazione con risposta
scritta presentata dai Consiglieri Bondaz e Ricco:
Interrogazione r.s. Considerato l'abnorme numero di delibere
che l'attuale Giunta ha ritenuto di revocare, i sottoscritti
consiglieri regionali
Interrogano
il Presidente della Giunta regionale per sapere:
1) le ragioni che hanno indotto la Giunta regionale a tali
revoche.
Si richiede copia sia delle delibere di revoca che delle
delibere revocate.
Presidente
A me risulta che non sia stata ancora
inviata risposta.
Ha chiesto di parlare il Consigliere Bondaz, ne ha facoltà.
Bondaz (DC)
Sono estremamente stupefatto che dopo due
mesi dalla richiesta che è stata avanzata alla Giunta, di avere la
copia delle delibere di revoca e delle delibere revocate, oltre ad
avere i giudizi su queste revoche, nulla sia ancora pervenuto al
sottoscritto e al Consigliere Ricco.
Mi sembra che questa sia una palese violazione del regolamento,
per cui, ai sensi dell'articolo 116 del Regolamento, mi appello
all'Ufficio di Presidenza del Consiglio regionale per avere queste
copie entro 10 giorni, come prevede il Regolamento. In caso
contrario, provvederò a comunicare a chi di dovere questa omissione
di atti di ufficio.
Presidente
Ha chiesto di parlare il Presidente della
Giunta, ne ha facoltà.
Lanivi (GM)
Chiedo scusa al Consigliere Bondaz,
comunico solo che, dato che si tratta di un lavoro piuttosto lungo,
nei prossimi giorni gli verrà trasmesso quanto richiesto.
