Classificazione
ELEZIONI



Oggetto del Consiglio n. 406 del 11 febbraio 2004 - Resoconto
OGGETTO N. 406/XII - Proposta di legge statale: "Modificazioni
alla legge 24 gennaio 1979, n. 18 (Elezione dei rappresentanti
dell'Italia al Parlamento europeo)".
Articolo 1
(Sostituzione dell'articolo 2)
1. L'articolo 2 della legge 24 gennaio 1979, n. 18 (Elezione
dei rappresentanti dell'Italia al Parlamento europeo), come
sostituito dall'articolo 1 della legge 9 aprile 1984, n. 61
(Disposizioni tecniche concernenti l'elezione dei rappresentanti
dell'Italia al Parlamento europeo), è sostituito dal
seguente:
"Articolo 2
1. Le circoscrizioni elettorali ed i loro capoluoghi
coincidono rispettivamente con le Regioni e con i capoluoghi
regionali. La Regione Trentino-Alto Adige/Südtirol è divisa in due
circoscrizioni, corrispondenti alle Province autonome di Trento e
di Bolzano, che sono i rispettivi capoluoghi delle circoscrizioni
elettorali.
2. Il complesso delle circoscrizioni elettorali forma il
collegio unico nazionale.
3. L'assegnazione del numero dei seggi alle singole
circoscrizioni è effettuata sulla base dei risultati dell'ultimo
censimento generale della popolazione, riportati dalla più recente
pubblicazione ufficiale dell'Istituto centrale di statistica, con
decreto del Presidente della Repubblica su proposta del Ministro
dell'interno, da emanarsi contemporaneamente al decreto di
convocazione dei comizi.
4. La ripartizione dei seggi di cui al terzo comma si
effettua con le seguenti modalità:
a) si divide il numero degli abitanti della Repubblica per il
numero dei rappresentanti spettanti all'Italia;
b) si attribuisce comunque un seggio ad ogni circoscrizione,
anche se il numero di abitanti è inferiore al quoziente di cui alla
lettera a);
c) i rimanenti seggi sono attribuiti alle circoscrizioni
dividendo il numero degli abitanti di queste ultime per il numero
dei rappresentanti spettanti all'Italia, diminuito del numero di
seggi assegnati con le modalità di cui alla lettera b), e
distribuendo i seggi in proporzione alla popolazione di ogni
circoscrizione, sulla base dei quozienti interi e dei più alti
resti.".
Articolo 2
(Rappresentanza delle Regioni a Statuto speciale)
1. Ai sensi degli articoli 3 e 6 della Costituzione, della
Convenzione-quadro per la protezione delle minoranze nazionali,
conclusa a Strasburgo il 1º febbraio 1995 e ratificata con legge 28
agosto 1997, n. 302, e della legge 15 dicembre 1999, n. 482 (Norme
in materia di tutela delle minoranze linguistiche storiche), la
rappresentanza delle Regioni a Statuto speciale nel Parlamento
europeo è garantita, oltre che su base geografica e demografica,
anche in virtù della peculiare condizione di minoranza linguistica
e/o storica.
Articolo 3
(Inserimento dell'articolo 9bis)
1. Dopo l'articolo 9 della l. 18/1979 è aggiunto il
seguente:
"Articolo 9bis
1. Nelle circoscrizioni elettorali in cui non sia presente la
corte d'appello, ogni riferimento ad essa deve intendersi
effettuato al tribunale del capoluogo della
circoscrizione.".
Articolo 4
(Modificazioni all'articolo 12)
1. Il secondo comma dell'articolo 12 della l. 18/1979 è
sostituito dal seguente:
"La presentazione delle liste di candidati deve essere
sottoscritta:
a) da almeno 1.500 e da non più di 2.000 elettori iscritti
nelle liste elettorali di comuni compresi nelle circoscrizioni fino
a 500.000 abitanti;
b) da almeno 2.500 e da non più di 3.000 elettori iscritti
nelle liste elettorali di comuni compresi nelle circoscrizioni con
più di 500.000 abitanti e fino a 1.000.000 di abitanti;
c) da almeno 4.000 e da non più di 4.500 elettori iscritti
nelle liste elettorali di comuni compresi nelle circoscrizioni con
più di 1.000.000 di abitanti.".
2. Il terzo comma dell'articolo 12 della l. 18/1979 è
abrogato.
3. L'ottavo comma dell'articolo 12 della l. 18/1979 è
sostituito dal seguente:
"Ciascuna lista deve comprendere un numero di candidati non
minore di tre e non maggiore del numero dei rappresentanti da
eleggere nella circoscrizione. Qualora i seggi da eleggere siano
tre o meno, le liste devono comprendere un numero di candidati da
uno al numero massimo di rappresentanti da eleggere nella
circoscrizione.".
Articolo 5
(Sostituzione dell'articolo 14)
1. L'articolo 14 della l. 18/1979 è sostituito dal
seguente:
"Articolo 14
1. L'elettore può manifestare una sola preferenza per uno dei
candidati presenti nella lista votata.".
Articolo 6
(Soppressione del collegamento tra liste)
1. Agli effetti dell'assegnazione dei seggi, è soppressa la
possibilità di collegare le liste dei candidati eventualmente
presentate da partiti o gruppi politici espressi dalla minoranza di
lingua francese della Valle d'Aosta/Vallée d'Aoste, di lingua
tedesca della provincia di Bolzano e di lingua slovena del
Friuli-Venezia Giulia con altra lista della stessa circoscrizione
presentata da partito o gruppo politico presente in tutte le
circoscrizioni con lo stesso contrassegno.
2. Sono abrogati il nono e il decimo comma dell'articolo 12
della l. 18/1979, nonché ogni altro riferimento alla possibilità di
collegamento tra liste di cui al comma 1.
Articolo 7
(Abrogazione)
1. La tabella A allegata alla l. 18/1979, come sostituita
dalla l. 61/1984, è abrogata.
Presidente - La parola al relatore, Consigliere Cesal.
Cesal (UV) - L'objectif que le Conseil régional se propose
d'atteindre par ce projet de loi, visant à modifier les
dispositions régissant l'élection des représentants italiens au
sein du Parlement européen, est très clair. Notre Région et
d'autres régions de petites dimensions ne sont en effet pas
représentées au sein de cette Assemblée.
Depuis toujours la Région Vallée d'Aoste revendique la
reconnaissance formelle de son droit à élire son propre
représentant. Ce problème s'est posé à plusieurs reprises et les
initiatives législatives des Parlementaires valdôtains qui se sont
succédé - Dujany, Caveri, Collé et Rollandin - en constituent un
témoignage évident. Les actions entreprises par le Conseil pour
soutenir ce projet ont également été nombreuses et, si nous
relisons certains passages des procès-verbaux, nous ne pouvons que
remarquer l'intérêt suscité par cette question et la passion qui a
animé les débats au cours des différentes législatures.
Les moins jeunes se souviennent certainement du climat politique
dans lequel a été votée la loi dont nous proposons la modification.
En effet, la première République était caractérisée par l'existence
d'une multitude de partis qui représentaient de très faibles
pourcentages de l'électorat, mais qui conditionnaient la politique
gouvernementale du fait de la fragilité d'un système parlementaire
basé sur des majorités minimes et instables. Voilà pourquoi, à
cette époque, l'on privilégia la représentativité politique par
rapport à la représentativité territoriale et régionale. La
création de grandes circonscriptions - décision dépourvue de sens,
alors comme aujourd'hui, du point de vue institutionnel - avait
pour seul objectif de permettre aux petits partis, plutôt qu'aux
collectivités territoriales, d'être représentés au Parlement
européen.
Sous le IV
e
"Gouvernement Andreotti" le terrorisme
politique ensanglantait le Pays, le taux d'inflation s'élevait à
20% et l'Italie connaissait une crise économique sans précédents.
La nouvelle organisation de l'État se mettait en place lentement
suite à la création, une dizaine d'années auparavant, des Régions à
statut ordinaire, création à laquelle s'étaient opposés non
seulement les Gouvernements successifs, mais également l'appareil
bureaucratique. Peu nombreux étaient ceux qui parlaient alors de
fédéralisme: ils étaient considérés comme des visionnaires qui
mettaient en péril l'unité, si difficilement acquise, de l'État
italien.
Au cours des 25 dernières années, la situation a bien évolué,
mais l'on continue d'aborder ces problèmes si importants et qui
mériteraient une tout autre considération d'une manière tout aussi
confuse et approximative.
La première question que nous devons examiner est celle du
fondement de nos aspirations. Nos motivations sont-elles trop
faibles, décalées par rapport au contexte historique ou trop
régionalistes ou bien pouvons-nous trouver dans notre organisation
juridique des éléments concrets susceptibles de soutenir nos
propositions? Une réponse peut venir de l'article 22 du décret du
lieutenant du Roi du 7 septembre 1945 qui établit que - je cite -:
"Quel que soit le futur système électoral italien, la Vallée
d'Aoste aura le droit d'être représentée par un député au moins à
l'Assemblée constituante"
. Il était à cette époque impossible
d'imaginer quels organismes électifs auraient constitué
l'architecture institutionnelle de l'Italie, voire même de prévoir
la création d'une assemblée parlementaire européenne. L'article en
question établit en tout cas que la Vallée d'Aoste a le droit
d'avoir un représentant au sein de toute assemblée élective. Ce
principe est repris par le Statut régional qui affirme que:
"La
Vallée d'Aoste a droit à un sénateur et forme une circonscription
électorale"
. Encore une fois, aucune compétence spécifique
n'était prévue pour notre Région en matière d'élection européennes.
Indépendamment de toute autre considération, l'on peut donc
affirmer que la revendication avancée par la Vallée d'Aoste de
disposer d'un représentant élu ou d'un système permettant
l'élection de ce dernier est loin d'être infondée. Toutefois, nous
savons bien que ce genre de requête reste sans réponse du fait de
la désinformation et, si j'ose dire, de l'ignorance historique qui
caractérise souvent les débats politiques sur ces questions.
La Vallée d'Aoste a essayé, au cours des 25 années d'existence
du Parlement européen, de pallier le manque de dispositions
législatives par des actions qui ont démontré comme le mélange de
la fantaisie et de la politique peut donner de bons résultats. Il
m'est impossible à ce propos de ne pas évoquer la mémoire de Bruno
Salvadori, cet ami inoubliable aux côtés duquel j'ai partagé une
longue saison politique: il fut le concepteur et le premier
défenseur d'un projet extraordinaire auquel ont adhéré de
nombreuses minorités linguistiques italiennes, un véritable projet
gagnant. Malheureusement, les meilleures idées ne sont pas souvent
mises en ?uvre par ceux qui les ont conçues et c'est ainsi que
d'autres personnes se sont chargées de donner corps à ces
idéaux.
Cette petite digression visait à démontrer que, pour construire
quelque chose de nouveau, il est indispensable de connaître les
difficultés qui ont déjà été surmontées, afin de ne pas commettre
deux fois les mêmes erreurs et de garder bien présents à l'esprit
les objectifs à atteindre et le prix que l'on est disposé à payer.
Faire tourner à l'envers les aiguilles de l'horloge de l'histoire
pour revenir au temps où notre petite Région était capable de
présenter à l'opinion publique italienne un projet qui paraissait
velléitaire, mais qui s'est avéré par la suite tout à fait
possible, nous démontre que, si l'on y croit fermement, certains
rêves peuvent se réaliser.
Plusieurs minorités ethnico-linguistiques présentes sur le
territoire italien sont parvenues à un accord qui leur a permis
d'envoyer un représentant à Strasbourg. La brillante réussite de
cette initiative n'est en rien diminuée par le fait qu'après la
victoire aux élections en question - grâce à l'indispensable
soutien des Valdôtains -, les sardes Columbu et Melis n'ont pas
respecté ledit accord et ont refusé de démissionner pour que le
représentant valdôtain puisse accéder au Parlement européen.
L'élection de Luciano Caveri a représenté le couronnement de la
deuxième tentative visant à permettre à la Vallée d'Aoste d'être
représentée à Strasbourg. Il est toutefois nécessaire de préciser
que cette opération n'a pu réussir que grâce au prestige du
candidat, aux accords, aux liens d'amitié et aux rapport
interpersonnels tissés par ce dernier au cours des longues années
de son mandat parlementaire et aux voix obtenues individuellement
par celui-ci dans la circonscription nord-ouest. Le système bizarre
mis en place pour résoudre "à l'italienne" et de manière compliquée
ce problème pourtant simple n'a eu strictement aucune influence sur
ladite élection; tant qu'une révision du Statut, élaborée de
concert avec l'État italien, ne nous permettra pas de concrétiser
notre droit d'être représentés à Strasbourg, nous devons trouver
d'autres solutions.
Nous pouvons mettre en ?uvre plusieurs stratégies, profiter des
revendications des régions qui comme nous ne sont pas représentées
à l'échelon européen du fait de leur faible population et à cause
d'un système électoral qui ne leur permet pas d'élire un
représentant. Les peuples européens, qui ont déjà réalisé l'union
économique et financière, adopté une monnaie unique et fixé des
règles pour travailler en commun dans différents secteurs, sont en
train de prendre conscience de la nécessité de parvenir à une union
politique. Cette union ne comportera pas la création d'un super
État éloigné des citoyens et des institutions de base, mais la
construction d'une Europe où chacun pourra faire valoir ses
particularités et ses prérogatives dans le respect de la dignité de
tous. Y seront représentées non seulement toutes les populations,
mais également toutes les institutions et, notamment, celles qui
sont le plus près des citoyens et à l'écoute de leurs besoins.
L'interruption inattendue du processus visant à la rédaction à
court terme d'une Constitution européenne doit être considérée
comme un accident de parcours, un problème passager qu'il importe
de résoudre dans les plus brefs délais, mais elle peut également
offrir l'occasion de prendre en compte les exigences régionales et
de reconnaître la fragilité des subdivisions actuelles du
territoire dans le but de renforcer la cohésion de ce dernier. Nous
sommes sûrs que la présidence de l'Irlande permettra de rouvrir le
débat sur ces questions et nous souhaitons une évolution de
l'attitude des États concernés.
Entre-temps, nous devons continuer, par le biais de nos
institutions et de nos représentants au sein des différents
organes, à défendre les principes que nous considérons comme
fondamentaux pour une Région comme la nôtre et que nous voudrions
pouvoir inscrire dans la Charte européenne. La motion, approuvée
par notre Assemblée à la majorité lors de la dernière séance de
2003, est tout à fait claire à ce propos, je ne vous la relis pas,
car je crois que tous les conseillers l'ont bien présente en
l'ayant approuvée.
Je disais donc que l'Europe est notre nouvel horizon, c'est dans
sa direction que nous devons orienter toutes nos forces, nos
espoirs et nos énergies. C'est pour cette raison que les
Valdôtains, qu'ils soient de Droite ou de Gauche, au moment où le
monde entier semble découvrir le fédéralisme et en faire son cheval
de bataille, ne peuvent que réclamer une représentativité effective
dans le contexte européen. Cette requête n'est pas fondée sur des
aspirations irréalistes, mais sur la pleine conscience du fait que
nous devons et que nous pouvons occuper la place qui nous revient
dans ce processus fédéraliste que nous continuons en dépit de mille
difficultés. Nous savons que la conjoncture politique italienne
n'est pas des plus favorables: les tensions, les luttes entre les
différents partis et les querelles intestines nous suggéreraient
plutôt d'attendre au lieu de présenter notre requête, si légitime
soit-elle du point de vue institutionnel.
Il faut préciser cependant que la loi n° 18 doit être
réexaminée, ne serait-ce que pour procéder à la révision de
l'attribution des sièges aux représentants italiens, dont le nombre
passera de 87 à 72. Le fait que le débat politique ne nous ait pas
encore permis d'exprimer clairement ce que nous souhaitons faire,
ni quel type de modifications nous voulons apporter à la loi, ne
remet pas en cause la validité de nos objectifs. Nous devons
défendre nos principes, indépendamment du contexte actuel. Telle
qu'elle existe, la loi prévoit l'attribution de 23 sièges à la
macro-circonscription du nord-ouest, de 16 sièges au nord-est, de
17 sièges à l'Italie centrale et de 10 sièges aux îles.
La Vallée d'Aoste, faisant partie de la même circonscription que
la Ligurie, le Piémont et la Lombardie, il est bien évident que la
supériorité numérique des 3 autres Régions empêche à nos
représentants d'être élus. Le système des alliances - ce qu'on
appelle en italien "l'apparentamento" -, qui peut avoir permis au
Tyrol du Sud d'envoyer à Strasbourg son propre parlementaire, n'est
d'aucune utilité pour la Vallée d'Aoste car les 50.000 votes de
préférence représentent pour nous un total difficile à atteindre.
Il convient donc d'intervenir rapidement et clairement pour
remédier à une anomalie qui a pénalisé la Vallée d'Aoste pendant 25
ans et dont la résolution ne peut plus être différée. Nous ne
pouvons évidemment pas nous déclarer optimistes, mais cependant
nous devons oser, ne serait-ce que pour éprouver la sincérité de la
volonté fédéraliste de certaines personnes qui se réclament
quotidiennement de ce principe pour donner plus de poids à leur
initiative politique.
La proposition de loi que nous présentons aujourd'hui à cette
Assemblée se rattache au principe de la subsidiarité, déjà présent
dans différents actes et plusieurs Traités européens. Notre
proposition est tout à fait en accord avec les engagements qu'a
pris l'Italie au sein de l'Europe et avec le débat actuellement en
cours au Sénat au sujet de la réforme fédérale de l'Etat. Notre
texte ne défend pas seulement un droit institutionnel et
constitutionnel sacro-saint, il vise également à faire participer
le plus possible les citoyens aux décisions et aux discussions
politiques qui les précèdent.
En ce qui concerne l'élection des représentants de l'Italie au
sein du Parlement européen, notre proposition de loi partage le
Pays en 21 circonscriptions électorales correspondant aux 20
régions et à l'entité constituée par les Provinces de Trente et de
Bolzano, de sorte que, même les régions à faible densité
démographique ou qui font partie de circonscriptions plus peuplées,
ont une possibilité d'être représentées. L'ensemble de ces 21
circonscriptions forme le collège national. La répartition des
sièges est faite de façon qu'à chaque région soit attribué au moins
un siège. Les sièges restants sont distribués aux circonscriptions
en divisant le nombre de leurs habitants par le nombre des sièges
attribués à l'Italie, dont on a préalablement retranché le nombre
de sièges attribués à chaque circonscription.
Le principe de la protection des minorités linguistiques, ainsi
que la diminution du nombre de signatures requises pour pouvoir
présenter une liste - dans notre cas ce nombre passe de 30/35000
prévues actuellement à 1500/2000 -, est également traité dans notre
projet de loi. L'autre innovation importante concerne
l'introduction de la préférence unique pour les listes de
candidats, dont le nombre ne devra ni être inférieur à 3, ni
dépasser le nombre des représentants à élire dans la
circonscription. Dans notre cas particulier, il peut sembler
étrange d'avoir fixé à 3 le nombre minimum de candidats tout en
sachant que notre circonscription ne pourra avoir qu'un seul élu.
Nous avons voulu, en introduisant ce mécanisme électoral, conserver
une certaine cohérence avec les lois qui ont déjà été approuvées
par la Sardaigne et le Molise et avec celle qui est actuellement
discutée par le Conseil régional de la Ligurie, afin d'exploiter le
plus possible les synergies que ce projet permet afin de proposer
des solutions communes et cohérentes. Nous voulons également
exprimer nettement notre nette opposition au système des listes
bloquées - le collège uninominal constitue, de fait, une liste
bloquée -, car cette solution nous priverait de toute possibilité
de réaliser notre projet. Pour conclure, nous avons supprimé le
mécanisme des listes associées, mieux connu comme "système des
alliances" ou "l'apparentamento", qui a montré ses faiblesses au
cours du temps.
Je souhaite que les forces politiques présentes dans ce Conseil,
pour un sujet de cette importance, et comme cela s'est produit dans
le cadre de la I
e
Commission, présentent de la cohésion
et de la volonté afin d'obtenir un bon résultat et pour que nos
revendications légitimes aillent dans le sens de l'intérêt de la
Vallée d'Aoste et du peuple valdôtain.
Président - La parole au Conseiller Lattanzi.
Lattanzi (CdL) - La relazione di presentazione di questa
proposta di legge ha espresso anche nei minimi particolari le
argomentazioni utili per motivare una serie di principi sui quali
tutti insieme ci siamo trovati d'accordo in commissione. Abbiamo
avuto modo di concordare non solo sui principi che stanno alla base
di questa richiesta legittima di una regione, che istituzionalmente
fa parte di una Repubblica e che ha pieno diritto di rivendicare un
proprio spazio istituzionale; abbiamo ascoltato le argomentazioni
storiche, le argomentazioni politiche, le argomentazioni giuridiche
che giustificano questa richiesta. Abbiamo avuto modo però anche in
commissione di riflettere sulla debolezza di questa proposta di
legge, anche se la stessa è condivisibile - abbiamo espresso ed
esprimeremo ancora voto a favore sul principio che questa legge
rappresenta -, abbiamo avuto modo - come diceva il collega Cesal
nel suo comunicato stampa - di vedere che tutti siamo stati
concordi in commissione su questa proposta di legge con dei
distinguo. Mi fa piacere ricordare questi distinguo, perché è
importante comprendere come a volte un principio sacrosanto,
un'idea giusta possa essere a volte purtroppo inficiata da una
procedura non del tutto corretta.
Abbiamo espresso l'amarezza in commissione - lo vogliamo
ribadire - per il fatto che questa proposta di legge statale abbia
pochissime chances di essere accettata dalle altre regioni, dal
Parlamento che dovrà valutare questa cosa per tutte le
argomentazioni che ha già espresso il Presidente, "in primis"
quella che l'allargamento ad est dell'Europa ridurrà il numero
degli europarlamentari e quindi diventa difficile per le regioni
più piccole, come noi, il Molise, la Liguria e la Sardegna, che ha
lottato per questo obiettivo, di poter rivendicare qualcosa che già
era difficile prima.
Qual è il tallone di Achille di questa legge? È che questa legge
arriva tardi e lo sappiamo perfettamente. Il collega Cesal ha
espresso il desiderio che, insieme alle altre regioni, si possa
convincere quelli che lei ha definito i "presunti federalisti" di
esprimere un voto favorevole su questa legge, ma queste cose non si
improvvisano in poco tempo. Come Valdostani, non possiamo che
essere d'accordo su questa proposta di legge, ma non possiamo non
esprimere la nostra amarezza perché il percorso avrebbe dovuto
essere molto più lungo ed articolato, oltre che strategico.
Faccio un solo richiamo ad un cenno di storia che lei ha fatto.
La Valle d'Aosta ha già dovuto lottare per vedersi riconoscere
un'autonomia speciale per le sue particolarità culturali e
linguistiche e quindi la sua rappresentatività nel Parlamento
italiano. Tutto vero. Lei però ha dimenticato di dire che la lotta
è stata lunga, sono stati 3 anni di fuoco, sangue, sudore e lacrime
per poter ottenere questo, perché tutti i Valdostani allora che
lottavano avevano due presupposti. Il primo era un'unità di popolo
assolutamente straordinaria su quell'obiettivo. La conquista della
rappresentatività istituzionale nel Parlamento italiano era sentita
da tutta la popolazione valdostana e tutti i rappresentanti
istituzionali di tutte le forze politiche avevano un comune
sentire, che ha permesso, nell'arco di 3 anni, di fare "lobby"
rispetto a chi poi ha preso posizione. Lei ricordava figure di
parlamentari sardi e di altre regioni che hanno lottato per aiutare
la Valle d'Aosta ad avere riconosciuta questa rappresentatività, ma
è stata una guerra lunga, di sangue, sudore e lacrime. Solo così si
è potuto conquistare quella rappresentatività di 2 miseri
parlamentari, un senatore e un deputato, però per noi importanti,
perché era importante riconoscere la rappresentatività
istituzionale di una piccola regione.
Oggi noi arriviamo tardi e lo dico anche rispetto a delle
posizioni istituzionali che voi come maggioranza avete ricoperto in
questi anni, basti ricordare il ruolo che ha avuto il Presidente
Louvin come Presidente di questo Consiglio, ma anche Presidente
della Conferenza dei consigli regionali, che avrebbe dovuto
iniziare a fare un lavoro in questa direzione, che non è stato
fatto, perché nessun altro consiglio regionale in questo momento, a
parte le piccole regioni che sono come noi in questa situazione, ha
in minimo interesse ad aiutarci in questa lotta, anzi stanno
cercando di difendere la loro rappresentatività ed è legittimo! Se
da una parte questa proposta di legge ha il pregio di riconfermare
un principio di sacrosanto diritto alla rappresentatività
istituzionale in quell'Europa delle regioni di cui tutti si
riempiono la bocca, che poi vedremo come funzionerà - la
costituzione in iter di approvazione non mi sembra che nella
sostanza riconosca questa rappresentatività delle regioni, visto
che fatica a far rappresentare gli Stati -; dall'altra, questa
stessa proposta di legge viene "azzoppata" da una non operatività
di "lobby", di lavoro alla base e quindi ha un'altissima
percentuale di essere non solo bocciata, ma neanche accolta.
I nostri Parlamentari sono in ritardo a preoccuparsene, sono
stati in ritardo i Presidenti dei Consigli che ci hanno preceduto,
perché che la Costituzione europea stesse andando avanti e che
prima o poi il processo si sarebbe allargato e che prima o poi le
rappresentatività sarebbero state modificate non è notizia di
questa settimana! Credo che in questo la maggioranza abbia una
grossa responsabilità, ma anche la minoranza, che non ha avuto la
capacità di sensibilizzare magari anche la popolazione. Non vediamo
in piazza gente che raccoglie firme per avere il rappresentante
europeo, su altri temi molto più futili abbiamo visto gruppi che si
sono movimentati, quindi credo che tutti noi abbiamo una
responsabilità su questa cosa come politici, ma la maggioranza ha
oltretutto la responsabilità anche formale perché presenta una
proposta di legge a firma dei 3 Capigruppo della maggioranza, che è
una cosa che offende la rappresentatività di questo
Consiglio… sì, o presunti tali. Tre
partiti che decidono di fare una proposta di questo peso si
assumono una responsabilità politica un poco demagogica; qualche
minuto fa parlavamo di quelle cose che si fanno per dire che si
sono fatte, come quelle fatte dai colleghi "dell'Arcobaleno", ma
che alla fine sappiamo che non porteranno alcun vantaggio, perché
il lavoro a monte di condivisione, di battaglia comune, non è stato
fatto.
Se vi era qualcuno in Parlamento che si poteva sensibilizzare in
questi 2 anni e mezzo, non è stato sensibilizzato su questa
situazione. Con tutto il rispetto, la "Stella Alpina" ha un solo
rappresentante in Parlamento, gli altri che hanno dei
rappresentanti sono: "lUnion Valdôtaine", uno, poi i "Democratici
di Sinistra", che sono gli unici firmatari ben rappresentati in
quel Parlamento che dovrà affrontare questa proposta di legge; noi
non siamo stati coinvolti e in commissione lo abbiamo ribadito.
Esprimiamo quindi certamente la condivisione dei principi e dei
valori, però ricordiamo che queste cose non sono strade facili, non
si possono fare da sole e non si possono fare per demagogia. Il
nostro voto favorevole c'è, è convinto ed è sostenuto - lo
ribadisco - dall'intera "Casa delle Libertà" che su questa cosa ha
fatto verifiche approfondite. Siamo fortemente convinti che è un
nostro diritto come Valdostani di rivendicare la nostra
rappresentatività, ma non è facile convincere i nostri Parlamentari
a Roma che stanno "combattendo" le rappresentanze delle loro
regioni su questa cosa… abbiamo troppo
pochi rappresentanti in Parlamento della nostra Regione e il tempo
è troppo scarso, quindi non abbiamo grande fiducia che questa cosa
venga fatta.
I padri del nostro Statuto certamente sono stati molto più
capaci a far riconoscere questa rappresentatività, noi non lo siamo
stati abbastanza e dico noi, questo Consiglio e i Consigli
precedenti. Certo è che chi ha avuto la rappresentatività
istituzionale per far valere la nostra Regione non lo ha fatto in
passato e questo è grave, soprattutto quando avevamo la
possibilità, qui tiro in ballo nuovamente il Presidente Louvin, che
è stato Presidente della Conferenza dei consigli regionali e questo
tema non lo ha mai neanche accennato, né ufficiosamente, né
ufficialmente.
Con rammarico quindi voteremo a favore di questa legge, ma
sappiamo che, purtroppo, sarà un documento che rimarrà nei nostri
archivi… semmai arriverà in quelli del
Parlamento.
Président - La parole au Conseiller Curtaz.
Curtaz (Arc-VA) - Intervengo brevemente per annunciare il nostro
voto favorevole alla proposta di legge in discussione.
Credo che comunque, al di là del voto, sia il caso di ribadire
una riflessione, che già ho avuto occasione di fare, anche a nome
del mio gruppo su questo tema; una riflessione che, a mio giudizio,
nell'attuale contesto storico va fatta. Questo provvedimento, come
tanti altri in materia istituzionale, mette l'accento su un
principio di rappresentanza territoriale a scapito di un principio
di rappresentanza personale: la territorialità viene vissuta come
un valore superiore a quello di cittadinanza. L'altra volta dicevo
che queste proposte in sostanza violano il principio di uguaglianza
del voto, perché uguaglianza del voto significa non solo che ogni
cittadino ha diritto a un voto, ma significa anche che ci vuole un
ugual numero di voti per eleggere un rappresentante, altrimenti i
voti non sono uguali. Noi capiamo, altrimenti non voteremmo a
favore, l'importanza del principio della territorialità,
l'importanza che anche regioni più piccole possano avere la propria
rappresentanza, però non vorremmo - per questo sottolineiamo questo
problema - che venisse dimenticato il principio di cittadinanza,
come se oggi non fosse più importante, come se oggi questo
principio di uguaglianza nei diritti civili, nei diritti politici,
che è il frutto di lotte storiche, di secoli di lotte a favore
dell'emancipazione democratica… venisse
come dimenticato, come sottovalutato e questo sarebbe tanto più
grave per forze di Sinistra che hanno nella storia lottato affinché
fossero riconosciuti i diritti di uguaglianza attivi e passivi nel
voto. Sentivo il dovere di rappresentare questo argomento per una
riflessione più completa sul tema.
Voglio fare ancora un cenno, questo di carattere positivo, alla
proposta di legge. Apro una parentesi perché stiamo parlando come
se stessimo approvando una legge, ma non è così, ricordiamocelo
tutti: stiamo approvando il testo di una proposta di legge, che, a
seguito del nostro voto, verrà portata in Parlamento e verrà -
credo - discussa ed eventualmente approvata, quindi siamo
proponenti di legislazione, non legislatori.
Voglio cogliere un dato positivo dicevo: quello del
coinvolgimento di più regioni. Forse per mia sensibilità politica,
ho sempre un certo disagio quando in quest'aula si fanno delle
proposte che riguardano i diritti della Valle d'Aosta, perché siamo
i primi della classe ad esigere diritti, noi siamo la Regione in
cui i privilegi vengono chiamati diritti, soprattutto in materia
economica. Siamo quelli del federalismo, con i soldi degli altri.
Da questi principi distorti nasce anche l'attuale crisi
dell'abbozzo di sistema federale in Italia, perché sui principi
siamo tutti pronti a mettere la nostra bandiera ma, quando andiamo
al chi paga e da dove vengono le risorse, i discorsi diventano
molto più complicati. Anche perché vi è chi deve mettere risorse
per gli altri e questo ha un senso quando chi è più ricco dà
risorse a chi è più povero; ha meno senso quando chi è più povero
dà risorse a chi è più ricco, come avviene per la nostra Regione.
Dicendo che avverto un certo fastidio quando la Regione è l'unica
regione a sostenere una certa cosa, una rappresentanza, piuttosto
che benefici fiscali, ecc… leggo
favorevolmente il fatto che questa iniziativa è assunta da
parecchie regioni medio-piccole e questo è anche un segnale per
l'attuale sistema elettorale. Queste mega circoscrizioni,
somiglianti un poco alle macro-regioni della Fondazione Agnelli,
contengono un qualcosa che non funziona, questo mi sembra
osservabile, altrimenti non ci sarebbe uno schieramento così ampio
delle regioni a favore della proposta. Vi è qualcosa che non
funziona perché è un sistema elettorale che favorisce
inevitabilmente le regioni più grandi, ma qui potremmo di nuovo
riprendere il discorso della cittadinanza e della rappresentanza
territoriale, di cui ho già accennato. In ogni caso, sottolineando
questi pochi aspetti, ribadisco che il voto del nostro gruppo
sull'iniziativa sarà favorevole.
Président - La parole au Conseiller Viérin Marco.
Viérin M. (SA) - Partendo dal concetto che la vera Unione
europea non può che fondarsi sull'unione dei popoli e quindi sulla
rappresentanza degli stessi nel Parlamento europeo, questa proposta
di legge, come giustamente ricordava il Consigliere Curtaz, nasce
dalla consapevolezza che l'attuale normativa limita fortemente la
possibilità alla nostra Valle di eleggere un proprio rappresentante
nel Parlamento europeo. Era pertanto più che doveroso elaborare
anche come Consiglio regionale una proposta concreta, una proposta
che è condivisa anche da altre regioni italiane, quali ad esempio
la Liguria, il Molise e la Sardegna.
È chiaro che con questo atto non pensiamo che tutto sia risolto,
probabilmente è arrivato anche in ritardo come altri colleghi hanno
ribadito, ma è un atto che andava fatto; questa proposta sarà
sottoposta per la sua vera adozione alla sensibilità del Parlamento
italiano, anche perché questo Consiglio regionale aveva il dovere
di osare e di proporre. Riteniamo anche che la nostra proposta
probabilmente non andrà a buon fine, come ricordava il collega
Lattanzi, credo che dobbiamo anche avere quel brutto presagio che
venga cassata e finisca in fondo agli armadi.
Mi pare allora che sia più che necessario indirizzare tutte le
nostre energie per tentare, se rimarrà la vecchia normativa, di
dare comunque un europarlamentare alla Valle d'Aosta, cercando
nella prossima primavera di trovare un tavolo di confronto che
metta al centro gli interessi della nostra Valle prima di tutto.
Ricordo che la "Stella Alpina" c'era già nel passato appuntamento
elettorale per l'euro-parlamentare, spero che questo tavolo si
allarghi anche ad altri.
Président - La parole au Conseiller Borre, pour déclaration de
vote.
Borre (UV) - Vorrei ringraziare innanzitutto il relatore, che ha
fatto una relazione più che degna della sostanza della proposta di
legge, mi scuso se ripeterò qualche suo pensiero all'interno del
mio breve intervento.
È con soddisfazione che constato il parere favorevole della I
Commissione a questa proposta di legge, un parere unanime, un
parere che credo di poter dire vada ben oltre a quel "sì" alla
proposta in questione. Questa è una volontà di affermare l'esigenza
dell'indispensabile presenza del rappresentante della nostra
Regione in Europa; un'esigenza che non è solo della Valle d'Aosta
ma, come abbiamo visto, della Sardegna, del Molise, della Liguria e
sono convinto che è una filosofia che si allargherà anche ad altre
regioni. La costruzione dell'Europa non può continuare sulla strada
dei nazionalismi o della rappresentanza dei partiti, un'Europa
forte, un'Europa che sappia realizzare l'unione dei diversi popoli,
un'Europa che sappia fare della solidarietà la bandiera, la
costruzione di questa Europa non può che partire dalla
partecipazione delle realtà locali, valorizzandone il ruolo; ruolo
che è scritto nel patrimonio storico e culturale, eredità di
civiltà millenaria.
La legge n. 18/79 non tiene conto per niente di un sistema
rappresentativo non solo delle minoranze etniche e linguistiche,
quindi dei popoli, ma nemmeno di uno degli ordini di articolazione
territoriale costituzionalmente definiti: le regioni. Questa
proposta è un reiterato tentativo di avere di diritto un
parlamentare europeo. Mi preme ricordare - lo faccio con grande
riconoscenza - gli sforzi di Bruno Salvadori di accorpare le
minoranze linguistiche e i partiti autonomisti di tutta Italia
attraverso la scelta assai complessa di una lista presentata in
tutto il Paese. Questa formula, denominata federalismo quando di
federalismo nessuno osava parlare, ottenne per due volte l'eletto
che scattò in Sardegna, ma quel criterio di rotazione, che avrebbe
consentito ad un Valdostano di diventare euro-parlamentare non
funzionò per varie ragioni, che è inutile evocare. In tutti quegli
anni e ancora in questi ultimi anni ricordo l'azione
particolarmente incisiva e la continua attenzione degli allora
Parlamentari Caveri e Dujany, degli attuali Parlamentari Collé e
Rollandin.
Vi è poi una proposta di legge di diversi senatori del 5
febbraio 1997 - hanno firmato questa proposta circa 73 senatori -
la quale prevede che le circoscrizioni elettorali corrispondano ad
un territorio regionale. Pur non parlando di almeno un eletto per
regione, rimane comunque una proposta che si avvicina alla nostra.
Da una formula di collegio uninominale o di modifica dello Statuto
di autonomia si è passati alla formula che oggi presentiamo di
almeno un seggio per regione, per dare senso a quello slogan
"Europa delle regioni" di cui tanto si parla in linea con la nuova
Costituzione europea, di cui si è molto discusso in questo ultimo
anno, fino al fallimento delle trattative. Questa iniziativa del
Consiglio Valle è una proposta di legge che ha già avuto un primo
successo, l'approvazione all'unanimità in commissione e mi sembra
dalla discussione - lo dico con soddisfazione - che lo stesso
risultato possa ottenerlo oggi in Consiglio.
È una proposta di legge statale del nostro Consiglio che fa
seguito ad iniziative intraprese dal Consiglio regionale dal 1978
fino a quella del 6 novembre 2003. Forse questa proposta, come
quella di altre regioni, non verrà non solo non accolta, ma neppure
portata in aula per tempo. Il clima politico infatti non è certo
quello di volere una rappresentanza in Europa delle regioni, quindi
con parlamentari a conoscenza delle realtà che costituiscono il
Paese Italia, è un contesto dove la cosa più importante è
contarsi… quindi in campo uomini
consenso.
La nostra proposta è un avvio del dialogo su questo importante
tema con altre regioni, è comunque un momento importante di
auspicabile unità della nostra Assemblea per raggiungere
l'obiettivo, è un forte messaggio al Parlamento italiano. Potrà
essere, nel caso in cui il Parlamento non tenga conto della nostra
volontà, un forte incentivo per il popolo valdostano a trovarsi
d'accordo nel votare un candidato della Valle d'Aosta, dimenticando
le appartenenze partitiche. L'esigenza di un nostro parlamentare
europeo per una Europa non di Stati, ma di popoli, e quindi di
comunità etniche e linguistiche, dovrebbe farci vincere questa
sfida.
Si dà atto che, dalle ore 18,06 alle ore 18,11, presiede il
Vicepresidente Lanièce.
Presidente - La parola al Consigliere Sandri.
Sandri (GV-DS-PSE) - Mi è sembrato che questo pomeriggio vi sia
stato un momento di riflessione sul futuro della nostra Regione e
quindi una riflessione sullo scenario dell'Europa, che è il nostro
futuro, positivo, perché abbiamo sentito da parte di tutti i gruppi
politici rappresentati in questo Consiglio un'attenzione e una
volontà di operare comune, che è assolutamente lodevole e che
speriamo possa ritrovarsi anche in altri momenti.
Il nostro gruppo, che è promotore di questa legge, voterà il
provvedimento facendo due sole considerazioni in aggiunta a tutto
quello che è stato detto positivamente dal relatore, che ringrazio
per la bellissima esposizione, e dagli altri rappresentanti dei
gruppi politici.
Mi sembra che da tutti sia venuta la volontà di sottolineare
l'esigenza di un'Europa in cui le regioni abbiano un maggior peso e
credo che questo abbia maggiore necessità di essere realizzato
proprio quando, ancora nel semestre di rappresentanza italiana
nella presidenza dell'Unione europea, si è visto come gli Stati non
siano capaci di trovare una soluzione per andare avanti nel
processo della Costituzione europea. Gli Stati sono delle entità
troppo ancora in competizione con l'idea di Europa per poter
contribuire in modo fattivo alla costruzione di questo livello;
penso che, se al posto dei 25 Stati europei, il Parlamento fosse
formato dai rappresentanti delle 224 regioni d'Europa,
probabilmente vi sarebbe una maggiore coscienza della necessità di
una costituzione europea e di una carta in cui tutti gli Europei
possano ritrovarsi.
Il significato di questa proposta di legge è ovviamente
contingente, spero che, contrariamente al pessimismo che ho sentito
aleggiare, il Parlamento possa recepire in tempi rapidi la nostra
proposta di legge statale e la possa discutere, visto che sembra
che si debba andare ad una modifica del testo attualmente vigente
da parte del parlamento. Noi ci proviamo ad essere presenti con una
proposta di legge, che proprio perché viene fuori in maniera
unanime dal Consiglio, avrà maggior valore; in questo senso non
posso che ringraziare il contributo delle opposizioni che hanno
voluto misurarsi con questa proposta di legge in modo assolutamente
positivo. Se non fosse però recepita dal Parlamento, credo che
questa dovremmo viverla come una sfida. Concordo con quanto detto
dal collega Borre, nel momento in cui non vi fosse la possibilità
di avere il nostro rappresentante, previsto dalla legge elettorale
nazionale, dovremmo fare di tutto per dimostrare anche con
l'attuale meccanismo - il quale è scorretto nei nostri confronti -
che siamo capaci non dico di raggiungere, ma quanto meno di
avvicinarci a quel traguardo, per dimostrare che ci meritiamo anche
in termini di compattezza politica questo tipo di obiettivo. In
questo senso l'unità di questo Consiglio mi fa ben sperare sul
fatto di poter costituire per le elezioni europee, nel caso la
legge nazionale non fosse cambiata come noi auspichiamo, una lista
della Valle d'Aosta con cui, al di là dell'appartenenza politica,
concordiamo tutti affinché un Valdostano possa avvicinarci il più
possibile a raggiungere un seggio al Parlamento di Strasburgo e di
Bruxelles. Questo appello lo faccio alle forze politiche che hanno
condiviso la proposta di legge in sede di scrittura e a quelle che
lo hanno condiviso in quest'aula. Penso che, almeno a livello
istituzionale, questo possa essere un primo segnale di come,
nell'interesse della nostra Regione, questo Consiglio sappia
trovare una più alta unità.
Président - Je soumets au vote l'article 1
er
:
Conseillers présents et votants: 30
Pour: 30
Le Conseil approuve à l'unanimité.
Président - Je soumets au vote l'article 2:
Conseillers présents et votants: 30
Pour: 30
Le Conseil approuve à l'unanimité.
Président - Je soumets au vote l'article 3:
Conseillers présents et votants: 30
Pour: 30
Le Conseil approuve à l'unanimité.
Président - Je soumets au vote l'article 4:
Conseillers présents et votants: 30
Pour: 30
Le Conseil approuve à l'unanimité.
Président - Je soumets au vote l'article 5:
Conseillers présents et votants: 30
Pour: 30
Le Conseil approuve à l'unanimité.
Président - Je soumets au vote l'article 6:
Conseillers présents et votants: 30
Pour: 30
Le Conseil approuve à l'unanimité.
Président - Je soumets au vote l'article 7:
Conseillers présents et votants: 30
Pour: 30
Le Conseil approuve à l'unanimité.
Président - Je soumets au vote le projet de loi dans son
ensemble, qui sera envoyé au Sénat de la République:
Conseillers présents et votants: 30
Pour: 30
Le Conseil approuve à l'unanimité.
Il Consiglio
- visto il parere della I Commissione consiliare
permanente;
- preso atto che i singoli articoli della proposta di legge
statale sono stati approvati all'unanimità;
- ai sensi del 2° comma dell'articolo 121 della
Costituzione;
Delibera
di proporre al Parlamento l'allegata proposta di legge
statale: "Modificazioni alla legge 24 gennaio 1979, n. 18 (Elezione
dei rappresentanti dell'Italia al Parlamento europeo)",
presentandola al Senato della Repubblica.
