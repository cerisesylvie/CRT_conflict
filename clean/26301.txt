Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 107 del 15 marzo 1973 - Resoconto
OGGETTO N. 107/73 - Approvazione di ordine del giorno
concernente l'istituzione di Parchi Nazionali e di Riserve
Naturali.
Dujany (D.P.) -
Signori Consiglieri, al Senato è stato
presentato un disegno di legge di iniziativa di Senatori
appartenenti a vari partiti concernente la legge quadro sui Parchi
nazionali e le riserve naturali.
È una legge importante che interessa in prima linea la Valle
d'Aosta stante la presenza del Parco Nazionale del Gran Paradiso
che copre circa il 10% dell'estensione territoriale della Valle
d'Aosta.
Da un esame rapido di questa legge ci pare che essa non rispetti
le esigenze della Regione, le esigenze delle popolazioni locali e
le competenze della Regione e dei Comuni.
Infatti, tra le altre cose, prevede l'istituzione di un
Consiglio centrale dei Parchi e delle riserve naturali, Consiglio
centrale che avrebbe il compito di studiare le istituzioni di nuovi
parchi e di modificazione di quelli esistenti ed è costituito con
decreto del Presidente della Repubblica su proposta del Consiglio
dei Ministri, da vari rappresentanti dei Ministeri Agricoltura -
Lavori Pubblici - Pubblica Istruzione e da varie Associazioni quali
"Italia nostra" e "Pro-Natura" con l'assenza assoluta della
presenza delle Regioni.
Nel successivo... (
Montesano:
Consigliere Balestri, per
favore...) ...Scusatemi neh, ma io non riesco a parlare quando ho
altri vicino che continuano a fare le loro cose personali.
Tra l'altro, prevede che per ciascun parco nazionale la
delimitazione del territorio, la determinazione delle specifiche
finalità, la determinazione dei confini e l'istituzione dell'Ente
Parco ove si provveda con legge..., sono stabilite con decreto del
Presidente della Repubblica su proposta del Presidente del
Consiglio dei Ministri.
Questo Consiglio centrale, poi, avrebbe un compito di vigilanza
sugli Enti parco di vigilanza su tutti i Consigli di
Amministrazione.
Cioè non vorrei qui dilungarmi nel citare i vari articoli della
legge, ma mi pare che l'impostazione di questa legge è una
impostazione tipicamente centralizzatrice e che tende a togliere
alle Regioni le competenze che gli sono attribuite dalla
Costituzione sul piano delle competenze dell'agricoltura,
dell'urbanistica e paesaggistica e nello stesso tempo tendono a
togliere completamente anche alle Amministrazioni comunali le
competenze che hanno sull'organizzazione del loro territorio
nell'ambito comunale.
In terzo luogo, tende a far scomparire definitivamente la
competenza, direi decisionale, che attualmente ha il Consiglio di
Amministrazione, per esempio, del Parco del Gran Paradiso,
ponendolo in una posizione diversa e sotto un organismo di
vigilanza e di tutela estremamente accentrato ed estremamente
tecnocratizzato per cui ritengo che possa essere estremamente
pericoloso.
Quando voi vedete, per esempio, che per ciascun parco la
delimitazione del territorio, la determinazione delle finalità, la
determinazione dei confini - che è uno dei grossi problemi, ad
esempio della discussione nel campo nostro - che questo viene
completamente attribuito a questa Commissione centrale, con un
decreto del Governo, Voi pensate quali potranno essere le
conseguenze.
La proposta di legge è all'ordine del giorno del Senato. Sarà
discussa, probabilmente, nella settimana ventura, perché è uno
degli oggetti iscritti all'ordine del giorno nella seduta dal 10 al
19. Questa settimana - da informazioni datemi dal Senatore ieri -
non avrà luogo l'inizio della discussione. Quindi inizierà,
probabilmente, nella settimana ventura.
Proponevo al Consiglio - se lo ritiene opportuno - di votare un
ordine del giorno che io ho abbozzato in questo modo: "
Il
Consiglio regionale
a conoscenza che sarà prossimamente discusso dal Senato il
disegno di legge di iniziativa parlamentare n. 222 recante norme
sull'istituzione di Parchi nazionali e di riserve naturali;
ritenuto che nel predetto disegno di legge non sono tenute
presenti le competenze e le esigenze di intervento delle Regioni
interessate ai problemi di cui si tratta e dei conseguenti vincoli
da istituire in vari campi;
ritenuto che il predetto disegno di legge risulta poi in
contrasto con le finalità della legge 1102 riguardante la
istituzione delle Comunità montane e anche con l'indicazione
relativa a parchi e a riserve del programma economico nazionale
1971/75 del Ministero del Bilancio e delle Programmazione
formula richiesta
alla Presidenza del Senato, ai Capi Gruppi del Senato
affinché prima dell'esame del predetto progetto di legge sia
sentito in merito il parere delle Regioni direttamente interessate
ai problemi di cui si tratta".
È un ordine del giorno molto generico, ma che è fatto per
attirare l'attenzione del Presidente del Senato su questo problema
che per noi ha un'importanza particolare stante proprio la
collocazione di un Parco Nazionale abbastanza ampio in una zona
territoriale relativamente ristretta.
Manganoni (P.C.I.) -
La necessità di una legge nazionale
che regolamenti i parchi, beh, io penso che nessuno possa metterlo
in dubbio tenuto conto del caos che vi è attualmente in fatto di
regolamentazioni del Parco.
Noi sappiamo i conflitti dei Comuni nostri nei confronti del
Parco, dove non vi sono delle leggi chiare e dove ci si arrampica
su dei decreti-leggi chissà di quale data, ecc. Ciò che causa
solamente dei conflitti fra privati, enti pubblici ed ente
parco.
Quindi, io, sulla necessità di una legge sono d'accordo. Però
quale legge? Io ho preso visione di due proposte di legge, non so
il Presidente a quale delle due si riferiva. Mi dispiace, non mi
son portato i due progetti di legge... (
voce
) ...Ecco, no,
sono d'accordo, non faccio nessuna accusa. Se l'avessi saputo avrei
potuto portarmi i due progetti ed esaminarli, non perdere una
seduta per esaminarli entrambi, comunque avrei potuto pronunciarmi
con più cognizione di causa, ma li ho lasciati a casa.
Ora vi è, oltre a quanto segnalato dal Presidente, cioè sulle
limitazioni di potere su tutti gli enti pubblici - e tutto viene
demandato a questa famosa Commissione - vi è un'altra questione che
non so se è sfuggita al Presidente o l'ha sorvolata per ragioni di
tempo nella sua esposizione.
Vi è un problema molto grave almeno su una delle due proposte di
legge che dice questo "gli strumenti urbanistici nel territorio del
Parco sono di esclusiva competenza del Parco".
Gli enti pubblici interessati non saranno neanche sentiti.
Facciamo un esempio dei nostri comuni che hanno parte del loro
territorio nel territorio del Parco.
Ebbene il parco farà uno strumento urbanistico, un piano
regolatore - chiamiamolo come vogliamo - nel suo territorio, quindi
nel territorio di questi Comuni, ignorando completamente i
Comuni.
E guardate che questa è una questione grave e, a mio parere, e
più grave ancora di quelle segnalate dal Presidente. Perché? A
parte che il privato è completamente ignorato, il privato, là,
ancora pazienza, ma vengono completamente ignorati i Comuni, quindi
il territorio del Comune in quella zona il Comune non c'entra più.
È completamente estromesso. Quindi una questione molto grave.
Tant'è vero che di questo io ho avuto un incontro con i Sindaci
interessati di quella zona, con i 7 sindaci ed effettivamente erano
allarmati.
Era anche intenzione del nostro Gruppo di attirare, di portare
il problema in Consiglio regionale e mi fa piacere che il
Presidente ci abbia preceduti. Mi fa piacere, che ci abbia
dimostrato la sensibilità in questo campo.
Comunque io non solo sono d'accordo, però - non è che io chieda
di modificare - lo propongo comunque: a mio parere non starebbe
male una affermazione sulla necessità di una legge che regolamenti
i Parchi. Perché questo è un fatto.
Naturalmente non quella come propongono loro. C'è la necessità
di una legge che regolamenti i parchi - perché noi sappiamo,
leggiamo, sappiamo cosa succede, per esempio, nell'Abruzzo, nel
parco dell'Abruzzo, eh, eh, succede il caos, lì.
E se non c'è una legge nazionale, rigida, che regolamenta, non
so dove ne usciamo. Non ripeto i conflitti che abbiamo qui tra
Comuni, privati e l'Ente Parco. Quindi c'è la necessità di una
legge regionale.
Forse, per non dare l'impressione che il nostro ordine del
giorno sia completamente negativo nei confronti di quella legge, a
mio parere noi dovremmo confermare, come Regione, come ordine del
giorno, la necessità di una legge che regolamenti i parchi, però
una legge che dovrebbe essere fatta dopo aver sentito le
Regioni.
Quindi, io, su tutto il resto, sono d'accordo con il Presidente.
Ma forse, per evitare di farci accusare - perché, badate, io ho
partecipato all'incontro coi Parchi, ecc.; qual è la mentalità in
giro che si crea nei confronti dei valdostani? "Voi vorreste
abolire il parco, voi siete tutti dei bracconieri, voi volete
massacrare tutto".
Questo è un po' anche causa dei giornali che hanno contribuito a
creare questa opinione sulla popolazione valdostana. Che non è
esatto questo, non è esatto.
Ed allora, se noi facciamo un ordine del giorno senza affermare
od ammettere la necessità di una legge sembra, potrebbe apparire
all'opinione pubblica e quindi anche a Roma ai parlamentari che noi
siamo solamente nel campo negativo, dire di no a tutto, ciò che non
è vero.
Quindi io giudicherei opportuno mettere, pur riconoscendo la
necessità di una legge nazionale che regolamenti i parchi, però
tutto quel che se ne segue. Per evitare questo fattore negativo,
eh, osservi Presidente Dujany, perché questa è la mentalità che c'è
in giro nei confronti.
Una volta i valdostani erano solamente dei contrabbandieri. Oggi
i valdostani, un po' meno contrabbandieri, però oggi sono solamente
dei bracconieri, i nemici del parco, i nemici di tutto, i nemici
della natura. Questo è quanto si è creato nell'opinione pubblica,
non solo nazionale, ma anche un po' internazionale.
Andrione (U.V.) -
Nous partageons l'ordre du jour qui a
été présenté par le Président de la Junte, même si nous avons
examiné d'une façon sommaire cette proposition de loi, mais nous
demanderions que pour que l'action di Conseil régional soie plus
efficace, que à travers le Deputé et le Sénateur valdôtains et à
travers l'intérêt de tous les groupes qui sont représentés ici mais
qui sont représentés également à la Chambre et au Sénat, on étudie
des amendements de façon que cette loi respecte les droits de la
Région. Parce que je ne voudrais pas qu'un ordre de jour générique
reste comme cela sur le papier et que après on nous dit "vous
n'avez pas fait des propositions concrètes". Il faudrait - je crois
- l'engagement de tous les groupes, de façon à présenter quelque
chose déjà étudié, un amendement pour reconnaître un droit de
regard à la Région et un droit d'initiative soit en matière de
confins du Parc et en matière d'administration.
Sur ce qui disait Manganoni je peux partager l'idée générale,
mais je dois lui dire que vraiment dans le Parc des Abruzzes la
plupart des villages qui ont été construits à l'intérieur du parc
appartiennent à des directeurs généraux de ce Ministère qui
devraient former et aux chefs du cabinet qui devraient former cette
fameuse Commission et, à ce qu'on m'assuré, à l'Aquila même il y a
un représentant de l'Association "Italia nostra".
Tant pour dire les choses...
De façon que je crois que la Région qui paye, qui est intéressée
pour une grande partie de son territoire devrait avoir ou comme
série d'amendements ou comme article de loi spécial, un droit de
regard et un droit de vigilance sur le Parc.
Mappelli (D.C.) -
E, qui, stiamo prendendo il gatto per
la coda, mi sembra. Io non so quando sia stata presentata questa
legge, probabilmente non è che sia stata presentata, questa legge
quadro, l'altro ieri. Comunque, entrando nella discussione del
problema, è evidente che - sì, sì, possiamo votare tutti gli ordini
del giorno che vogliamo, possiamo anche dare delle indicazioni, con
degli emendamenti ai nostri rappresentanti in Parlamento - ma a me
pare che il tutto sia un po' poco.
Non vorrei polemizzare con un problema così serio, ma vorrei
invece informare i Consiglieri che fin dalla legge istitutiva del
Parco, per quanto riguarda noi, la Valle d'Aosta, si era previsto,
in base ad un articolo della legge istitutiva, che l'Ente parco,
assieme con gli Enti locali, cioè i Comuni interessati, doveva fare
un regolamento.
Ora, se questo regolamento non è stato fatto, evidentemente la
responsabilità è un po' di tutti. Noi sappiamo, ed è giusto,
doveroso, che noi ripetiamo cosa significa un parco. Innanzitutto
non dobbiamo lasciarci spaventare quando giornali e riviste
interessate o sollecitate cerchino di drammatizzare delle
situazioni che per noi qui non esistono.
Eventualmente ci sono delle situazioni drammatiche, ma in senso
inverso. Cioè non verso la flora e la fauna, ma verso le
popolazioni, perché è questo che la gente, purtroppo - con tutto il
rispetto che ho verso la categoria dei giornalisti, a volte però ci
sono alcuni giornalisti che cercano di travisare una realtà che
esiste nel parco, per quanto riguarda noi Parco Nazionale del Gran
Paradiso.
E lo dimostro: abbiamo visto alla televisione, abbiamo visto su
dei giornali - che in questo momento, non sapendo che veniva
portato avanti questo discorso (io ho una cartella dove metto tutti
i comunicati, tutti i giornali e le riviste che illustrano certe
questioni, certi fatti) - che evidentemente non sono successi come
quello della prima giornata di caccia quando si denuncia
all'opinione pubblica, in un certo angolo della Valle d'Aosta, per
non far nomi a Cogne, 18 camosci. Questo non è vero che ci son
stati uccisi 18 camosci. Probabilmente son stati uccisi in tutta la
stagione e forse neanche.
Ma il discorso è ancora diverso. Sono a migliaia di camosci,
eventualmente, che sì, vanno per moria naturale in base alle
nevicate, come l'anno scorso.
Ecco questi i problemi da affrontare eventualmente da parte
dell'Ente Parco con delle attrezzature, ecc. ecc. per la
sopravvivenza, ma non dobbiamo fermarci, non si deve drammatizzare
l'opinione pubblica solo su certi aspetti.
Intanto, appunto, il parco è una ricchezza nostra. Questo
bisogna che tutti lo sappiano e come tale lo vogliamo difendere
come flora e fauna. Ma poi, al di là, quando noi lasciamo spazio a
quelle che possono essere le leggi quadro e le leggi istitutive dei
parchi, evidentemente noi vediamo mortificata, limitata, esonerata
la proprietà e l'iniziativa privata. Questi sono i discorsi di
fondo e che nessuno, probabilmente ha il coraggio di insistere, di
informare l'opinione pubblica su questi problemi.
Son contento che ci sia proprio in questa sala il Consigliere
Dayné che era sindaco sino a pochi mesi or sono e lui, in prima
persona, può, in questa sede, confermare quanto io dico.
Quando si trattava di mettere il telefono in una frazione che ha
tutte le infrastrutture, da secoli, la frazione di Valnontey,
orbene, per mettere un servizio pubblico, quale è stato il ricatto?
Ripeto: il ricatto da parte dell'Ente Parco?
Che lasciava mettere i fili del telefono a condizione che si
bloccasse la strada da Valnontey in su. Ora non si può, secondo me,
affrontare dei problemi di una collettività, di una popolazione, in
questi termini.
Evidentemente ci sono delle esigenze da parte del parco, ma ci
sono, soprattutto, a mio avviso delle esigenze delle popolazioni
interessate del Parco.
Evidentemente noi, la Valle d'Aosta, dà tanto per questa flora,
per questa fauna. È una ricchezza nostra, la vogliamo e la
difendiamo. Ma per conto mio, e ripeto, non è sufficiente un ordine
del giorno, che noi sottoscriviamo e che noi, evidentemente
appoggiamo. Per noi, al fine di dire una parola chiara, al fine di
non andare al capestro, perché questa legge, evidentemente se vien
fuori questa legge quadro così, io non so come sia ma me lo
immagino in base già alla legge istitutiva del Parco Nazionale, so
cosa significhi; quando una persona, un turista non può andare
all'interno del Parco con un cane. Ma anche il proprietario di una
proprietà all'interno del parco non può andare con il proprio cane
all'interno del Parco.
Dunque, evidentemente, oggi che non abbiamo ancora una
regolamentazione, ebben, se da una parte può esserci, diciamo, una
carenza su questa regolamentazione, vi è il vantaggio però di
poterle fare queste regolamentazioni. E qui sta a noi, perché se il
Consiglio regionale della Valle d'Aosta, se la nostra autonomia non
ci permette di poter salvaguardare quelli che sono i diritti
sacrosanti delle nostre popolazioni in base alla Costituzione,
ebben, cari Signori, io mi chiedo cosa noi stiamo qui ancora a
fare. Perché questo rimane alla base della nostra struttura
autonomistica.
Pertanto, non voglio polemizzare quando è stata presentata,
arriviamo in ritardo come sempre, ecc. ecc., sono tutte parole che
non servono a niente.
Piuttosto la buona volontà deve essere dimostrata in un altro
senso: occorre assolutamente che da parte nostra si prenda
l'iniziativa di rendersi di persona - le persone fisiche che
debbono andare dal Presidente del Senato - non è un problema, si
tratta di mettersi d'accordo, ma occorre che assolutamente il
Parlamento, e per esso il Senato in questo momento, tenga conto di
queste nostre esigenze.
E per far questo, se questo non è stato fatto prima, da parte
della Giunta o di chi evidentemente era a Roma, non so, Deputato e
Senatore, saran solo 3-4 mesi, può darsi che non lo sapessero, io
non so quando è stata presentata questa legge, ma evidentemente
abbiamo il dovere morale di fare una pausa da parte di tutti, una
riflessione per poter affrontare questo problema che è veramente
molto, ma molto delicato.
Non crediamo che questo problema si possa risolvere con un
ordine del giorno o con degli emendamenti per poi poter dare - e
qui non voglio polemizzare, ma non vorrei poi, ad un certo momento
che si vedano poi dei manifesti murali dove, come Ponzio Pilato, o
come gli scarichi, coloro che lavorano al porto di Genova,
scaricatori di porto, dove le responsabilità vengono addossate agli
uni o agli altri e le popolazioni interessate vanno di mezzo.
Pertanto occorre, cari Signori del Consiglio Regionale, che noi
questo problema, se effettivamente, come io credo in ognuno di noi
vi è il senso di responsabilità, occorre che tutti assieme noi
facciamo un appello a coloro che hanno presentato - e per essi gli
organi responsabili del Senato - al fine che venga presa una pausa
e nel contempo la nomina da parte nostra, eventualmente di una
Commissione assieme ai Sindaci dei Comuni interessati, con dei
tecnici che vedano anche in prospettiva cosa significa una legge di
questo genere, e in quel momento proporre degli emendamenti e in
quel momento proporre delle soluzioni.
Ecco, io ho fatto una proposta. Aspetto da parte di tutti i
gruppi una risposta in merito a questa mia proposta.
Pedrini (P.L.I.) -
È un problema, evidentemente, da non
sottovalutare, signor Presidente e io, a nome del Partito Liberale,
penso di poter dire in tutta coscienza di poter appoggiare la tesi
sostenuta dal Consigliere Andrione.
Evidentemente non basta mandare un ordine del giorno che io
approvo totalmente e di cui do atto al Presidente della Giunta - ma
bisogna fare qualche cosa di più.
La nostra voce deve essere sentita a Roma, in senso di proporre
anche noi qualcosa. Non so se il Presidente stesso, che ha stilato
l'ordine del giorno, ritiene di far stilare un qualcosa, degli
emendamenti, di vedere, insomma, abbiamo tempo sino a domani,
domani siamo ancora qua tutti, io penso che si potrebbe vedere nel
pomeriggio di trovare una soluzione concreta al problema al fine di
non limitarci soltanto e solamente ad un ordine del giorno, ma di
dare mandato veramente al nostro Senatore, facendo evidentemente
arrivare anche nell'ambiente governativo e nell'ambiente di tutti i
Gruppi al Senato qual è il pensiero della Valle d'Aosta, del
Consiglio regionale su questo problema.
Chantel (P.S.I.) -
Il Partito Socialista condivide la
necessità di fare qualcosa. Però è convinto che qualcosa si farà se
ogni Partito, ogni gruppo, è pronto ad interessare politicamente la
propria parte. Perciò io mi impegno di mandare immediatamente al
Partito Socialista le nostre richieste, le eventuali modifiche di
legge, che dovrebbero essere proposte e votate, magari entro domani
- come ha detto Pedrini - e inviterei gli altri Gruppi di fare la
stessa cosa. Il Partito Liberale e il Partito democristiano.
Montesano (P.S.D.I.) -
Altri che chiedono la parola?
Allora io vorrei segnalare, a ricordo dei Consiglieri, un lato
importantissimo della legge istitutiva del Parco che è quello che è
l'art. 14, mi pare, che vieta l'indennizzo dei danni ai proprietari
del comprensorio del Parco.
La Regione si è interessata di questo problema tante volte e ha
dovuto sopperire alla mancanza di indennizzi da parte dell'Ente
Parco.
Ecco, questo è uno degli emendamenti che può essere proposto in
sede di discussione della legge da parte dei nostri Parlamentari
perché altrimenti noi ritorneremmo sempre su questo grave problema
dell'impossibilità di dare ai proprietari quell'indennizzo dovuto
per danneggiamento da parte della fauna.
Allora, Signor Presidente, l'ordine del giorno, mi pare che sia
stato accolto da tutti, così come è stato redatto. Vuole che lo si
metta alla votazione?
Dujany (D.P.) -
Due brevissime parole perché mi è parso,
dall'intervento di alcuni Consiglieri, sentire un rimprovero per la
intempestività dell'intervento. Mi è parso, non vorrei che questo
fosse stato frainteso.
Voglio far presente che questa proposta di legge è stata
presentata al Senato a fine luglio del 1972. Le proposte di legge
sono a conoscenza del Presidente della Giunta come di tutti i
Consiglieri. L'iniziativa è competenza di tutti i Consiglieri.
Per quanto riguarda il problema specifico ho ritenuto che un
ordine del giorno non sia un mezzo di soluzione del problema.
L'ordine del giorno è semplicemente una espressione del Consiglio
regionale per richiamare l'attenzione del Senato sulla
preoccupazione della Regione in merito a questo problema. È chiaro
che immediamente e successivamente debbono essere prese iniziative
concrete, attraverso contatti con il Senatore, con il Consiglio
regionale e con i Sindaci per proporre eventuali emendamenti o
proposte sostitutive.
Che qualcuno ha affrontato questo argomento in un modo molto
episodico riandando e raccontando nuovamente tutta una serie di
episodi che tutti conosciamo, però il contenuto di questa legge è
ben più grave ed è ben più profondo.
Il contenuto di questa legge sta nel sostituire, completamente,
l'attuale organizzazione del Parco per accentrarla in un modo
ancora peggiore rispetto all'attuale.
È una legge centralizzatrice che dimentica la presenza della
Regione, che toglie ogni competenza alle Regioni e che toglierà
ogni competenza anche ai Comuni.
Questa è una proposta di legge ed è quella che mi preoccupa di
più perché è l'apporto di iniziativa di Senatori appartenenti ad
ogni Gruppo politico o quasi ad ogni Gruppo politico. Quindi,
direi, è una proposta quasi unitaria dei Senatori. Ce n'è un'altra,
che è una proposta peregrina, se non vado errato, di un certo
Deputato Mazzoli, che non so nemmeno a quale Partito appartenga e
mi pare che rispetti maggiormente la presenza delle Regioni.
Quindi direi che qui è un problema non tanto di concorrenza
partitica o elettoralistica, è un problema di inserire la Regione e
i Comuni nell'Amministrazione del Parco Nazionale Gran Paradiso che
ha un interesse particolare in una zona, in una delimitazione
regionale particolarmente ristretta, quale è quella della Valle
d'Aosta.
Quindi ordine del giorno, contatti con Senatore, contatti col
Presidente del Consiglio per vedere metodi e forme per adottare
questi emendamenti e contatti con le Amministrazioni comunali per
poter concordare anche con loro eventuali emendamenti o proposte
sostitutive.
Montesano (P.S.D.I.) -
Nelle comunicazioni c'è soltanto
da fare dei... (
Voce
) ...Mi lasci parlare. Nelle
comunicazioni del Presidente del Consiglio, del Presidente della
Giunta sono ammessi dei brevi interventi... (
Voce
) ...Ma io
non gliela concedo. Eh, scusi, io le dico questo, abbiamo un sacco
di lavoro qui da fare, eh! Non possiamo mica dilungarci su una
proposta che è stata fatta. Ma scusate, abbiate pazienza!
Prego, prego...
Ramera (D.C.) -
... riguardo alla proposta fatta... Bene,
quello che ha detto il collega Mappelli che l'ordine del giorno sta
bene, che noi lo appoggiamo, ecc., però occorrono delle iniziative
di maggior peso...
Montesano (P.S.D.I.) -
L'avrei detto, l'avrei detto
perché la proposta Mappelli io l'ho recepita e naturalmente...
Ramera (D.C.) -
Ah! allora basta...
Montesano (P.S.D.I.) -
Appunto, per ciò vi dico, io la
proposta Mappelli la ricordo e la farò presente al Consiglio...
(Voci)
...Va bene, ma il Presidente della Giunta è il
Presidente della Giunta. Allora vogliamo rileggere questo, per
vedere se c'è l'accordo nel Consiglio.
Andrione (U.V.) -
"Il Consiglio regionale della Valle
d'Aosta, nell'adunanza del 15 marzo 1973
A conoscenza che sarà prossimamente discusso dal Senato..."
(legge ordine del giorno che è tutto uguale a quello letto dal
Presidente Dujany sino a:)
"FORMULA UNANIME RICHIESTA
alla Presidenza del Senato affinché, prima dell'esame del
predetto progetto di legge, sia sentito in merito il parere delle
Regioni direttamente interessate ai problemi di cui si tratta".
Montesano (P.S.D.I.) -
C'è l'accordo da parte dei
Consiglieri? L'unica cosa che va modificata, per suggerimento del
Presidente della Giunta è che "formula unanime richiesta AL
PRESIDENTE del Senato" non alla Presidenza. E io proporrei,
naturalmente, di inviare questo - ... interno nostro, della
Presidenza del Consiglio - inviare questo ordine del giorno al
Presidente del Senato, a tutti i Gruppi Parlamentari del Senato e
alla Commissione competente che precisamente io non so quale sia,
se è quella dell'Agricoltura, dovrebbe essere... (
Voce -
È
pubblica istruzione)
Manganoni (P.C.I.) -
...non insisto però, di confermare,
pur riconoscendo la necessità di una legge nazionale che
regolamenti ed avevo esposto perché - non ripeto, non insisto, se
si vuol accettare, va bene, se non la si vuol accettare...
(
Montesano:
è implicito, anche, nel prendere atto) ...Mica
tanto implicito. Per le ragioni che io ho esposto allora.
Montesano (P.S.D.I.) -
Allora, il Consiglio approva.
Ecco, unanime, allora l'ordine del giorno è approvato.
Per quello che riguarda la proposta Mappelli, mi sembra d'aver
capito che egli desidera che una delegazione del Consiglio
regionale, semmai integrata anche dai Sindaci dei Paesi interessati
e compresi nel comprensorio del Parco possa recarsi al Senato, alla
Presidenza, per esporre questi concessi che sono stati espressi
nell'ordine del giorno.
Ora, io domando al Consigliere Mappelli se egli intende
attendere almeno una risposta a questo ordine del giorno, cioè a
dire se effettivamente la richiesta formulata dal Consiglio
regionale del rinvio dell'esame del progetto di legge viene
accolto, allora io penserei di mettere all'esame del Consiglio la
formazione di una Commissione per poter, insieme all'ordine
esecutivo, formulare tutte le osservazioni che devono essere
formulate in sede di emendamenti, i quali emendamenti naturalmente
devono essere recepiti da un proponente che può essere il nostro
Senatore.
È d'accordo su questo?
Mappelli (D.C.) -
Io ritengo che una cosa non escluda
l'altra, cioè, nell'attesa, spero che da parte degli organi,
particolarmente del Presidente del Senato, una risposta io penso
dovrà pur darla, in attesa che questa riposta venga, ed è questione
di giorni, non sarebbe male che noi, però, comunque, ci trovassimo
in quanto Capi gruppo o una Commissione, integrata sempre dai
sindaci, al fine di già portare avanti il problema degli
emendamenti.
È evidente che se da parte del Senato vi è un impegno di rinvio
allora la mia proposta, diciamo di recarsi a Roma, cade.
Evidentemente che, nell'approssimarsi dell'ordine del giorno, della
discussione in aula di questa legge, e allora decideremo il da
farsi.
Montesano (P.S.D.I.) -
Allora la sua proposta rimane
potenziale. Io la vorrei anche discutere - se lei vuole intervenire
io l'invito - a questa conferenza dei Capi gruppo che c'è, mi pare,
il giorno 22 prossimo alle ore 11. E fra gli altri argomenti ci
aggiungeremo anche questo come argomento aggiuntivo e ne
riparleremo in quella sede. (
Mappelli:
d'accordo) ...Quindi,
d'accordo tutti.
L'ordine del giorno è stato votato e approvato all'unanimità e
quindi si passa all'esame dell'ordine del giorno.
