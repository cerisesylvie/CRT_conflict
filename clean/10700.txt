Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1693 del 19 dicembre 1990 - Resoconto
OGGETTO N. 1693/IX - Ricomposizione della commissione
scientifica per il territorio (C.S.T.), costituita con
deliberazione del Consiglio regionale n. 3056/VIII del 24 settembre
1987.
Presidente - Ha chiesto di parlare l’Assessore al
Turismo, Urbanistica e Beni Culturali Pascale, ne ha facoltà.
Pascale (PSI)
- Si tratta di ricostituire la commissione
scientifica per il territorio, che negli ultimi tempi non aveva più
funzionato per le dimissioni di alcuni suoi membri. I nomi che
vengono proposti provengono da indicazioni forniteci dal prof.
Gambino, che è il coordinatore del gruppo preposto alla formazione
del piano territoriale paesistico. Si chiede al Consiglio di
approvare questa composizione nelle persone dei professori che
vengono proposti.
Presidente
- Ha chiesto di parlare il Consigliere Faval,
ne ha facoltà.
Faval (UV)
- D’après la délibération de
1987 nous avions dans cette commission scientifique trois
architectes et un juriste. On pense de reconstituer cette
commission, très bien, mais nous voyons que dans la future
commission nous aurons un géographe, un spécialiste
d’hydrogéologie, un écologiste et un juriste. Cela
nous étonne un peu et nous voudrions demander exactement de quoi il
s’agit, parce que l’on affirme dans
la délibération:
"alla quale affidare compiti di assistenza e
orientamento dal punto di vista tecnico scientifico
all’azione della regione nel governo del
territorio".
En ce qui concerne l’Assessorat à
l’Urbanisme c’est bien cette partie
du gouvernement du territoire qui a trait aux responsabilités de
cet Assessorat, mais s’il s’agit de
domaines différents de l’urbanisme
c’est un autre Assessorat qui est compétent. Nous
voudrions savoir par l’Assesseur de quoi il
s’agit, parce qu’entre autres par une
autre délibération vous avez composé une autre commission, qui va
nous coûter quelque chose comme 2 milliards de lires avec un grand
nombre d’architectes et de techniciens de toute
espèce, y compris un géographe ou en tout cas un expert en la
matière, et nous ne voudrions pas que ce soit un double. Si
d’un côté il est utile de pouvoir se doter
d’organes consultatifs, cette prolifération de
commissions de consultants nous laisse un peu perplexes.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- La predisposizione di questo piano
paesistico per la Regione Valle d’Aosta si sta
rivelando una impresa molto ardua: ormai sono cinque o sei anni che
si studia, che si fanno relazioni, documenti, carte, credo che ci
siano ormai montagne di carte tematiche di ogni genere
all’Assessorato al Turismo, abbiamo speso miliardi
per non avere ancora niente perchè ufficialmente al Consiglio non è
ancora arrivato un pezzettino di documentazione su quello che è
stato prodotto da questa miriade di consulenti e nonostante che i
tempi previsti dalla legge per la formulazione di questo piano
siano ormai decorsi da tantissimo tempo.
La proposta che qui viene fatta di ricomposizione della
commissione scientifica credo che non sia criticabile per quanto
riguarda le singole persone, che saranno sicuramente persone
qualificate e competenti, però anche qui va rilevata una
elefantiasi negli organismi preposti alla preparazione di questo
piano che è preoccupante: passiamo da un organismo precedente che
era composto da quattro membri ad uno che diventa composto da sei
membri, che poi è un organismo che a sua volta si avvale di una
équipe di consulenti di una quindicina di persone, per un importo
di spesa che si aggira sui 2 miliardi, e di un ufficio di piano con
personale in parte interno e in parte esterno. Quindi è una grande
montagna che finora non ha partorito neanche il topolino e quello
che ci lascia perplessi è questa scelta di continuare ad ingrandire
questo organismo.
Da parte nostra sicuramente sì ad una ricomposizione della
commissione scientifica; vorrei fra l’altro far
rilevare che le dimissioni dell’arch. Ceccarelli e
dell’avv. Morbidelli sono derivate da carenze di
indicazioni politiche di cui la commissione scientifica per il
territorio era priva, perchè i tecnici operano sulla base delle
indicazioni che il Consiglio e la Giunta devono dare sul tipo di
piano che si vuole. Fra l’altro su questo in
Consiglio regionale non si è mai discusso. Qui si continuano a
produrre montagne di documenti, ma su che tipo di piano vogliamo il
Consiglio non ha mai discusso. Non so che indicazioni abbia dato il
nuovo Assessore a questi ricercatori, quindi il problema di fondo è
un problema di indicazioni politiche del tipo di strumento che
vogliamo.
Questa carenza di indicazione ha poi determinato il fatto che in
tutti questi anni una serie di primi studi, di bozze, di documenti
preparatori sono finiti nei cassetti, che il prof. Ceccarelli,
persona di grande valore, ha dato le dimissioni, che
l’avv. Morbidelli se n’è andato;
adesso la ricostituiamo però ampliando notevolmente questo
organismo, ampliamento su cui esprimiamo delle riserve.
Vediamo poi che qui è stato inserito anche il prof. Barbagallo,
giurista, che oltre ad incarichi vari da parte
dell’Amministrazione adesso è a pieno titolo fra i
consulenti esperti nella predisposizione di questo piano
paesistico. Sappiamo che con il dott. Barbagallo è stata stipulata
una convenzione molto onerosa per l’Amministrazione
regionale, nell’ordine di 192 milioni di lire,
quindi penso che anche questo tipo di incarico sia compreso in
quella convenzione ma vorrei averne una conferma, perchè in fondo
leggo:
"di delegare alla Giunta regionale
l’approvazione e l’impegno della
spesa necessaria per il funzionamento e l’attività
della predetta Commissione",
quindi non sappiamo neanche, a
questo punto, cosa andremo a spendere per questa commissione
scientifica per il territorio. Però in particolare mi piacerebbe
avere conferma del fatto che comunque l’onere per
quanto riguarda il caso di Barbagallo è compreso in quella
convenzione, dico molto apertamente, già molto discutibile. Ho già
criticato la precedente convenzione che era
nell’ordine di 50 milioni, ma qui siamo arrivati a
192 milioni per 22 mesi. Partecipa a molte cose il dott.
Barbagallo, sicuramente, ma l’onere che sosteniamo
non è indifferente. Spero che si veda qualche risultato, perchè
finora ne abbiamo visti molto pochi.
Comunque le osservazioni critiche che facciamo sono sulle
dimensioni di questo organismo, sulla lentezza di questi lavori,
sulla carenza di indicazioni politiche, su questa sovrabbondanza di
consulenti e di esperti; fra l’altro alcune nomine,
non mi riferisco a questa ma mi riferisco all’altra
deliberazione di consulenze, sono fortemente lottizzate,
clientelari, sicuramente non rispondenti ad esigenze reali. Volevo
poi avere un chiarimento rispetto alla questione del pagamento al
dott. Barbagallo.
Presidente
- Ha chiesto di parlare
l’Assessore al Turismo, Urbanistica e Beni Culturali
Pascale, ne ha facoltà.
Pascale (PSI)
- Se il gruppo di consulenti incaricati
della formazione del piano territoriale nel novembre 1987 non aveva
portato a termine il compito assegnato, era essenzialmente per due
motivi: il primo perchè la struttura che era stata decisa allora si
era poi rivelata inadeguata, carente, il secondo in parte anche per
una mancanza di indicazioni da parte degli organismi politici.
Nell’impostare, con la delibera che è stata
approvata il 28 settembre, lo schema del gruppo di consulenti che
deve necessariamente portare avanti la formazione del piano
territoriale, perchè gli uffici regionali non sono in grado di
farlo, in quanto non esiste nell’ambito della pianta
organica il personale sufficiente per fare questo e sono stati
estrapolati solo un vice dirigente e due geometri da quello che era
l’ufficio urbanistica per costituire questo embrione
di ufficio per il piano, abbiamo tenuto conto sia delle carenze che
si erano manifestate negli anni precedenti e quindi delle
indicazioni che il coordinatore di questo gruppo, prof. Gambino
dell’università di Torino, ci ha dato. Ci è stato
chiesto di ampliare la commissione scientifica per il territorio, e
questa è la proposta che oggi presentiamo in Consiglio; ci è stato
chiesto di rafforzare il gruppo di progettazione con una serie di
consulenze, che sono quelle che poi abbiamo approvato. Abbiamo
aderito a tutte le richieste che ci sono state avanzate, ponendo
ovviamente delle scadenze precise, e sono quelle che erano elencate
nella delibera del 28 settembre, perchè intendiamo arrivare in
tempi brevi alla adozione del piano.
La prima scadenza è quella del 15 aprile 1991, quando il gruppo
dei professionisti ci dovrà presentare le bozze delle strategie che
sta elaborando, sulle quali poi dovremo esprimere come Giunta, come
Commissioni e come Consiglio regionale le indicazioni politiche
necessarie. Allo stato attuale non è possibile dare noi delle
indicazioni se non c’è una bozza sulla quale
discutere.
Ulteriore precisazione: i compiti della commissione scientifica
sono diversi da quelli del gruppo di progettazione; la commissione
scientifica per il territorio, che era già stata istituita nel
novembre 1987, aveva ed ha un compito di indirizzo generale sui
metodi da seguire per la formazione del piano, che poi viene
elaborato dal gruppo di progettazione. A quello che mi risulta, i
membri della commissione scientifica non hanno un contratto di
consulenza con l’Amministrazione regionale, hanno
solo dei rimborsi spese per le sedute che fanno e che sono anche in
numero piuttosto limitato nel corso dell’anno.
Per quanto riguarda il dott. Barbagallo,
l’incarico di consulenza che gli è stato affidato
non si discosta molto, anzi direi che è inferiore come
remunerazione a quello degli altri consulenti, pur partecipando il
dott. Barbagallo a tutte le sedute del gruppo di progettazione, in
quanto a lui è affidato l’incarico particolarmente
impegnativo di preparare già entro il 15 aprile 91 una bozza di
disegno di legge che deve stabilire gli indirizzi generali e le
indicazioni da dare ai comuni per alcune ipotesi di questo piano
territoriale paesistico. Non mi pare che si tratti di una
consulenza piuttosto onerosa, quanto meno messa a confronto con
quella degli altri professionisti incaricati. Mi pare che
nell’incarico dato al dott. Barbagallo sia compreso
anche una consulenza che riguarda la Presidenza della Giunta, cioè
in quel caso si è fatta una convenzione unica nella quale si
prevedono sia le prestazioni che dà nell’ambito del
piano territoriale paesistico, sia le prestazioni che
precedentemente dava come consulente della Giunta a livello
ministeriale.
Presidente
- Ha chiesto di parlare il Consigliere Faval,
ne ha facoltà.
Faval (UV)
- L’Assesseur voudra bien
m’excuser, mais je crois qu’il
n’a pas répondu à la question que je viens de poser,
c’est-à-dire dans la commission de 1987 nous avions
l’architecte Ceccarelli, l’architecte
Barp, l’architecte Gambino et
l’avocat Morbidelli. Or, l’avocat
Morbidelli a été remplacé par Barbagallo, ce qu’on
ne comprend pas c’est que M. Ceccarelli a été
remplacé par - je répète - un géographe, un spécialiste
d’hydro-géologie et un écologiste. On
n’est pas là pour dire qu’il ne
fallait pas le faire; je voudrais que l’Assesseur
m’explique la raison pour laquelle on a cru utile
d’introduire dans cette commission scientifique ce
genre de professionnalisme.
Presidente -
Ha chiesto di parlare
l’Assessore al Turismo, Urbanistica e Beni Culturali
Pascale, ne ha facoltà.
Pascale (PSI)
- Mi sembrava di aver detto, parlando di
una struttura inadeguata, che se il coordinatore mi dice che
nell’ambito della commissione scientifica tre
architetti sono superflui, ne basta uno, e invece è necessario
avere....
(Interruzione del Consigliere Faval)
.... Certamente. Tutte le indicazioni sono venute dal prof.
Gambino.
Presidente
- Per quanto riguarda la delibera-zione, il
Consiglio è chiamato a diverse votazioni.
Intanto deve prendere atto delle dimissioni dei professori
Ceccarelli e Morbidelli, deve approvare la delibera e poi deve con
votazione segreta esprimersi sull’inserimento dei
nominativi Dematteis, Govi, Malcevschi e Barbagallo che sono quelli
proposti per il punto 2 del deliberato.
Pertanto, se il Consiglio è d’accordo, pongo in
votazione la presa d’atto delle dimissioni del prof.
Paolo Ceccarelli e dell’avv. Giuseppe
Morbidelli:
Esito della votazione
Presenti: 31
Votanti: 30
Favorevoli: 30
Astenuti: 1 (Maquignaz)
Il Consiglio prende atto
Presidente
- Pongo in votazione la delibera, di cui do
lettura:
Il Consiglio
- richiamato l’articolo 37 dello Statuto speciale
per la Valle d’Aosta;
- vista la propria deliberazione n.3056/VIII del 24 settembre
1987;
delibera
1) di ricostituire la Commissione scientifica per il territorio
(CST) con compiti di assistenza e orientamento, dal punto di vista
tecnico-scientifico, all’azione della Regione nel
governo del territorio, in particolare nell’esame e
discussione critica delle proposte emergenti relative a:
- progetti di legge regionali attinenti al territorio e
all’ambiente;
- pianificazione paesistica ambientale e territoriale; progetti
o temi di rilevanza regionale per l’ambiente ed il
territorio;
2) di delegare alla Giunta regionale
l’approvazione e l’impegno della
spesa necessaria per il funzionamento e l’attività
della predetta Commissione.
Esito della votazione
Presenti: 31
Votanti: 18
Favorevoli: 18
Astenuti: 13 (Agnesod, Faval, Lanivi, Louvin, Maquignaz, Marcoz,
Mostacchi, Perrin, Riccarand, Stévenin, Vallet, Viérin e
Voyat);
Il Consiglio approva
Presidente
- Si procede ora alla nomina dei nuovi membri
della Commissione testé ricostituita, con votazione a schede
segrete:
Votazione per schede segrete
Esito della votazione
- Consiglieri presenti e votanti: 30
- Schede valide: 30
- Schede bianche: 2
Hanno riportato voti:
- Dematteis Giuseppe - diciannove
- Govi Mario - diciannove
- Malcevschi Sergio - diciannove
- Barbagallo Renato - diciassette
- Rubbia - sette
- Maculotti - sei
- Cortese - quattro
- Sogno - tre
- Berlusconi - due
- Galli - due
- Janin - due
- Occhetto - due
- Fanfani - uno
- Marzi - uno
- Zichichi - uno
- Agnelli - uno
Presidente
- In base all’esito della
votazione, risultano nominati, quali nuovi componenti della
Commissione scientifica per il territorio, oltre al Prof. Arch.
Roberto Gambino e al Prof. Arch. Armando Barp, i Signori:
- Prof. Renato Barbagallo, giurista;
- Prof. Giuseppe Dematteis, geografo
dell’Università degli Studi di Torino;
- Prof. Mario Govi, idrogeologo dell’Istituto di
ricerca per la protezione idrogeologica del bacino padano;
- Prof. Sergio Malcevschi, ecologo
dell’Università degli Studi di Pavia.
***
