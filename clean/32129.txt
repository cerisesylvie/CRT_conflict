Classificazione
CASA DA GIOCO



Oggetto del Consiglio n. 947 del 17 dicembre 2009 - Resoconto
OGGETTO N. 947/XIII - Discussione generale congiunta del D.L.
n. 74: "Linee-guida per l'ottimizzazione ed il rilancio delle
strategie di sviluppo della Casa da gioco e del complesso aziendale
Grand Hôtel Billia di Saint-Vincent. Modificazioni alla legge
regionale 30 novembre 2001, n. 36 (Costituzione di una società per
azioni per la gestione della Casa da gioco di Saint-Vincent)", e
della proposta di atto: "Approvazione del nuovo statuto modificato
della Casino de la Vallée S.p.A.".
Président
- Si vous êtes d'accord, on fait une discussion
générale, puis suivront deux votations séparées.
La parole au rapporteur, le Conseiller Empereur.
Empereur (UV)
- M. le Président, chers collègues, le
projet de loi qui est soumis aujourd'hui au Conseil de la Vallée
marque une étape fort importante dans le domaine des politiques
mises en oeuvre pour la relance et le développement de la Maison de
jeu de Saint-Vincent. Nous sommes, en effet, appelés à nous
exprimer sur une initiative législative qui - en modifiant, entre
autres, la loi régionale n° 36 de 2001, par laquelle une société
par actions pour la gestion du Casino a vu le jour - regroupe au
sein de cette même société toutes les propriétés ayant trait à la
maison de jeu et au Grand Hôtel Billia.
In sostanza, dal momento in cui questo testo diverrà legge,
l'Amministrazione regionale disporrà di un unico interlocutore per
tutte le attività svolte nel complesso composto da casinò e Grand
Hôtel. Tecnicamente questo risultato viene conseguito tramite il
conferimento di azioni e di beni mobili ed immobili, dalla S.p.A.
"Servizi Turistici Valdostani" (cui fa riferimento la struttura
alberghiera) alla "Casino de la Vallee" e, successivamente,
attraverso la fusione delle due società interessate mediante
incorporazione.
Per quanto riguarda il capitale sociale, viene autorizzato
l'aumento dello stesso fino ad un massimo di 98.000.000 di euro, di
cui 68 relativi al patrimonio netto di STV e 30 quale valore dei
beni di proprietà regionale. In ragione della nascita del nuovo
soggetto, il Consiglio è chiamato oggi anche ad esaminarne ed
approvarne lo statuto societario. Questa operazione - che avrà
effetto dal 1° gennaio 2010 - vede alla sua base la
complementarietà delle due attività oggi separate a livello
gestionale. La casa da gioco necessita di una struttura alberghiera
aggregata per poter esprimere tutte le sue potenzialità e, d'altra
parte, l'attuale Grand Hôtel trova, anche nel fabbisogno di
ospitalità e servizi alberghieri espresso dalla clientela del
casinò, una condizione essenziale per operare. Questa situazione
era già stata evidenziata nello scorso aprile, quando il Consiglio
regionale ha esaminato ed approvato il nuovo piano di sviluppo
della Casa da gioco di Saint-Vincent, sottoposto a quest'Assemblea
dalla Giunta regionale insieme al nuovo piano industriale del
casinò e soprattutto alla nuova strategia di rilancio del Grand
Hôtel Billia predisposta dalla società STV. I due documenti sono
certamente stati concepiti in maniera integrata e tengono conto
delle necessità delle due aziende, così come delle esigenze
comuni.
L'attuale assetto, ovvero la coesistenza di due soggetti
giuridici autonomi che operano per il conseguimento di obiettivi
societari e di bilancio propri, ha tuttavia comportato nel passato
situazioni non convergenti dal punto di vista strategico e
commerciale, con una conseguente penalizzazione dei risultati
globali; a ciò va poi aggiunta la presenza della Regione,
proprietaria dei beni immobili funzionali alla casa da gioco. Dal
punto di vista pratico, la situazione attuale comporta difficoltà
organizzative, burocratiche e procedurali per l'attuazione dei
programmi relativi alle due attività. L'obiettivo di questo
intervento legislativo è pertanto di semplificare, attraverso una
consistente azione di razionalizzazione e ottimizzazione, il quadro
generale del complesso di Saint-Vincent, al fine di conferirgli
unitarietà di indirizzo e unitarietà gestionale. I risultati attesi
dall'operazione riguardano il miglioramento della gestione degli
assets
patrimoniali e delle relazioni contrattuali oggi
esistenti fra le due aziende, la razionalizzazione e un più elevato
coordinamento dei reciproci piani di attività, nonché una maggiore
rapidità decisionale. Non può infine essere taciuto come la nuova
struttura giuridica renderà più agevole la gestione unitaria dei
significativi piani di investimento - in larga parte convergenti -
programmati per i prossimi anni. Così facendo, infatti, si
assemblano, sotto un'unica "cabina di regia", gioco,
intrattenimento, ospitalità e congressistica, in una logica
integrata ormai imprescindibile, come dimostrato da alcuni casi
specifici in Europa e non, per complessi in cui un casinò
rappresenta il principale
atout
dell'offerta.
Après avoir illustré les détails et les buts de l'opération, je
tiens à conclure par une précision. Lors de l'audition ayant eu
lieu au sein de la IV
e
Commission, les organisations
syndicales ont demandé des renseignements quant aux effets de ces
changements côté emplois. A ce sujet il est nécessaire de
réaffirmer que la gestion sera unique, mais avec deux contrats
différents, en fonction du domaine de compétence des employés.
Enfin, en raison de la portée de cet acte et plus en général de
l'opération qu'il établit, j'estime opportun de remercier, pour la
responsabilité dont ils ont fait preuve, les membres de la
IV
e
Commission du Conseil. Merci.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Grazie, Presidente. Un intervento
brevissimo visto l'approfondito esame della materia che è stato
fatto nella competente commissione con le varie audizioni. Come è
già stato detto, l'obiettivo è quello di andare nella direzione di
una razionalizzazione, anche al fine di ottimizzare e di rilanciare
le strategie di sviluppo della casa da gioco e del complesso
aziendale del Grand Hôtel Billia. Il percorso è delineato nella
legge in modo chiaro, al fine di costruire un quadro in cui le
diverse società si possono orientare e muovere.
A completamento di quanto ha già detto bene il relatore, si
prevede un aumento di capitale massimo di 98.000.000 di euro,
questa cifra non è casuale, nel senso che il capitale attuale è di
14.600.000, il massimo aumento possibile previsto è arrivare a
115.000.000, quindi diciamo che con un arrotondamento fra i
14.600.000 attuali e i 98.000.000 complessivi - massimo aumento che
si prevede con questo disegno di legge - si rispetta quanto
previsto dallo statuto. Questi 98.000.000 sono composti da un
conferimento della società STV per 68.000.000 e dei beni immobili e
mobili di proprietà regionale per 30.000.000. A sostegno
dell'operazione soprattutto per la commissione, per i commissari, è
stato predisposto un
business plan
, un progetto di fusione
che evidenzia questa opportunità e la convenienza economica di
effettuare l'operazione. Per completezza è anche utile accennare al
fatto che, a seguito dell'operazione, la percentuale di
partecipazione del Comune di Saint-Vincent passerà dall'attuale 1
per cento allo 0,1 per cento se lo stesso non deciderà di aderire
all'aumento di capitale. Il disegno di legge anche dal punto di
vista finanziario non comporta oneri diretti sul bilancio regionale
e la norma finanziaria recupera i fondi già stanziati e non ancora
liquidati. Volevo ancora informare il Consiglio che per il
conferimento degli immobili è obbligatoria una perizia effettuata
da un tecnico esterno nominato dal tribunale; per questo
adempimento vi informo che la Giunta ha già provveduto a deliberare
in tal senso, chiedendo all'organo competente di incaricare un
perito.
In conclusione riteniamo che questo disegno di legge sia molto
importante e auspichiamo che venga approvato da questo Consiglio,
perché l'approvazione entro la fine dell'anno permetterà la
conclusione dell'operazione complessiva entro il primo semestre
2010.
Président
- La discussion générale est ouverte.
La parole au Conseiller Zucchi.
Zucchi (PdL)
- Pur trattandosi di argomento completamente
diverso da quello precedente, per certi versi, assistiamo al
medesimo
cliché
: intendo dire che questo provvedimento
assume ai nostri occhi due aspetti completamente diversi l'uno
dall'altro. Credo che a tutti voi sia noto come il gruppo al quale
appartengo, e chi parla in questo momento, abbia da sempre sulle
questioni che sono riferite al passato e relative a questa storia
quasi costruito una campagna elettorale sulle dinamiche e sugli
aspetti che hanno comportato l'acquisto del Grand Hôtel Billia. Se
avessi potuto - qualcuno lo ha ricordato e io non oso smentirlo -
avrei fatto intervenire le teste di cuoio, mi ricordo infatti la
battuta dell'allora Presidente Caveri... nel lontano ottobre 2006,
quando ancora io fuori da questo Consiglio ho denunciato delle
situazioni abnormi relative all'acquisto di questa struttura
alberghiera per il
quantum
, per le modalità attraverso le
quali furono effettuate... pertanto il giudizio sia del gruppo, sia
soprattutto del sottoscritto è che sono state compiute delle azioni
molto forti che hanno portato a delle denunce, che tuttora credo
giacciano nelle sedi competenti, di cui forse si è perso traccia,
ma che attengono ad una sfera che riguarda il passato.
Relativamente a questa vicenda, abbiamo sempre assunto un
atteggiamento di critica anche aspra in merito a quella che abbiamo
sempre definito un'operazione che non si doveva fare, perché, pur
nella logica del cosiddetto "accerchiamento", che doveva essere
sgretolato, questa era la motivazione per cui si era addotta la
motivazione di spendere questi 58.500.000 di euro. Non ritenevamo
che la cifra che era stata corrisposta potesse avere anche il
minimo senso della logica, rapportata a quella che era una
situazione che, per infrastrutture da un lato, e, per avviamento
dall'altro, non poteva neanche lontanamente avvicinarsi neanche
alla metà della cifra che è stata corrisposta. In più avevamo detto
all'epoca che questa acquisizione oltretutto non avrebbe portato
altro che ulteriori perdite di esercizio, che si sono poi
puntualmente verificate senza che noi avessimo delle competenze di
economisti di chiara fama, perché era evidente che la situazione di
avviamento e quant'altro non avrebbero comportato altro che esborsi
come quelli che oggi siamo tenuti a coprire, perché una parte di
questo atto va anche a coprire per diversi milioni di euro una
situazione che da tempo avevamo denunciato. Tutto questo attiene al
passato e il nostro senso di responsabilità, dal momento che altri
hanno deciso di acquisire in quei modi una struttura alberghiera,
entrata a far parte del patrimonio regionale, non può prescindere
dal fatto di dare il nostro contributo affinché si parli d'ora in
poi del futuro.
Credo che i Commissari della IV Commissione, pur non essendo io
commissario, si possano ricordare che nell'autunno scorso, quando
noi facemmo un'audizione direttamente nella Casa da gioco di
Saint-Vincent, in uno dei saloni del Grand Hôtel Billia, di fronte
alle posizioni espresse dal dott. Frigerio, Amministratore unico
del casinò, e dal dott. Bonelli della STV, il sottoscritto chiese
se c'erano i presupposti per i quali addivenire, pur esponendo le
critiche che feci, e che ribadisco, alla costituzione di un'unica
società. Quella era una strada che dal nostro punto di vista, così
come avevamo configurato nel settore delle AIAT, poteva portare ad
un miglioramento delle sinergie, che a quel momento vedevano
l'esistenza di un albergo contrapposto alla casa da gioco, che fino
ad allora, pur essendo stato effettuato l'acquisto dal 2006, non
avevano visto delle grandi sinergie fra i due
management
,
perché, di fronte alle nostre richieste, era emerso che, al di là
dell'acquisto, si procedeva a tentoni, senza più di tante sinergie
e progetti, per trovare una soluzione sinergica fra le due realtà.
In quella occasione quella che fu definita una proposta - che ebbe
subito, anche se timidamente, una possibilità da parte
dell'amministratore unico - vide il dissenso da parte del
management
della STV; posso comprenderlo, perché quello che
ci si appresta a fare oggi non può andare incontro alle legittime
aspirazioni di chi in questo momento siede sugli scranni della STV.
Vi è però da dire, caro Presidente, che dal 2006 e anche
successivamente non abbiamo avuto la sensazione che si sia fatto
molto per correggere la rotta in casa STV e per quanto concerne i
risultati del Grand Hôtel Billia.
Una recente iniziativa del collega Tibaldi a cui lei ha
risposto... sì ha dato un senso di un timido miglioramento, ma
certamente non in linea con i risultati che si ritiene possano
essere definiti legittimi di fronte ad un investimento quale quello
che la comunità valdostana ha dovuto sopportare non solo con
58.500.000 di euro, ma con le successive plurime ricapitalizzazioni
che sono state fatte dal 2007 in poi, compresa quella di oggi. Il
nostro gruppo quindi è combattuto, perché vede e conferma la
situazione di criticità rispetto ad un'operazione che è nata male,
ma vede in senso positivo il tentativo dell'accorpamento delle due
società, un tentativo di andare a dare un colpo di spugna, a
migliorare, se queste sono le intenzioni da parte dell'Esecutivo,
di andare a fare un'opera di seria ristrutturazione che oltretutto
segua agli ordini del giorno che nell'aprile o nel maggio di
quest'anno sono stati fatti in quest'aula, che veda un cambio
notevole di marcia per quanto attiene il rilancio del Grand Hôtel
Billia, inteso come un motore che in modo autonomo debba essere in
grado di invertire la rotta di una situazione di mediocrità, per
assumere un ruolo... pur facendo riferimento a tutte le difficoltà
del mercato attuale - alle quali il settore alberghiero non è
immune, perché la crisi anche in questo settore sta colpendo
fortissimamente strutture di analoghe situazioni in piazze ben più
importanti... ma che si possano porre con le dovute professionalità
tutti i meccanismi e i presupposti per dare un cambio di marcia.
Cambio di marcia inteso a far sì che il Grand Hôtel Billia ritorni
ai fasti del passato e, attraverso una ristrutturazione, un
management
, un'opera di
marketing
molto precisa e
puntuale, possa rimettere sulla dritta via questa struttura
alberghiera, che possa non più diventare la
dependance
della
casa da gioco, ma debba diventare essa stessa il motore per la casa
da gioco, che possa essere messa in condizione, attraverso un'opera
sapiente di ristrutturazione, di ricominciare ad attrarre le
clientele più importanti, quelle più danarose, quelle che sono
potenzialmente più in grado di essere di supporto per l'attività
della casa da gioco, per venire di nuovo a Saint-Vincent. Ricordo
che il Grand Hôtel Billia ha un nome di grande tradizione e di
grandi fasti soprattutto nel secolo scorso, quando era considerato
una delle strutture alberghiere più conosciute sul territorio
nazionale, luogo dove si svolgevano galà, eventi di carattere
mondano, dove venivano i migliori attori della scena nazionale e
internazionale; situazioni che sono assolutamente improponibili
vista la struttura attuale del Billia, che non necessita soltanto
di una ristrutturazione fine a sé stessa, ma deve avere, attraverso
un utilizzo sapiente di tutti i mezzi che nel settore alberghiero
devono essere messi a disposizione e attraverso un'attività di
marketing
, tutti i presupposti per fare davvero motore e
volano per la stessa casa da gioco.
Consapevoli della situazione del passato ed esprimendo una
critica su quanto è avvenuto e ribadendo quella che è stata la
nostra critica e non potendo avallare una situazione che nella
delibera di oggi va di fatto a rifinanziare le perdite di esercizio
che si sono consumate negli ultimi tempi - si tratta di diversi
milioni di euro che insieme a questa iniziativa di unificazione noi
ci troveremo a votare -, vediamo con estremo favore, perché siamo
noi che l'abbiamo suggerita e che abbiamo perorato che questo fatto
accadesse, che questa operazione abbia finalmente lo scopo di
cambiare completamente marcia. Ecco che su questi presupposti,
nella dicotomia fra il passato e il futuro, ci orientiamo più
responsabilmente verso il futuro; non potendo esprimere un voto
favorevole per le ragioni che ho appena spiegato, ci asterremo nel
voto di tale provvedimento, convinti che con questi presupposti ci
siano gli spazi e le possibilità per dare finalmente a quella
struttura alberghiera i fasti che aveva un tempo.
Président
- La parole au Conseiller Louvin.
Louvin (VdAV-R)
- Grazie, Presidente. Puoi anche chiudere
con il tuo passato, ma il passato si occupa sempre di te e qui
anche le vicende storiche, non solo quelle più recenti, che
ricordava poco fa il collega Zucchi relative all'acquisizione
dell'immobile del Grand Hôtel Billia, ma le vicende complessive
della casa da gioco ritornano costantemente e credo che debbano
anche ritornare utilmente a monito di esperienze passate non sempre
felici per la Regione, di vicende anche trascinatesi per anni. Mi
riferisco in particolare al lungo contenzioso che ci ha visti
opposti al gestore della casa da gioco e alle società ad esso
collegate.
I colleghi ci permetteranno di cercare di esprimere il nostro
punto di vista, facendo riferimento al rapporto che dobbiamo avere
con questo soggetto economico di primaria importanza per il
territorio valdostano, per la nostra occupazione, per la funzione
di traino che ha avuto in passato e che ci auguriamo dopo questi
anni bui possa tornare ad avere in futuro per l'economia non solo
del comprensorio, ma dell'intera regione. Rispetto al passato,
però, i dati che abbiamo oggi in mano sono sensibilmente diversi,
le condizioni sono completamente mutate e, se ci siamo adoperati in
passato per spezzare logiche di accerchiamento che ci hanno visti
penalizzati dal fatto di non essere domini, di non essere
proprietari dell'intera infrastruttura nella quale si svolgevano
attività complementari di primaria importanza intorno all'attività
di gioco, adesso siamo proprietari, gestori, regolatori e
controllori di questa struttura, di cui oggi con il disegno di
legge in discussione si va ad individuare un matrimonio con l'altra
proprietà acquisita negli ultimi anni, costituita dalla STV,
proprietaria del Grand Hôtel Billia in base alla recente
acquisizione. Ci sono matrimoni d'amore, ci sono matrimoni di
interesse, ci sono matrimoni nei quali si portano delle doti e qui
la dote che porta la STV a Casino S.p.A. è una dota cospicua, anche
se l'intervento del collega Zucchi ha messo in evidenza un dato
problematico legato all'entità di questo patrimonio e anche,
potremmo aggiungere, al suo progressivo indebolimento per effetto
della perdita annua di 4.500.000 di euro, che segna la società
stando a quanto ci è stato riferito in commissione. Se la sposa ha
questa dote importante, ma di un patrimonio che qualcuno ritiene
essere stato sopravvalutato, lo sposo non è che stia meglio
economicamente e qualche debituccio nel corso degli ultimi anni lo
ha accumulato anche lui: la società Casino S.p.A. è stata sostenuta
vigorosamente con ripetuti interventi di ricapitalizzazione. Non
sempre il matrimonio di due soggetti deboli dà un'unione forte e
qui ogni allusione ad eventi nuziali di prossima tenuta che
riguardano colleghi di quest'aula è assolutamente casuale e sono
sicuro che ne sarà consapevole, anzi auguriamo un esito felice di
chi siamo sicuri non ha perdite pari a quelle delle due società di
cui discutiamo in questo momento! Quello che volevo dire - e mi
piace che si possa alleggerire ogni tanto il clima della
discussione senza perdere il senso delle cose che diciamo e la loro
serietà - è che abbiamo percepito in questa operazione... e abbiamo
anche analizzato i punti di vista che sono stati portati sia dalla
società Finaosta, sia dalle organizzazioni sindacali, da coloro che
hanno espresso in audizione il loro punto di vista... ciò che
sembra essere condiviso è che questa operazione potrebbe portare ad
una razionalizzazione nella gestione e quindi ad un risparmio. Il
termine chiave usato, ma spesso abusato è quello di sinergia, ossia
mettiamo insieme le forze e riusciamo ad ottenere un risultato
migliore, un risultato che all'inizio di questa legislatura era
stato indicato: quello del risollevamento della casa da gioco, come
un obiettivo che sarebbe stato raggiunto entro termini medio-brevi
e che non cominciamo nemmeno ad intravedere (questo lo diciamo con
grande rammarico, perché siamo consapevoli della necessità di
rimontare la china). Qui invece si vanno a mischiare le carte, ma
il gioco che si ha in mano non crediamo sia per questo migliorato.
Sì, ci sono indicazioni di carattere tecnico, commercialistico e
anche di utilità, abbiamo sentito parlare di depositi che verranno
poi utilizzati in comune, di uffici del personale che potranno
essere razionalizzati, eccetera, ma quello che ci chiediamo è se
questa utilità indubbia che si può avere in tale operazione sia
sull'altro piatto della bilancia accompagnata da utilità
strategiche di prospettiva e di lungo termine. Su questo per vari
aspetti abbiamo delle riserve: una la avanziamo in termini di
preoccupazione sulla gestione prossima della partita relativa al
personale, su cui l'Assessore nella sua relazione ha fatto
riferimento ad una tenuta di contratti differenziati, ma sappiamo
che le vicende delle società interne alla stessa casa da gioco in
passato hanno dato luogo a problemi di non poco conto e non abbiamo
certezze che questo tipo di operazione potrà condurre a
benefici.
In realtà la nostra preoccupazione va oltre questi aspetti. Qui
siamo su una linea di pensiero che è la stessa che abbiamo
contestato all'inizio della legislatura, quando si fece rapidamente
la scelta di dare alla società Casino S.p.A. un amministratore
unico. Vediamo con insistenza questo concetto di unicità dei
soggetti interlocutori come soluzione salvifica, è un po' come il
refrain
che si sentiva negli anni '80 del decisionismo
craxiano, è questo tornare all'idea che meno si è meglio e più in
fretta si fa. Vorrei solo mettere in guardia da una semplificazione
generale su questo tema. Certo che se la persona a decidere è una
sola, può decidere più in fretta. Noi siamo convinti però che il
concetto di una condivisione, di un'esperienza di diversi soggetti
ad esempio all'interno delle stesse società, anche attraverso
consigli di amministrazione e noi in questo non abbiamo nessuna
cadrega da difendere, né abbiamo avuto in questa legislatura... ma
questo non è l'obiettivo, il senso è di dire che le soluzioni
apparentemente migliori possono anche nascondere delle trappole,
dei momenti di grande scivolamento. Questo soprattutto perché nella
scelta, Presidente, di andare ad una società unica noi abbiamo un
nodo per noi pesante e non giustamente risolto con questa sua
proposta: quello di dare a tale matrimonio gli interi immobili che
sono luogo di svolgimento delle attività di gioco e delle attività
di ospitalità che vi sono collegate. Cerco di spiegarmi affinché il
nostro pensiero sia il più possibile chiaro. Per noi (intendendo
per l'istituzione regionale) le chiavi di casa sono essenziali. Chi
è proprietario del luogo in cui si svolgono le attività di gioco,
in questo caso anche le attività ristorative e ricettive che sono
connesse, è in grado di dettare la marcia, di orientare le
strategie future ed è sulle strategie future che non vediamo il
passo successivo. Lei, Presidente Rollandin, ha fatto fare alla
Regione un primo passo con l'amministratore unico nel 2008; nel
2009 porta una società unica, porta ad un colosso in qualche modo,
Casino S.p.A., che diventa proprietario di immobili in cui si
svolge l'attività di gioco e del Grand Hôtel Billia insieme, con
un'operazione di conferimento che sicuramente avrà uno sbocco
successivo, non possiamo pensare che non si sappia... quanto meno
lei non sappia dove sta portando la Regione.
Il tema che era in discussione fino a pochi anni or sono era il
tema di chi gestirà in futuro la casa da gioco, siamo andati dalla
Gestione straordinaria del Casino di Saint-Vincent ad una società
privatizzata, ma di proprietà regionale (con una proprietà dell'1
per cento del Comune di Saint-Vincent), che aveva il senso di
privatizzare le modalità di svolgimento delle attività e di
lasciare le porte aperte alle decisioni future. Questo era lo stato
dell'arte che ha segnato gli anni istitutivi della Casino S.p.A.,
l'insediamento negli ultimi giorni di dicembre 2002 della società
Casino S.p.A., dicendo:
"la Regione in questo momento si dota di
uno strumento gestorio per lo svolgimento delle attività di gioco,
in attesa di decidere cosa fare"
. Sarà
in eternis
una
gestione pubblica? Sarà una gestione in futuro privatizzata o ad
intervento di privati in società con la Regione? Questo non lo
sappiamo. Lei, Presidente, può saperlo meglio di noi se ha
eventualmente condiviso con i suoi colleghi un percorso futuro.
Questa scelta che viene fatta oggi per noi è una scelta fatta al
buio non sapendo dove si andrà, è una scelta che sanziona un
assetto societario che non è più solo quello di un soggetto
chiamato a gestire, ma che è anche un soggetto proprietario.
Capiamo che, mettendo un "polmone" finanziario del peso del Grand
Hôtel Billia in una società, la si rende più interessante e forse
più appetibile per interlocutori esterni ma, se questa è la via,
certamente questo dovrebbe rendere consapevoli le 35 persone che
siedono in quest'aula del fatto che stiamo anche costituendo una
situazione nella quale potrebbero essere chiamati altri ad essere
proprietari della stessa struttura. Se invece lei immagina un
percorso di mantenimento puro e semplice della gestione pubblica
con strumento societario, la strada è diversa, ma questo non lo
sappiamo in questo momento e anche in questo secondo caso ci
permettiamo di avere delle riserve, perché riteniamo che la
distinzione di ruoli fra una proprietà immobiliare e la gestione di
un'attività di gioco, in particolare gioco di azzardo, che è
un'attività a rischio... e quanto si sia rischiato e quanto si sia
anche perso in questi ultimi anni lo sappiamo molto bene... è
un'attività nella quale mettere sul tavolo la stessa proprietà
degli immobili è un'operazione che consideriamo a rischio. Questo
di non sapere dove si va è per noi il più grosso interrogativo e la
più grossa apprensione rispetto ad un'operazione del calibro di
quella che stiamo per effettuare adesso, che non facciamo a cuor
leggero, riteniamo avrebbe dovuto essere molto attentamente
ponderata e avere uno scenario dei passaggi successivi della casa
da gioco, che dovrebbe essere finalmente in modo più aperto e
condiviso oggetto di discussione fra di noi e fuori anche dai muri
di questa sala. Queste sono le preoccupazioni che intendiamo
avanzare in tale dibattito, sperando che anche da parte delle altre
forze politiche e della Giunta regionale vengano in tale senso dei
lumi e delle indicazioni.
Président
- La parole à la Conseillère Carmela
Fontana.
Fontana (PD)
- Grazie, Presidente. In relazione a quanto
contenuto nel disegno di legge n. 74, riguardante l'accorpamento in
capo alla Casino S.p.A. del complesso alberghiero Grand Hôtel
Billia e SITAV, ritengo necessario proporre alcune riflessioni. In
particolare credo sia opportuno ragionare sulla situazione attuale
relativamente alla proprietà pubblica, sia per la Casino S.p.A.,
sia per la STV, delle strutture aziendali, a cui il disegno di
legge n. 74 fa riferimento. Il Grand Hôtel Billia fu acquistato
dalla Regione nel 2006 per circa 60.000.000 di euro, mettendo fine
ad una lunghissima serie di contenziosi e liti giudiziarie, con la
fine del cosiddetto "accerchiamento delle aree" attorno alla Casino
de la Vallée, che di fatto impediva allo stesso di realizzare un
piano di sviluppo e di investimenti senza i forti condizionamenti
imposti dalla proprietà dei Lefebvre. Erano stati stanziati
all'inizio del 2007 dalla "Giunta Caveri" fondi per circa
24.000.000 di euro per un progetto di rilancio del complesso
alberghiero e congressuale. Tale progetto avrebbe dovuto provvedere
alla completa trasformazione e l'ammodernamento della struttura in
solo 30 mesi, pochissimo di quel piano è stato realizzato. Dico
questo perché ritengo occorra porre molta attenzione a come e in
quali tempi si concretizzano le scelte politiche, che, se non
trovano rispondenza in un arco temporale predefinito, rischiano di
essere sterili, oltre che dannose.
Tornando al progetto di accorpamento attraverso la fusione
dell'incorporazione di STV e Grand Hôtel Billia in Casino S.p.A. e
all'aumento di capitale di 98.000.000 di euro, credo si possa
affermare che in linea generale il progetto può essere condiviso,
ma tutto ciò deve avvenire avendo chiari i progetti e le finalità
che dovranno interessare non solo la società, ma dovranno avere
ritorni positivi sull'intero comprensorio. Non è possibile
immaginare un'operazione di questo tipo come un qualcosa di
puramente tecnico o burocratico... se non si ha in mente un
progetto vero la cui realizzazione abbia tempi rapidi... non è
infatti l'assetto societario della proprietà o la composizione del
gruppo dirigente a risolvere le fortissime problematiche esistenti.
Occorre avere le idee, occorre capire qual è il progetto, dove si
vuole arrivare e in quanto tempo. È indispensabile che questo
processo di trasformazione societario sia solo l'inizio di un
percorso che deve necessariamente portare in tempi rapidi a
riqualificare e rilanciare l'offerta alberghiera, quella
congressuale e del gioco. È necessario per questo non interrompere
o rallentare le fasi di realizzazione del piano di sviluppo del
Casino de la Vallée, che è già fortemente intrecciato con le
strutture del Grand Hôtel Billia, garantendo puntualità ai tempi di
attuazione stabiliti... piano approvato dal Consiglio regionale nel
2009. In caso contrario, ci troveremmo in una situazione
drammatica, come un'azienda fuori mercato che non saprebbe come
risollevarsi da una situazione già oggi tanto difficile.
Altro ragionamento va fatto per ciò che riguarda l'assetto
direzionale. Chi dirigerà la società, come sarà gestita? Quali e
quanti amministratori? Vi sono le professionalità adatte a gestire
una società così complessa? L'esperienza del recente passato del
Casino de la Vallée non è certo edificante. Siamo sicuri che non si
ripropongono veti incrociati, litigiosità e difformità di vedute
circa le condizioni di questa nuova società? Un film già visto che
con precedenti consigli di amministrazione della Casino S.p.A. ha
portato un lungo periodo di paralisi gestionale.
Altro capitolo importante è quello relativo al personale
dipendente, la salvaguardia dell'occupazione e della
professionalità esistente è per noi un elemento essenziale; non è
pensabile che da un'operazione di ristrutturazione societaria di
questa portata si possa realizzare un processo di espulsione di
lavoratori, vanno salvaguardati i posti di lavoro e le
professionalità presenti non possono andare disperse. Le possibili
economie di scala conseguenti all'accorpamento non dovranno toccare
l'organico presente; riorganizzare, riprofessionalizzare,
riqualificare il personale potrebbe essere necessario quanto
auspicabile e assieme agli investimenti sulle strutture oggi quasi
fatiscenti potrebbero diventare gli elementi per un rilancio
qualitativo dell'offerta al cliente.
Una volta approvato il disegno di legge, occorrerà monitorare la
realizzazione del progetto e gli investimenti, oltre che porre
puntuale attenzione alla gestione della società e ai suoi risultati
economici prodotti. Ancora una volta il provvedimento in sé quindi
può essere molto positivo per sbloccare una stagnante situazione
negativa, ma tale positività si determinerà solo realizzando anche
tutte le condizioni che abbiamo sopra individuato, con particolare
attenzione alla questione del lavoro, sempre prioritaria per il
Partito Democratico.
Président
- S'il n'y a pas d'autres conseillers qui
souhaitent intervenir, la discussion générale est fermée.
La parole au Président de la Région, Rollandin.
Rollandin (UV)
- Grazie, Presidente. Ringrazio il
relatore che ha presentato l'essenza del provvedimento e
dell'approvazione della modifica dello statuto, che è un atto
strettamente collegato. Nella presentazione sono state evidenziate
le potenzialità di questa unione per incorporazione, credo che
nell'analisi che è stata fatta - ringrazio anche chi è intervento -
con delle differenziazioni sostanziali... l'analisi effettuata dal
collega Zucchi parte da una valutazione nel merito dell'acquisto
che è critico... che mantiene questa criticità su quello che è
stato un passaggio... devo dire, senza entrare nel merito, che lì
ci sono state delle valutazioni che si possono contestare, non
ritenere corrette. Quello che però vorrei sottolineare è che, se
non vi fosse un'unità di proprietà, se non vi fosse la rottura
dell'accerchiamento, tutti i discorsi di cui oggi stiamo cercando
di vedere le prospettive per il futuro sarebbero molto più
difficili.
Nell'analisi che è stata fatta a suo tempo un punto era stato
sottolineato con forza da tutti: il Casinò di Saint-Vincent aveva
nel Billia un punto di forza, poi progressivamente questo aspetto è
decaduto, ma anche perché le condizioni obiettive dello stabile non
erano all'altezza non dico di un 5 stelle, ma nemmeno di un 4
stelle! Lì, purtroppo, la "vocale" era un po' ambigua, si rischiava
di avere una serie di defezioni, come oggi ancora vediamo, perché
non ci sono più delle richieste di fare degli incontri, anche se
con il periodo di crisi per queste mega assemblee delle società -
che giustamente si facevano in 2-3 giorni (e in genere sceglievano
Saint-Vincent con piacere, perché c'erano una serie di possibilità
in questa zona) - vi è una situazione di difficoltà dappertutto.
Questo settore lo abbiamo perso e ora siamo nella situazione che
nel momento in cui dopo l'approvazione in tale Consiglio di due
problematiche molto importanti, di cui una la gestione del
casinò... per carità, non voglio dire che siano stati fatti
miracoli con la gestione di un amministratore unico della Casino
S.p.A., ma credo - e penso che la relazione lo dica - siano stati
fatti una serie di interventi importanti nell'ambito dei
suggerimenti che da tempo erano fatti per migliorare la gestione
del casinò. Che poi non ci siano i risultati economici conseguenti
per una serie di condizioni anche generali non lo escludo, ma i
dati obiettivamente devono essere letti con un po' di correttezza,
nel senso che, rispetto a quello che era qualche anno fa, ci sono
stati dei miglioramenti. C'è stata una gestione diversa dal punto
di vista dell'organizzazione del lavoro all'interno, si è arrivati
ad applicare la 213 anche al casinò mettendo in cassa integrazione
e poi riducendo per la prima volta il numero di personale. Non è
che questo ci faccia piacere, ma lo diciamo in un momento in cui
era necessario con la grande collaborazione delle forze sindacali,
che hanno svolto un ruolo importante, altrimenti si rischiava di
generare scioperi. Ricordo che fino all'inizio del 2008 c'è stato
sciopero per un anno intero, vorrei che anche su questo un minimo
di riflessione venisse fatta, con l'onestà che porta a dire che qui
non siamo a magnificare i risultati, stiamo dicendo che si è fatto
il possibile seguendo un criterio di buona amministrazione e dei
principi che abbiamo condiviso tutti e che sono stati portati
avanti con la dovuta attenzione.
Per quanto riguarda la gestione della STV, lì abbiamo una
società che sta gestendo un patrimonio non adeguato per il livello
a cui dovrebbe essere il Billia. Questo ha condizionato due
aspetti, perché abbiamo parlato della STV e del Billia in
quest'aula sotto diverse sfaccettature: una per dire che il Billia
è talmente "basso" che rischia di fare concorrenza agli altri
alberghi di Saint-Vincent, cosa che prima non accadeva, perché
c'era un livello molto alto, non che non ci siano dei buoni
alberghi anche in Saint-Vincent, ma c'era un livello di prestazioni
che prevedeva vi fosse un'alleanza fra quello che succedeva al
Billia e quello che succedeva a Saint-Vincent, perché c'era un
livello di clientela che non andava al Billia, ma che andava negli
altri alberghi e che accompagnava le persone che andavano a giocare
al casinò. Da tale analisi siamo passati in quest'aula a dire che
dovevamo avere una gestione del Billia e quindi, attraverso la STV,
una gestione dello stesso che fosse di qualità, che fosse
manageriale, perché adesso abbiamo due vasi comunicanti fra Billia
e casinò che portano a dire che, se il Billia fa dei prezzi alti,
chi paga? Per la gran parte paga il casinò, quindi mi trovo l'altra
parte della medaglia; avete visto i dati, più del 70 per cento che
vanno ad influire sui risultati economici del Billia e viceversa se
il Billia tiene dei prezzi troppo bassi, peggiora ancora la sua
situazione e migliora un po' quella della Casino.
Tutte queste situazioni hanno portato in quest'aula a discutere
di un piano strategico, che è stato discusso qui. Si è detto:
"cosa vogliamo fare sia del casinò che della STV?"
. Per il
casinò ci sono degli interventi mirati, finalmente sono partiti
anche i lavori della prima zona dei giochi, anche se con un po' di
ritardo, e quella è la prima zona dove ci saranno i giochi
elettronici, quindi sarà un nuovo approccio, sarà l'ingresso al
nuovo casinò. Si stanno attrezzando le parti relative alla
"condizione giochi", quindi per la Casino. Quello che non si è
ancora stabilito... né si sono fatti passi avanti così importanti,
è sulla STV, ossia sulla realizzazione di due alberghi: uno a 4
stelle e uno a 5 stelle; lì siamo, tranne un
restyling
che è
stato fatto di una parte delle camere del Billia, ancora nella fase
pre-progettuale.
Qual è stata l'osservazione che ci ha portato a presentare
questo atto che alcuni avevano già sollecitato? È il fatto che
molti degli interventi strutturali andavano ad incidere
pesantemente su un dato di fatto che portava ad avere tre proprietà
distinte: c'era la STV, che tramite Finaosta aveva avuto la
disponibilità di questi beni; c'erano beni del casinò e beni della
Regione, per cui, ogni volta che si andava ad interferire,
bisognava trovare un accordo che permettesse di uscire da questa
impasse
.
Nella relazione si è detto quali sono i vantaggi di avere una
ristrutturazione collegata, coordinata fra quello che si vede fare
per la STV e quello che si deve fare come casinò; stiamo spingendo
affinché vi sia una scelta di manager importanti a cui affidare la
parte che sarà poi gestionale del Billia, perché chi gestisce i
giochi non ha competenza per gestire la parte alberghiera, la parte
gestionale dei servizi vari, quindi questi rimarranno distinti.
Giustamente il relatore e altri hanno sottolineato che rimarranno
ad oggi due situazioni gestite con i contratti in essere in modo da
non creare nessun problema per quanto riguarda la gestione del
personale. Ritengo quindi che questa proposta vada nella direzione
di ottimizzare una serie di servizi, che oggi sono fatti sia dalla
Casino, sia da STV: entrambi hanno dei servizi di manutenzione,
entrambi hanno dei servizi tecnici, entrambi hanno una serie di
consulenze separate per la gestione, per la sicurezza e una serie
di problemi. Con questo provvedimento andiamo nella direzione di
unificare, di risparmiare, di gestire in modo più efficiente e più
efficace la futura casa da gioco.
Giustamente il collega Louvin, visto il clima, oggi ha voluto
paragonare questo atto ad un matrimonio, io esco da tale
configurazione non perché sia allergico, ma sono qui sollecitato
sempre dagli scapoloni che non si sposano mai, che tutte le volte
che sentono il matrimonio sono in allerta, ma qui, per fortuna, non
è un matrimonio, perché non c'è né amore, né interesse, né altre
situazioni che possano essere rapportabili ad un patto di questa
natura. Qui non so come tradurre tale atto, che poi si chiude con
la Casino, che incorpora la strutturazione della STV, quindi è
un'unione...
(interruzione del Consigliere Louvin, fuori
microfono)
...credo che, sotto questo profilo, problemi "gastrici" non ce
ne saranno.
Il problema è legato ad un giusto collegamento di due situazioni
che avevano avuto una serie di punti in comune, che credo possano
ottimizzare le future gestioni. Non c'è nessuna confusione neppure
sul futuro, qui stiamo solo dicendo che per attivare quei
meccanismi che sono legati alle proposte che qui sono state
discusse... vorrei ricordare che qui si è discusso il piano
strategico, che non è stato cambiato, anzi si dà solo forza per
gestirlo meglio e più in fretta. Sotto questo profilo, quindi
ringrazio gli interventi che hanno voluto sottolineare questi
passaggi, la collega Fontana che ha ripreso il punto del lavoro,
sicuramente un dato importante nell'ottica del futuro. Speriamo che
possa riprendersi sia la parte casinò che la parte Billia, perché
speriamo di avere lì la possibilità di utilizzare anche personale
qualificato del Billia che vada con la scuola di formazione che
abbiamo: l'IPRA. Noi dobbiamo avere lì un logico sbocco di
personale che possa rispondere alle attese e una gestione che venga
fatta anche nel periodo che va dal 1° gennaio in avanti con la
consulenza di persone che abbiano esperienza, che siano
qualificate, che sappiano individuare il futuro nell'ottica di una
gestione che sia chiaramente collegata con l'attività del casinò,
perché deve essere chiaro che ci deve essere sempre un
collegamento, altrimenti perdiamo uno degli
atouts
, ma nel
contempo possa avere un'offerta anche per l'insieme della
cittadina, quindi con delle ricadute positive su tutto il
territorio di Saint-Vincent e dei comuni limitrofi. Ecco perché
siamo convinti che questo sia un passo importante, che va
nell'ottica di migliorare l'efficienza e l'efficacia dell'azione
portata avanti dalla Casino.
