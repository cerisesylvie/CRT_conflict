Classificazione
DIFENSORE CIVICO


Resoconto integrale del dibattito dell'aula
Oggetto del Consiglio n. 1544 del 27 settembre 1995 - Resoconto
SEDUTA POMERIDIANA DEL 27 SETTEMBRE 1995
OGGETTO N. 1544/X Approvazione di una bozza di convenzione da
stipulare con il Comune di Aosta per l'ufficio del Difensore
Civico.
Deliberazione Il Consiglio
Richiamata la legge regionale 2 marzo 1992, n. 5, come
modificata dalla legge regionale 16 agosto 1994, n. 49, che
istituisce, presso il Consiglio regionale della Valle d'Aosta,
l'Ufficio del Difensore Civico;
Preso atto che il terzo comma dell'articolo 2 della legge
regionale 2 marzo 1992, n. 5, prevede che il Difensore Civico possa
esercitare le proprie funzioni di intervento anche nei confronti
degli enti locali della Valle d'Aosta, previa apposita convenzione
tra gli enti stessi e la Regione;
Considerato che il Comune di Aosta, con provvedimento n. 326 in
data 23 dicembre 1993 del proprio Consiglio, adottava un atto di
indirizzo in cui decideva di utilizzare l'opportunità prevista
dalla legge regionale 2 marzo 1992, n. 5 di convenzionamento con la
Regione;
Ritenuto opportuno, in relazione all'avvio dell'attività
dell'Ufficio del Difensore Civico previsto per il 1° settembre
1995, procedere alla stipulazione di una convenzione;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposta dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamata la legge regionale 2 marzo 1992, n. 5, come
modificata dalla legge regionale 16 agosto 1994, n. 49;
Delibera
1) di approvare nel testo allegato, che costituisce parte
integrante della presente deliberazione, la bozza di convenzione da
stipulare tra la Regione Autonoma Valle d'Aosta e il Comune di
Aosta per l'Ufficio del Difensore Civico;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Convenzione
(...omissis...)
Presidente Nell'informare i colleghi Consiglieri che la prof.ssa
Maria Grazia Vacchina è stata nominata dall'apposita commissione a
ricoprire l'incarico di difensore civico, e nell'informare che
l'ufficio di difensore civico è stato insediato, anche se non per
tutt'oggi aperto al pubblico, in considerazione del fatto che si
sta definendo il problema del personale, ma credo che nei prossimi
giorni sarà data ufficialmente la notizia dell'apertura anche al
pubblico, il comune di Aosta ha richiesto ormai da qualche tempo
l'approvazione di una bozza di convenzione, da stipulare con il
comune stesso per l'ufficio di difensore civico.
Questa è la ragione per cui ci troviamo oggi ad esaminare questa
bozza di convenzione.
C'è un emendamento sostitutivo del punto 5 della bozza della
convenzione, che è in questo momento in distribuzione.
Pongo in votazione la delibera nel testo emendato:
Presenti, votanti e favorevoli: 27
Il Consiglio approva all'unanimità
