Classificazione
CONSIGLIO REGIONALE
Attività consiliare d'aula



Oggetto del Consiglio n. 449 del 11 marzo 2014 - Resoconto
OBJET N° 449/XIV - Communications du Président du Conseil
régional.
Président
- Point 1 à l'ordre du jour. Je vous communique
les réunions qui ont eu lieu à partir du 26 février: Bureau de la
Présidence une fois; I
e
Commission, III
e
et
IV
e
Commission une fois; II
e
Commission et
V
e
Commission deux fois.
La 18ème session du Parlement jeunesse de la fédération
Wallonie-Bruxelles s'est déroulée du 3 au 7 mars dernier dans la
capitale belge. Le Conseil de la Vallée d'Aoste était représenté
par un jeune étudiant de Valtournenche, Marco Carrel, inscrit à la
troisième année de Science de l'économie et de la gestion
d'entreprise, à l'Université de la Vallée d'Aoste. Marco, qui avait
participé à la sélection organisée par notre Assemblée, est revenu
enthousiaste de cette expérience de simulation parlementaire. Nous
le remercions d'avoir apporté une importante contribution au débat
et nous sommes convaincus que cette initiative est une occasion
formidable pour nos jeunes. Elle reflète l'avis de s'engager de
construire un futur pour la participation démocratique, autant
qu'instrument pour le développement des droits humains et de la
communauté.
Le riforme istituzionali e le ragioni della specialità sono
state le tematiche affrontate mercoledì 5 marzo scorso, dalla I
Commissione Istituzione e autonomia, che ringrazio, ringrazio nella
persona del Presidente e di tutti i Commissari, per aver accolto la
mia richiesta di illustrare, congiuntamente al Presidente del
Consiglio regionale del Friuli Venezia Giulia, Franco Iacop, che è
anche coordinatore delle Regioni a Statuto speciale per la
Conferenza dei Presidenti delle Assemblee, il lavoro che stiamo
portando avanti all'interno della conferenza stessa. Si è trattato
di un incontro particolarmente proficuo, che ci ha permesso di
approfondire con tutti i gruppi consiliari la tematica della
valorizzazione della nostra Autonomia. Il tema, così come
comunicato informalmente a tutti i Capigruppo, verrà affrontato nel
corso di una seduta consiliare dedicata, che sarà convocata lo
stesso giorno, alla stessa ora, da tutti i Consigli regionali
d'Italia.
Questa proposta sarà discussa, di convocazione appunto, sarà
discussa nel corso dell'Assemblea plenaria della Conferenza dei
Parlamenti regionali, che si riunirà venerdì 14 marzo, alla quale
parteciperò, e ovviamente sarà mia premura informarvi subito,
informare il Consiglio regionale al riguardo.
Il 7 marzo questa Presidenza ha ricevuto l'atto di rinuncia
parziale dell'impugnativa promossa dal Presidente del Consiglio dei
Ministri, relativamente alla legge regionale 8 del 2013, recante
assestamento del bilancio di previsione per l'anno 2013. Essendo
state apportate consistenti modifiche con la legge finanziaria
2014-2016, tali da far venire meno il contrasto con le norme della
Costituzione. Copia dell'atto è a disposizione dei Consiglieri
presso la segreteria generale del Consiglio. Est-ce qu'il y a des
requêtes d'intervention? A demandé la parole le collègue
Donzel.
Donzel (PD-SIN.VDA)
- Grazie Presidente.
Apprendo con piacere del successo che ha avuto la partecipazione
del giovane valdostano all'iniziativa parlamentare con gli altri
giovani. Mi permetto di rimarcare ancora una volta che, come sempre
ricordiamo in questo Consiglio regionale, queste iniziative siano
molto positive e vorrei ricordare che da anni si sta lavorando a un
progetto, perché questi giovani sono scelti con dei criteri validi,
ci hanno sempre fatto ben figurare, e ho avuto modo di seguirne
alcuni. Sono veramente dei giovani in gamba, abbiamo da parecchi
anni intrapreso, già con il Presidente Cerise, un'attività sia
nell'APF sia nelle commissioni consiliari regionali, per arrivare a
fare eleggere ai giovani un Consiglio regionale dei giovani,
un
Conseil régional des jeunes.
È un obiettivo che dobbiamo ogni volta riproporci, perché la
pratica della nomina è una pratica che fino ad oggi ha dato
risultati positivi. Per il futuro, però, bisognerà maturare questa
scelta che in qualche modo non riusciamo a perfezionare. È una cosa
che deve di nuovo vederci attivi in questa direzione, perché sia
valorizzata ancora di più la partecipazione della Valle d'Aosta a
questi incontri ai quali, ricordo, per le altre Regioni e Stati
europei, partecipano giovani che sono eletti dagli altri giovani di
quella Regione. Grazie.
Presidente
- La parole au collègue Viérin Laurent.
Viérin L. (UVP)
- Merci Présidente.
Intervengo in merito alle riforme, all'interessante iniziativa
della I Commissione, sulla questione dell'evoluzione a livello
nazionale, di ciò che è l'assetto istituzionale, costituzionale e
normativo dell'Italia e soprattutto del ruolo delle Regioni a
Statuto speciale in questa evoluzione.
Ci fa piacere aver audito il Presidente del Friuli, aver
partecipato ai massimi dibattiti nazionali, ma in queste ore si sta
votando a Roma una riforma elettorale importante che molto
probabilmente ha anche delle incidenze - dai testi che abbiamo
ritrovato su Internet, dai dibattiti che esistono - sulla Valle
d'Aosta.
Sappiamo che l'articolo 47 dello Statuto, che è un articolo
elevato a rango costituzionale, essendo appunto una legge
costituzionale, prevede che agli effetti delle elezioni della
Camera del Senato, la Valle d'Aosta forma una circoscrizione
elettorale. Sappiamo che questo nel tempo ci ha consentito,
malgrado le leggi elettorali del "mattarellum" e del "porcellum",
di avere una nostra circoscrizione, nella forma di un sistema di
voto uninominale all'inglese, senza i resti. In questo momento si
vota, anzi questa mattina probabilmente si voterà questa riforma e
qual è stato il dibattito e l'apporto del Consiglio regionale,
Presidente Perron, della I Commissione consiliare su questa
cosa?
Le elezioni politiche si sono svolte un anno fa, i nostri cari
Parlamentari nelle gite che fanno da Aosta-Roma e da Roma-Aosta, si
sono degnati di presentarsi in I Commissione una volta sola. Io
sono andato a cercare i dibattiti in commissione e in aula e non
c'è stato e spero di essermi sbagliato - questa mattina ho chiesto
anche aiuto agli uffici del Consiglio - non ho trovato una traccia
di dibattito, di interventi dei nostri Parlamentari su questa cosa.
Non un intervento.
Allora, se non ho capito male, ci sono due testi che adesso sto
stampando, magari li metterò anche a disposizione dei colleghi. Uno
è favorevole, l'altro non è favorevole, i resti non sono più resti
che rimangono in Valle d'Aosta, ma molto probabilmente
contribuiscono all'apporto nazionale delle forze politiche.
Dico questo per dire che mi va bene, ci va bene che si inviti il
Presidente del Consiglio del Friuli, ma iniziamo a invitare i
nostri Parlamentari, che devono portare avanti le riforme
istituzionali con l'apporto del Consiglio regionale e non
rispondendo a loro stessi. Continuiamo a denunciare questa cosa da
settimane, per non dire da mesi, chiediamo sempre il coinvolgimento
della I Commissione. Abbiamo avuto l'esempio del bilancio, della
legge di stabilità dello Stato, in cui il Südtirol e il Trentino
hanno saputo ottenere, attraverso degli emendamenti, dei risultati
favorevoli per le loro comunità. Noi, attraverso un
tweet
,
di notte, abbiamo saputo che c'erano vantaggi per la Valle d'Aosta,
che poi non c'erano, perché c'era una virgola che qualcuno non
aveva letto e ancora oggi c'è una mancanza di condivisione su
queste cose.
Presidente Rini, anche lei, mi fa piacere che partecipi a tutte
queste riunioni a livello nazionale, ma magari faccia una
telefonata, si senta con questi Parlamentari. Mi rivolgo anche al
Presidente della Regione, eventualmente nelle sue comunicazioni,
perché il Presidente della Regione nelle sue competenze ha la
materia dei rapporti con lo Stato, quindi vorremmo sapere se
l'Ufficio elettorale regionale, se gli uffici competenti, se le
commissioni, almeno la maggioranza si è confrontata su questo?
Chiedo al Presidente Perron se magari sa darci lumi su questo,
se ci informa Presidente, perché io credo che i tempi della
politica in queste ore, in questi giorni, siano più veloci di
quelli delle riunioni o dei crismi della vecchia politica. Allora
chiediamo conto altrimenti poniamo al Presidente Perron e al
Presidente Rini una domanda: a cosa servono le commissioni e a cosa
serve quest'aula se siamo stati chiamati dal popolo valdostano
semplicemente per venire a ratificare quello che qualcuno assume in
quanto decisioni fuori da quest'aula.
Presidente
- Grazie collega Viérin. Collega Chatrian.
Chatrian (ALPE)
- Sì, grazie Presidente.
Presidente Rini, qualche settimana fa abbiamo affrontato in
quest'aula una giornata interessante per quanto riguarda le società
partecipate e controllate. Lei in quest'aula ha detto che avrebbe
cercato di controllare, verificare e soprattutto farsi garante per
i quesiti che noi Consiglieri poniamo alle varie strutture. In
questi 9 mesi di legislatura diverse volte abbiamo affrontato il
dossier Vallée d'Aoste Structure, la gestione dei suoi immobili, le
incapacità di queste aziende di dare delle risposte, di locare i
nostri beni industriali, a destinazione industriale e artigianale.
Il sottoscritto e la collega Morelli, quasi 2 mesi fa, hanno
richiesto una piccola memo, io dico una piccola memo, che qualsiasi
società che ha quasi 35 dipendenti dovrebbe avere all'istante, per
avere un prospetto sugli spazi disponibili dei 40 immobili che la
società gestisce, i locatari, il nome dei locatari, la piccola
superficie corrispondente a ogni locatario, l'affitto dovuto da
ogni locatario e i costi di gestione addebitati a ogni
locatario.
Son passati, Presidente Rini, 60 giorni, la struttura ci ha
risposto un mese e mezzo fa, dicendo che la nostra richiesta era
complessa e complicata e doveva elaborare questi dati. Ecco, le
chiedo Presidente Rini, noi non vogliamo farci prendere in giro da
questi personaggi, da personaggi nominati, ben pagati, ben
retribuiti che ad oggi non forniscono questi dati, a noi
fondamentali per poter esercitare il nostro mandato.
Società che in questo momento ha dei debiti annuali che superano
i 3 milioni di euro per la mal gestione, per l'inefficacia, per
l'incapacità e noi Consiglieri non abbiamo neanche la possibilità
di avere lo stato dell'arte. Le chiediamo un intervento subito,
celere, in modo che questa società che gestisce comunque soldi
pubblici, proprietà pubbliche, un Assessorato che è inerte,
dormiente, fornisca i dati perché a oggi noi non possiamo neanche
sapere e conoscere lo stato dell'arte. Questo la politica non può
più accettarlo. È un dibattito, una discussione fatta tre settimane
fa in quest'aula, quando sembrava che a tutti interessassero,
comunque, le cose che le società controllate e partecipate stanno
portando in campo. Le chiedo, veramente, di prendere in mano questo
piccolo dossier, perché è simbolico che questi nominati dalla
politica continuino a farsi gli affari loro e non gli affari dei
valdostani.
Président
- La parole au collègue Ferrero.
Ferrero (M5S)
- Grazie Presidente.
Era solo per fare una considerazione sul documento
dell'Assemblea plenaria dei Presidenti dei Consigli regionali. È
sicuramente apprezzabile, è stato uno studio, un contributo da
parte di tutti i Presidenti. Non vorrei però che ci fosse l'idea
che questo fosse oro colato. Questo documento contiene, ad esempio,
per quanto riguarda il Movimento Cinque Stelle, delle resistenze
sulla soppressione delle Province. Qui si dice chiaramente,
"ribadendo la contrarietà della soppressione delle province,
all'esterno di..." bla, bla, bla.
Ci sono dei punti che assolutamente non sono condivisibili, noi
vogliamo già subito mettere in chiaro che non si tratta di una
questione da fare all'unanimità, sarà una cosa da discutere, se ci
saranno delle variazioni. Questo è solo uno dei punti su cui noi
siamo completamente contrari e pertanto, pur apprezzando la
questione di analizzare, di esaminare il documento, ecco, che non
ci si venga a portare questo documento come la Bibbia, perché la
Bibbia è un'altra cosa. Solo questo, per chiarezza. Grazie.
Président
- A demandé la parole la collègue Morelli.
Morelli (ALPE)
- Merci, Madame la Présidente.
Intervengo anch'io sulle riforme e sul percorso che sta
avvenendo alla Camera in questi giorni e, come il collega Viérin,
anche noi saremmo curiosi di sapere qual è il contributo dei nostri
Parlamentari e qual è stata la posizione anche sulla votazione che
si è svolta ieri.
Credo che ieri si sia persa un'occasione per rendere l'Italia
una democrazia moderna, al pari delle altre democrazie europee. Non
si tratta di quote rosa colleghi, si tratta semplicemente di
garantire pari opportunità, parità di candidatura, non di elezione.
Quote rosa vorrebbe dire garantire una quota di elette. Qui si
tratta semplicemente di risolvere, di affrontare un deficit di
democrazia rappresentativa che nel nostro Paese esiste ancora.
Credo, e mi auguro, che il nostro Consiglio regionale saprà fare di
meglio e che, dopo la riforma degli Enti locali, che stiamo
affrontando in questo periodo in I Commissione, si metta mano alle
legge elettorale per le elezioni regionali. E lì, credo, che
potremo dimostrare se veramente questo Consiglio è degno del suo
ruolo e vorrà garantire che all'interno delle liste per le elezioni
regionali sia data uguale possibilità di elezione a uomini e
donne...non di elezione, pardon, di candidatura a uomini e donne,
che è una cosa diversa.
Poi, per le elezioni, ognuno dovrà fare valere i propri meriti e
le proprie competenze, ma credo che dare uguale possibilità a
entrambi i generi, di partecipare a una competizione elettorale,
che evidentemente è ancora viziata da arretratezza culturale, da
leadership politiche e partitiche, che sono ancora radicate a
pregiudizi che, a nostro modo di vedere, è giunto il momento di
superare. Grazie.
Président
- A demandé la parole le collègue Perron.
Perron (UV)
- Grazie.
Avevo capito collega, Presidente Rini, che non si parlava oggi
di questa materia, altrimenti avremmo certamente approfondito il
tema. Dal mio punto di vista non posso, collega Viérin, che
condividere la sua impostazione circa il necessario coinvolgimento,
per quello che ci compete, del Consiglio regionale.
Sull'incontro della I Commissione avremo modo di ritornarci ed
entrare nel merito. Dal mio punto di vista non posso far altro che
dar lettura di una lettera che ho firmato ieri mattina, di
richiesta di incontro al senatore e al deputato della Valle
d'Aosta.
"Richiesta di incontro con la I Commissione consiliare
competente e permanente. Egregi Parlamentari, nel corso della
riunione del 20 settembre 2013, in occasione dell'esame dei disegni
di legge costituzionale numero 42, recante modifiche agli statuti
delle Regioni ad autonomia speciale, concernenti la procedura per
la modificazione degli Statuti medesimi e 363, recante modifica
agli Statuti delle Regioni ad autonomia speciale, concernente la
procedura per la modificazione degli Statuti medesimi, era stata
riaffermata la validità del
c
onfronto e dello scambio di
informazioni con la I Commissione e la vostra disponibilità al
riguardo, alla luce di un interesse trasversale di tutte le forze
politiche presenti in Consiglio, sul tema delle riforme
istituzionali. È di questi giorni l'avvio dell'iter della nuova
legge elettorale per la Camera e del dibattito sulla riforma del
Senato del Titolo V della Costituzione. A tal fine, quindi, di
conoscere lo stato dell'arte delle riforme costituzionali in
discussione al Parlamento e di discute
re e sviluppare
congiuntamente delle considerazioni sul tema, chiedo la
disponibilità delle Signorie Vostre a voler incontrare la
commissione, per riferire in ordine alle problematiche sopra
evidenziate. Ringraziando per il riscontro che vorrete cortesemente
dare a questa richiesta, porgo distinti saluti"
.
Da parte mia non posso che riaffermare la piena e totale volontà
della commissione a svolgere il suo ruolo, perlomeno di
informazione, di conoscenza circa un percorso di riforme che
ovviamente deve poter vedere il contributo che le forze politiche
vogliono dare su questo tema. In quanto Presidente della
commissione, ritengo di aver svolto, per quel che mi competeva, il
mio ruolo. L'ho avanzato anche in occasione, se vi ricordate
colleghi, dell'incontro della I Commissione con il Presidente: ho
sottolineato il fatto che, insomma, quest'aula vede due poltrone
che sono riservate al Deputato e al Senatore della Valle d'Aosta e
sarebbe buona prassi se i nostri Parlamentari trovassero delle
occasioni concordate con la Presidenza del Consiglio in cui, sul
tema delle riforme, sul tema delle questioni che riguardano da
vicino i rapporti tra la Valle d'Aosta e lo Stato italiano,
trovassero, perché no, dei momenti di informazione e di confronto
diretto con il Consiglio regionale.
Nulla in contrario, anzi ben venga, lo auspico allo stesso modo,
che vi sia un rapporto diretto, continuo, costante con la I
Commissione, che è quella competente per trattare il tema delle
riforme. Credo che avrebbe un valore politico, istituzionale e
costituzionale da un punto di vista giuridico, ancora più forte, se
i nostri due Parlamentari trovassero dei momenti di confronto
direttamente con l'aula. Quindi, rilancio, qui, pubblicamente,
questa proposta che avevo fatto, quale Presidente della I
Commissione, nell'incontro con il coordinatore delle speciali, per
ribadire la nostra volontà di avere, con i Parlamentari, sui temi
che riguardano la Valle d'Aosta, un confronto continuo e costante
affinché in quest'aula, che è il centro del dibattito politico,
dove la politica può esprimere le sue opinioni, anche per quel che
riguarda i rapporti con Roma, trovi dei momenti di confronto e dei
momenti di ampio e approfondito dibattito.
Presidente -
Grazie collega Perron. La parola al collega
Bertschy.
Bertschy (UVP)
- Merci Madame la Présidente.
Un piccolo chiarimento e anche per dare la possibilità di capire
il perché si sta sviluppando un dibattito. Con il Presidente Rini
ieri ci siamo sentiti come Capigruppo e siamo stati informati che
il documento che avremmo voluto discutere insieme verrà discusso
probabilmente venerdì, e ci sarà occasione per fare una discussione
un po' più ufficiale per prendere posizione.
Cosa diversa è invece oggi, come bene ha detto il collega
Viérin, nel valutare quali sono i rapporti che abbiamo con le
istituzioni, con il Parlamento, attraverso i nostri rappresentanti.
Da tempo sollecitiamo un interesse verso il ruolo del Consiglio
regionale, verso il ruolo dei Consiglieri, soprattutto sollecitiamo
la possibilità di avere un dibattito, un confronto, un confronto
costante. Oggi la politica ha giustamente dei tempi che sono molto
diversi dai tempi di discussione che noi ci diamo. Avvengono
decisioni che a volte non sono neanche discusse nelle sedi
politiche e quindi non potersi confrontare è un'occasione mancata,
tra l'altro su cose che avvengono anche in termini molto concreti.
Il Presidente della Giunta ha dovuto difendersi pubblicamente da un
attacco "politico" di un Senatore della Repubblica, e il nostro
Senatore non ha più detto niente rispetto a questo argomento.
E allora, bene fa il Presidente a difendere gli interessi della
nostra Regione, nella conoscenza delle cause che ha, ma quelle
leggi sono state votate da persone diverse. Ci piacerebbe sentire
il parere del nostro Senatore a riguardo, perché è chiaro che la
confusione è tanta, eppure si cerca di fare chiarezza all'interno
di questo "dibattito" sui 521 milioni che ormai si trascina da
parecchi mesi. Fa bene, quindi, il Presidente Ego Perron a
sollecitare l'appartenenza di quelle sedie a due ruoli che abbiamo
visto nella fase di elezione del Consiglio e poi abbiamo visto per
le pubbliche relazioni o per i dibattiti, soprattutto, della
Giunta.
Quindi, quelle due sedie sarebbe bello vederle, nel limite del
possibile, negli impegni di tutti, delle difficoltà che ci sono ad
essere presenti, soprattutto quando ci sono dei momenti nei quali
il Consiglio regionale ha bisogno di trovare delle risposte a cose
che conosce meno, perché non siamo a Roma a dibattere, a discutere
e non conosciamo le cose che vengono discusse. Fa piacere quindi,
rilevare che il Presidente della I Commissione ha raccolto
l'invito, addirittura ieri ha già scritto una lettera al riguardo,
speriamo che non siano quelle situazioni che poi - se ci si
dimentica di sollecitare come gruppi di minoranza - si perdono nel
vuoto e ci rivediamo a richiamarle poi tra un annetto. È
necessario, quindi, fare fronte comune, conoscere gli argomenti che
sono in discussione, far sì che il Consiglio regionale faccia un
percorso insieme ai nostri rappresentanti, noi li chiamiamo "nostri
rappresentanti", per far sì che la Regione, la nostra Regione,
possa difendersi attivamente in questa fase di grande, grande
difficoltà, soprattutto per le Regioni a Statuto speciale.
Président
- Merci. Pas d'autres? La parole au collègue
Viérin Laurent.
Viérin L. (UVP)
- Merci Madame la Présidente.
Avremmo gradito avere qualche risposta anche da lei, al di là
del Presidente Perron, visto che lei ha organizzato questo
incontro, ha partecipato ai tavoli delle riforme ed è stata
interpellata su questo punto, per esprimere almeno un pensiero, se
mai ce lo avesse.
Ringrazio, invece, il collega Perron, anche se sappiamo che i
tempi delle lettere...abbiamo la lettera mandata a Frigerio, ci ha
messo sei mesi per fargli restituire il premio, quindi, speriamo
che questo incontro con i Parlamentari sia un po' più rapido. Al di
là delle lettere che la I Commissione deve mandare, è un dovere
istituzionale che i nostri Parlamentari devono avere e una
delicatezza e un garbo nei confronti del Consiglio regionale. Il
procedimento è inverso: sono loro che nei momenti di urgenza, nei
momenti cruciali di riforme devono dire "un attimo, ci vediamo",
poi se c'è il Consiglio, se c'è la commissione, se c'è anche solo
qualcuno disposto a incontrarli, ad esempio i Capigruppo, si fa la
riunione. Non è che dobbiamo seguire i crismi della politica per
forza o della corrispondenza, con persone che si sentono
probabilmente tutte le settimane.
Noi eravamo rimasti alla
Vallé d'Aoste avant tout
, la
schiena dritta, ci accontentiamo di un raccordo, quando c'è un
problema che riguarda la Valle d'Aosta, loro devono rispondere alla
Valle d'Aosta, alla comunità in
primis
, e noi, attraverso
questo Consiglio regionale, siamo la comunità. Non capiamo, allora,
perché non succede, credo che chi è stato in Parlamento in questi
decenni lo abbia sempre fatto, non è un problema di cui
miracolosamente ci accorgiamo.
Crediamo che a Roma sia giunta l'ora di mettersi in moto per i
nostri due Parlamentari. Si devono mettere in moto, leggendo i
dossier, cercando di stare sul pezzo, cercando di essere al passo
con queste riforme che ci sono, essendo i portavoce di tutta la
comunità valdostana. Abbiamo perso la questione della fiscalità,
perché l'abbiamo persa quell'occasione. In questi giorni basta
leggere i giornali del Trentino e del Südtirol per capire che loro
stanno dando attuazione a tutte queste materie di cui hanno avuto
beneficio, attraverso la legge di stabilità.
I nostri non c'erano, non avevano capito, non avevano letto, qui
nessuno sapeva niente, sospensioni...ma che testo ci sarà? Non so,
a questo punto visto che ci sarà la riforma aboliamo il collegio
della Valle d'Aosta. Cosa serve avere dei Parlamentari? A cosa
serve?
Sono ancora lì che stanno cercando i 521 milioni di euro e non
sanno dove sono. Viene un senatore e dice che ci sono, il
Presidente dice di no. I Parlamentari non si sa dove siano, saranno
ancora lì che li cercano questi soldi, chissà magari, magari li
troveranno anche. Fatto sta, che qui, visto che il Presidente Rini
che ha parlato di un Consiglio uguale, cioè convocato nel medesimo
momento in tutta Italia, pensiamo a un Consiglio straordinario e
parliamo di legge di legge, di riforme costituzionali, di
autonomia.
Intanto, se vengono anche i nostri Parlamentari per una volta
avrete un numero adeguato per...la maggioranza sarà aumentata di
due numeri. Si potrà di nuovo avere un equilibrio che vi fa
piacere. Al di là delle battute, crediamo che questo Consiglio
regionale sia completamente esautorato in questo momento. Lei,
Presidente Rini, è il Presidente di nessuno, capisce? È il
Presidente di nessuno" Perché, sì, fa i suoi viaggi, fa queste
riunioni, ma che voce porta avanti? La voce di chi? Se poi questo
viene completamente dimenticato nelle riforme che vengono portate a
Roma.
Si interroghi, quindi, anche sul suo ruolo, al di là del nostro
interrogarci sul ruolo che stiamo svolgendo in quest'aula e nelle
commissioni, che anche quelle ci chiediamo cosa servano.
In conclusione, Presidente Rini, al di là delle risposte del
Presidente Perron, riconducendo un po' i ruoli che ognuno di noi ha
in quest'aula, le chiediamo di farsi interprete anche lei nelle
riunioni, nei
pourparler
e in tutte le riforme
costituzionali che stanno coinvolgendo le Assemblee parlamentari
italiane...di avere un minimo di raccordo anche con i nostri
Parlamentari. Altrimenti saremo ancora qui a scrivere lettere,
affinché questi si presentino e quando si presenteranno la legge
elettorale sarà già stata approvata, al di là di ciò che
sicuramente sarà mantenuto in termini di riforme costituzionali - è
una norma che ha valenza costituzionale, quindi sicuramente - ma è
una questione di principio. Anche sulla questione delle quote rosa,
che idea è stata portata avanti? Piuttosto che su altri argomenti.
Sono delle riforme importanti e visto che ci interroghiamo noi
Consiglieri, vorremmo anche sapere cosa pensano i nostri
Parlamentari.
Presidente
- Grazie collega Viérin.
La ringrazio anche per il suggerimento e le assicuro che ogni
giorno, con molta umiltà, cerco di interrogarmi sul mio ruolo.
Ognuno opera nelle proprie sedi per quello che è il proprio ruolo,
che è stato chiamato a ricoprire. Ho ritenuto opportuno condividere
con la I Commissione consiliare, quindi dove c'è la rappresentanza
di tutte le forze politiche, quello che è il ruolo che sono stata
chiamata a svolgere, che sto portando avanti, nel tavolo che mi
appartiene, che è quello della Conferenza dei Presidenti delle
Assemblee. Stiamo parlando di cose, come giustamente il collega
Bertschy ha ben evidenziato, di cose molto diverse. Naturalmente il
coinvolgimento dei Parlamentari non può che essere auspicabile e
come ha giustamente suggerito, sarà mia premura chiedere la
presenza in aula, nel caso appunto di una convocazione di un
Consiglio tematico sulla questione delle riforme istituzionali.
Altri? Se non ci sono altri possiamo passare al punto 2
all'ordine del giorno. Collega Chatrian. Vi invito poi solo a
prenotarvi, così...prego.
Chatrian (ALPE)
- Sì, Presidente.
Con garbo, ho aspettato sinceramente una sua risposta, per
quello che ho aspettato qualche secondo in più. I quesiti che
abbiamo posto non sono sulle riforme, ma su dei temi molto pratici,
che hanno delle ricadute molto importanti. Aspettavo, quanto meno,
gentilmente, signora Presidente, una sua risposta, dato che abbiamo
posto un problema per noi importante. A oggi non abbiamo risposte
da questa società, la situazione è gravissima per quanto riguarda
le ricadute industriali e artigianali e l'inefficienza e
l'incapacità di tale società. Avremmo gradito, quanto meno, una
piccola, una risposta, se gentilmente, tarda mattinata o questo
pomeriggio, lei si fa garante di questo Consiglio. Ecco perché ho
aspettato a prendere la parola.
Presidente
- Certo collega Chatrian, ha ragione. Oggi
invieremo un nuovo risollecito. Le ricordo che al nostro sollecito,
avevano risposto che chiedevano un'ulteriore tempistica. Chiederemo
quale tempistica intendono loro per ulteriore dilazione del tempo e
chiederemo una risposta rapida sui suoi quesiti. Collega Chatrian,
prego.
Chatrian (ALPE)
- Presidente Rini, le chiedo solo di non
prenderci per stupidi. Il nostro sollecito è di due mesi fa.
Abbiamo chiesto quattro quesiti puntuali sui 40 immobili che
gestisce Vallée d'Aoste Structure. Per favore, non ci prenda per
stupidi e faccia il suo ruolo, noi facciamo il nostro.
Presidente
- Punto 2 all''ordine del giorno.
