Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 267 del 14 novembre 1970 - Resoconto
OGGETTO N. 267/70 - Strada Champdepraz-Chevrère.
(Interpellanza)
Rollandoz (D.P.)
- Dato che è un'opera iniziata da
parecchi anni, mi sono fatto fare una relazione dall'ufficio.
La lunghezza totale della strada di Chevrère, partendo dal
Comune di Champdepraz nel vallone di Chevrère, è di 8.495 metri, di
cui il tratto eseguito è di 6.200 metri, rimangono 2295 metri da
eseguire...
(voce di Pedrini)
...6.200 metri, i lavori di
costruzione della strada di Chevrère con partenza dal capoluogo
sono stati iniziati nell'autunno del 1959, mediante l'istituzione
di un cantiere di lavoro. Il tratto della zona dalla Ruine, le
cosiddette frane, verso Chevrère è stato iniziato il 23 settembre
di quest'anno, con un potente mezzo meccanico a disposizione
dell'Amministrazione regionale.
Il tracciato dell'ultimo tronco della strada, e cioè dalla Ruine
al villaggio Villa, è stato studiato in modo da servire tutti gli
abitati della zona, Barbustel, Covarey, Chantonet e Ville ad
eccezione di Capiron che potrà essere allacciato alla nuova
rotabile con l'allargamento dell'attuale mulattiera.
I lavori di sbancamento dell'ultimo tronco dovevano essere
portati a termine, secondo le previsioni, entro la fine di novembre
di quest'anno, senonché, a causa di alcuni proprietari che non
lasciano occupare i propri terreni, i lavori sono stati
momentaneamente sospesi.
Per poter esprimere un giudizio sul proseguimento della strada
dal villaggio Ville verso la zona dei grandi laghi è necessario che
il Comune provveda alla redazione di un progetto, poi è anche
necessario vedere se il Comune lo ritiene opportuno, e
conseguentemente la Regione, prima il Comune e conseguentemente la
Regione.
Il costo sostenuto dall'Amministrazione regionale a tutt'oggi
per l'esecuzione dei soprammenzionati lavori ammonta a complessivi
140 milioni, con l'istituzione di n. 7 cantieri di lavoro, di cui
uno in corso, per lire 49.200.000.
Con appalti sono stati asfaltati quattro tronchi per 85 milioni
e lire 6 milioni in economia. Pertanto abbiamo un totale a carico
dell'Amministrazione regionale di 140.200.000 e 15.300.000 la quota
dello Stato per il cantiere di lavoro.
Certo che se questi proprietari che si sono opposti e hanno
interrotto i lavori avessero accettato di lasciare passare la
strada, a quest'ora saremmo a buon punto, mentre adesso abbiamo
dovuto sospendere tutto, in attesa che il Comune provveda o a
espropri o a trovare amichevoli accordi con questi proprietari.
Pedrini (P.L.I.)
- ...soltanto per poter segnare, se no
poi perdo come prima e non arrivo, quindi chiedo scusa un attimo
soltanto.
Desidererei essere chiarito in due punti. Il primo sarebbe cosa
sono, non ho capito bene, dei mezzi meccanici non della regione,
vorrei essere chiarito su quello. Il secondo punto, scusi, io le
faccio le due domande, il secondo punto è questo: dove,
esattamente, in quale regione i proprietari non desiderano lasciare
passare questa strada.
Rollandoz (D.P.)
- Il nome della regione non so
dirglielo, Rovarey, ecco. Io mi sono recato sul posto, però non so
il nome.
Pedrini (P.L.I.)
- ...una riunione dei proprietari che
non lasciano passare?
Rollandoz (D.P.)
- I proprietari, abbiamo richiesto anche
come Amministrazione regionale, prima chiedevano dei muri, li
abbiamo garantiti, dopo che abbiamo garantito tutti i muri di
sostegno, hanno detto no, non firmiamo.
Abbiamo dei mezzi meccanici messi a disposizione
dell'Amministrazione regionale, che non ci costano e noi li
utilizziamo.
Vuole che sia più chiaro?
Pedrini (P.L.I.)
- ... questi mezzi, ma vorrei sapere a
quali fini, perché.
Rollandoz (D.P.)
- Voleva fare una dimostrazione di un
mezzo nuovo. L'ha messo a disposizione dell'Amministrazione
regionale su interessamento dell'Assessore che mi ha preceduto
Manganoni e con questo mezzo meccanico siamo andati avanti.
Pedrini (P.L.I.)
- Un mezzo meccanico?
Rollandoz (D.P.)
- Uno.
