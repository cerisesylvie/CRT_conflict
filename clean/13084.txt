Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4040 del 10 dicembre 1992 - Resoconto
OGGETTO N. 4040/IX Disegno di legge: "Ulteriore
rifinanziamento per l'anno 1992 della legge regionale 8 ottobre
1973, n. 33, e successive modificazioni ed integrazioni, recante la
costituzione di fondi regionali di rotazione per la promozione di
iniziative economiche nel territorio della Valle d'Aosta".
Presidente
Ha chiesto di parlare il Consigliere Bajocco,
ne ha facoltà.
Bajocco (PCI-PDS)
Mi è stato consigliato di non
leggere la relazione. Di sintetizzarla. Questo è un disegno di
legge del 1973 dove si finanziano i villaggi rurali e gli alberghi.
L'importo che noi oggi andiamo ad approvare è di 13.500 milioni di
lire. Le domande in corso cominciano leggermente a diminuire. E'
una legge che ha dato delle risposte positive perché ha permesso
agli albergatori e a tanti villaggi di fare delle ristrutturazioni.
Per questa ragione chiedo al Consiglio di votarla.
Presidente
Dichiaro aperta la discussione generale. E'
stato presentato un emendamento da parte dell'Assessore al bilancio
e finanze Lavoyer, relativo all'articolo 2. Si tratta di un
emendamento aggiuntivo, di definizione tecnico-finanziaria del
disegno di legge.
Presidente
Si passa all'esame dell'articolato. Do
lettura dell'articolo 1:
Articolo 1 1. La legge regionale 8 ottobre 1973, n. 33, e
successive modificazioni ed integrazioni, concernente la
costituzione di fondi regionali di rotazione per la promozione di
iniziative economiche nel territorio della Valle d'Aosta, è
ulteriormente rifinanziata, per l'anno 1992, con lo stanziamento
complessivo di lire 13.500 milioni, da ripartire come
segue:
a) per gli interventi di cui al Capo I (Provvidenze per il
recupero di centri e nuclei abitati)
lire 6.500.000.000
b) per gli interventi di cui al Capo II (Provvidenze per il
turismo)
lire 7.000.000.000
Presidente
Pongo in votazione l'articolo 1.
Esito della votazione:
Presenti : 28
Votanti: 19
Favorevoli: 19
Astenuti: 9 (Aloisi, Beneforti, Gremmo, Lanièce, Limonet,
Pascale, Riccarand, Ricco e Trione)
Il Consiglio approva.
Presidente
Do lettura dell'articolo 2:
Articolo 2 1. L'onere complessivo di lire 13.500 milioni
derivante dall'applicazione della presente legge che graverà sui
capitoli 63520, per lire 6.500 milioni, e 65200 per lire 7.000
milioni, della parte spesa del bilancio preventivo della regione
per l'esercizio finanziario 1992.
2. Alla copertura dell'onere di cui al comma uno si provvederà
mediante riduzione di lire 1.500 milioni del capitolo 65920 "Spese
per restauri e manutenzione di beni mobili ed immobili di interesse
artistico e storico", di lire 10.000 milioni del capitolo 69300
"Quota interessi per ammortamento di mutui da contrarre2 e di lire
2.000 milioni del capitolo 69320 "Quota capitale per ammortamento
di mutui da contrarre" del bilancio preventivo della Regione per
l'esercizio finanziario 1992.
Presidente
All'articolo 2 c'è un emendamento
aggiuntivo di cui do lettura:
Emendamento "In deroga all'articolo 44, comma 5, della legge
regionale 27 dicembre 1989, n. 90, come sostituito dall'articolo 6
della legge regionale 7 aprile 1992, n. 16 sono autorizzate le
variazioni di bilancio indicate al successivo articolo 3."
Presidente Ha chiesto di parlare il Consigliere Riccarand,
ne ha facoltà.
Riccarand (VA)
Questi emendamenti finanziari sono
molto discutibili nella loro legittimità, non vorrei diventassero
una abitudine. Avevamo fatto una legge sull'ordinamento
finanziario, una legge di bilancio che prevedeva che dopo il 30
ottobre non si potevano più fare variazioni di bilancio.
Succedeva tutti gli anni che non si riusciva a rispettare questa
regola ed allora l'anno scorso è stata modificata, dal 30 ottobre,
abbiamo portato la data alla fine di novembre, ora non rispettiamo
neanche più la fine di novembre.
Arriviamo a dicembre a presentare variazioni di bilancio, dopo
che è già stata presentata la legge di bilancio.
A mio parere siamo fuori dal seminato. Voterò contro questo
emendamento.
Presidente
Ha chiesto di parlare il Consigliere
Pascale, ne ha facoltà.
Pascale (PSI)
Anche noi ci asteniamo su questa legge,
su tutti i provvedimenti legislativi che verranno portati nel corso
di questo mese, senza entrare nel merito. Perché sul merito noi
siamo d'accordo. E' una questione di principio, perché si va al di
là delle norme fissate dalla legge di bilancio.
Presidente
Pongo in votazione l'emendamento all'articolo
2.
Esito della votazione:
Presenti : 28
Votanti: 21
Favorevoli: 19
Contrari: 2
Astenuti: 7 (Beneforti, Lanièce, Limonet, Pascale, Riccarand,
Ricco e Trione)
Il Consiglio approva.
Presidente
Pongo in votazione l'articolo 2 nel testo
così emendato:
Articolo 2 1. L'onere complessivo di lire 13.500 milioni
derivante dall'applicazione della presente legge graverà sui
capitoli 63520, per lire 6.500 milioni, e 65200 per lire 7.000
milioni, della parte spesa del bilancio preventivo della regione
per l'esercizio finanziario 1992.
2. Alla copertura dell'onere di cui al comma uno si provvederà
mediante riduzione di lire 1.500 milioni del capitolo 65920 "Spese
per restauri e manutenzione di beni mobili ed immobili di interesse
artistico e storico", di lire 10.000 milioni del capitolo 69300
"Quota interessi per ammortamento di mutui da contrarre" e di lire
2.000 milioni del capitolo 69320 " Quota capitale per ammortamento
di mutui da contrarre" del bilancio preventivo della regione per
l'esercizio finanziario 1992.
3. In deroga all'articolo 44, comma 5, della legge regionale 27
dicembre 1989, n. 90, come sostituito dall'articolo 6 della legge
regionale 7 aprile 1992, n. 16 , sono autorizzate le variazioni di
bilancio indicate al successivo articolo 3.
Esito della votazione:
Presenti : 28
Votanti: 21
Favorevoli: 19
Contrari: 2
Astenuti: 7 (Beneforti, Lanièce, Limonet, Pascale, Riccarand,
Ricco e Trione)
Il Consiglio approva
Presidente
Do lettura dell'articolo 3:
Articolo 3 1. Alla parte spesa del bilancio di previsione
della Regione per l'esercizio finanziario 1992 sono apportate le
seguenti variazioni sia in termini di competenza sia in termini di
cassa:
a) variazione in diminuzione:
Cap. 65920 "Spese per restauri e manutenzione di beni mobili ed
immobili di interesse artistico e storico"
lire 1.500.000.000
Cap. 69300 "Quota interessi per ammortamento di mutui da
contrarre"
lire 10.000.000.000
Cap. 69320 "Quota capitali per ammortamento di mutui da
contrarre"
lire 2.000.000.000
b) variazione di aumento:
Cap. 63520 "Spese per finanziamenti sui fondi regionali di
rotazione istituiti per lo sviluppo delle iniziative economiche in
Valle d'Aosta (Capo I - Villaggi rurali). Legge regionale 8 ottobre
1973, n. 33, e successive modificazioni ed integrazioni"
lire 6.500.000.000
Cap. 65200 "Spese per finanziamenti sui fondi regionali di
rotazione istituiti per lo sviluppo di iniziative economiche (Capo
II - Alberghi) Legge regionale 8 ottobre 1973, n. 33, e successive
modificazioni ed integrazioni
lire 7.000.000.000
Presidente
Pongo in votazione l'articolo 3.
Esito della votazione:
Presenti: 28
Votanti: 19
Favorevoli: 19
Astenuti: 9 (Aloisi, Beneforti, Gremmo, Lanièce, Limonet,
Pascale, Riccarand, Ricco e Trione)
Il Consiglio approva.
Presidente
Do lettura dell'articolo 4:
Articolo 4 1. La presente legge è dichiarata urgente ai sensi
del comma tre dell'articolo 31 dello Statuto speciale ed entrerà in
vigore il giorno successivo a quello della sua pubblicazione nel
Bollettino Ufficiale della Regione.
Presidente
Pongo in votazione l'articolo 4.
Esito della votazione:
Presenti: 28
Votanti: 19
Favorevoli: 19
Astenuti: 9 (Aloisi, Beneforti, Gremmo, Lanièce, Limonet,
Pascale, Riccarand, Ricco e Trione)
Il Consiglio approva.
Presidente
Pongo in votazione la legge nel suo
complesso.
Esito della votazione.
Presenti: 28
Votanti: 19
Favorevoli: 19
Astenuti: 9 (Aloisi, Beneforti, Gremmo, Lanièce, Limonet,
Pascale, Riccarand, Ricco e Trione)
Il Consiglio approva.
