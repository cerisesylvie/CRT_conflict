Classificazione
CONSIGLIO REGIONALE
Attività consiliare d'aula



Oggetto del Consiglio n. 1253 del 10 giugno 2015 - Resoconto
OBJET N° 1253/XIV - Communications du Président de la
Région.
Président
- La parole au Président de la Région.
Rollandin (UV) -
Buongiorno, grazie Presidente.
Nella giornata di ieri, martedì 9 giugno, il Ministero
dell'interno ci ha comunicato che 50 profughi provenienti da
Catania sarebbero arrivati in Valle d'Aosta a bordo di un pullman
nel tardo pomeriggio. Dopo aver ribadito l'assenza di posti
disponibili, ci siamo comunque attivati per dare un'accoglienza
dignitosa a queste persone. Sono state contattate pertanto le
cooperative sociali che gestiscono le strutture di accoglienza già
attive: la Caritas ha comunicato di non avere posti disponibili, la
Cooperativa La Sorgente ha comunicato di poter accogliere solo tre
persone. Siccome il pullman in arrivo aveva disposizioni di portare
50 profughi in un unico posto e poiché occorreva provvedere
celermente ad un primo
screening
sanitario prima di inserire
i profughi in qualsiasi tipo di struttura, la soluzione più
appropriata per risolvere l'emergenza è stata quella proposta dalla
Cooperativa Leone Rosso incentrata nel comune di Verrès. Si tratta
di una sistemazione provvisoria e di emergenza che potrà essere
rivista una volta terminate le procedure amministrative previste
dall'avviso pubblico per il reperimento dei nuovi dispositivi di
accoglienza fino ad un massimo di 141, lanciato la scorsa
settimana; comunque sono già state fatte per tutti le visite
mediche immediatamente da parte degli uffici competenti e quindi si
provvederà alla parte amministrativa. Grazie.
Presidente -
Ha chiesto la parola il collega Gerandin, ne
ha la facoltà.
Gerandin (UVP) -
Merci Président.
A seguito delle comunicazioni del Presidente, volevamo solo
capire anche se c'era...e quali erano le novità in merito al
discorso dell'accoglienza dei profughi rispetto a quanto avevamo
appreso anche dagli organi di comunicazione nazionali e
quant'altro, prima della tornata elettorale dove c'era comunque un
atteggiamento diverso. Soprattutto volevamo capire come e quali
erano e se c'erano stati degli accordi in merito che prevedessero
dei criteri di ripartizione, un obbligo, anche perché ormai
quotidianamente sentiamo Presidenti di Regioni che hanno delle
posizioni totalmente diverse nel panorama italiano. Noi volevamo
capire qual era la posizione per quello che riguarda la Valle
d'Aosta, anche perché lei, Presidente, tra le altre cose svolge
anche la funzione prefettizia. Da altre parti c'è questo contrasto
tra presidenti e prefetti, noi che abbiamo la figura del Presidente
che ricopre anche la figura prefettizia vorremmo capire qual è
l'atteggiamento, se ci sono degli accordi in essere e come ci si
sta muovendo, quali saranno i numeri in previsione e se ci saranno
dei numeri ad aumentare...a seguito anche del numero di questi
profughi che continuano ad arrivare in maniera...
Presidente
- Un po' di silenzio, per cortesia.
Gerandin (UVP) -
...il nostro era solo un intervento in
questo senso per capire perché a distanza di poco tempo abbiamo
avuto delle prese di posizione totalmente diverse. Vorremmo capire
se c'era una presa di posizione definitiva in questo senso.
Grazie.
Presidente -
Grazie collega. La parola al collega
Ferrero.
Ferrero (M5S) -
Grazie Presidente.
Sulla questione su cui è intervenuto già il collega io vorrei
avere delle rassicurazioni da parte del Presidente della Regione in
qualità di Prefetto dato che è stato molto discusso il fatto di
dare un'accoglienza dignitosa ai profughi e a me sono pervenute
delle foto che riguardano l'edificio nel quale dovrebbero essere
accolti presumibilmente i profughi e effettivamente...persiane
rotte, addirittura dei vetri rotti, un edificio che appare così
fatiscente. Allora volevo avere una garanzia che magari quanto mi è
stato inviato non corrisponde a realtà, oppure se è stata fatta una
verifica riguardo alle condizioni dell'edificio, perché, dopo tanto
parlare, dopo tanto dire:
"non abbiamo strutture adeguate"
,
se effettivamente la casa fosse questa...beh, io purtroppo non
posso farla vedere se non sul computer, ma, insomma, è decisamente
mal ridotta. Allora, sono stato profeta di sventura quando dicevo
che la Leone Rosso poi avrebbe accolto tutti i profughi, cosa che
puntualmente, detta in Consiglio, si è avverata, perché alla fine
chi si è preso i profughi è la Leone Rosso e non si è comunque
neanche tentato, come hanno fatto in altre regioni, di fare
un'accoglienza di tipo diffuso, che era un tentativo, che, secondo
noi, doveva essere esperito, perché poteva anche contribuire ad un
fattore di integrazione migliore, perché se adesso sbattiamo questi
50 poveracci a Verrès...insomma, mettiamo anche effettivamente la
comunità locale in una situazione che è una situazione dal punto di
vista numerico comunque che non è da sottovalutare e che potrebbe
in ipotesi creare dei malumori, perché ovviamente i cittadini di
Verrès diranno: "perché i 50 sono arrivati da noi?". Ecco che si
profila quindi la solita gestione improvvisata dell'ennesima
emergenza, che poi si ripercuote poi con fiammate eventuali di
razzismo che non sono razzismo. Qui la gente è effettivamente
scocciata, perché non si capisce se c'è una regia per queste cose,
se qualcuno decide, se qualcuno controlla, se qualcuno verifica,
prima si dice: "non abbiamo il cinque stelle", poi se
l'edificio...io chiedo al Presidente: c'è stato qualcuno della
Prefettura, qualcuno dell'Amministrazione che ha controllato
l'edificio? Perché se l'edificio è questo, accidenti, 34-35 euro a
profugo per un posto del genere mi sembra effettivamente un po'
tanto.
Presidente -
La parola alla collega Morelli.
Morelli (ALPE) -
Merci Président.
La questione dell'accoglienza dei profughi è una questione
estremamente seria, che è già stata affrontata a più riprese nel
Consiglio regionale. Dopo la fase pre-elettorale, che ha visto il
Presidente Rollandin affermare categoricamente che non c'era
disponibilità di posti per accogliere altri profughi in Valle, dico
fase pre-elettorale, perché credo che la sensazione di tutti sia
stata che quello era un proclama strumentale alle elezioni, oggi
apprendiamo che invece questa disponibilità oggi c'è. Noi
chiediamo, come gruppo di ALPE, che venga convocata la Commissione
competente, quindi io penso che sia la V Commissione, affinché
tutti i chiarimenti che hanno chiesto anche i colleghi vengano
esplicitati in modo chiaro in Commissione. Chiediamo quindi al
Presidente - e presumiamo anche al dirigente, al dottor Vitaliano
Vitali - che venga in Commissione a spiegarci quali sono i criteri
per l'assegnazione e quali sono i criteri per i quali i vari
organismi del terzo settore danno la disponibilità per
l'accoglienza dei profughi. È qualcosa di estremamente serio, che
non va strumentalizzato in alcun modo, ma riteniamo che la nostra
Regione debba fare la sua parte come le altre Regioni italiane e
quindi siamo a sollecitare, Presidente, un incontro chiarificatore
su quest'argomento. Grazie.
Presidente -
Grazie collega. La parola al collega Laurent
Viérin.
Viérin L. (UVP) -
Merci Monsieur le Président.
Volevamo solo avere un chiarimento da parte del Presidente, ma
l'appello è rivolto anche al Presidente del Consiglio, abbiamo
discusso durante lo scorso Consiglio della questione della riforma
della scuola e avevamo richiesto un impegno a poter...al di là di
condividere in V Commissione, Commissione che nel giro di 15 giorni
non è stata convocata...sul percorso anche con i Parlamentari.
Allora, in assenza di rapporto con i Parlamentari e visti tutti i
problemi ieri in Senato...in Commissione Senato c'è stato il
pareggio e non è...diciamo che c'è stato uno stop per quanto
riguarda questa cosiddetta "Buona scuola", che, secondo noi, di
buono non ha nulla. Vorremmo sapere se almeno il Governo ha avuto
contatti con il Senatore per capire qual è l'orientamento, perché
questa nostra presa di posizione...abbiamo cercato di condividere
con la maggioranza un percorso al fine di non fare polemica
sterile, ma per dire: "benissimo, chi è in Parlamento rappresenti
la Valle d'Aosta tutta intera e non una parte e che ci sia
condivisione almeno con quest'aula attraverso la Commissione",
questo non è stato fatto e nessuno ha convocato le commissioni,
nessuno si è premurato di capire se c'è un raccordo tra chi ci
rappresenta a Roma e le istituzioni locali. Noi vorremmo almeno
sapere, visto che nei prossimi giorni ci sarà comunque quest'iter
che avanza in Senato, qual è la posizione, ecco, almeno che ci sia
un raccordo - questo è l'invito - da parte del Governo con il
nostro Senatore, ma soprattutto che ci si metta in moto con questa
V Commissione affinché...perché se i tempi della politica qui sono
questi: 15 giorni per convocare una Commissione, per avere
un'audizione dei nostri Parlamentari, per capire su
quest'importante riforma, che avrà degli effetti negativi anche
sulla Valle d'Aosta...
Noi crediamo che ci sia da fare e soprattutto, Presidente del
Consiglio, magari che vigili quando ci sono delle risoluzioni.
Ormai sappiamo che le risoluzioni vengono approvate e poi
disattese, questo è dall'inizio della legislatura che succede, però
che ci sia un po' da parte del Presidente del Consiglio un
coordinamento per verificare se poi le commissioni vengono
convocate, se l'iter avanza e soprattutto che i nostri Parlamentari
rappresentano la voce di tutti i valdostani, o comunque che si
confrontano con le sensibilità presenti in questo campo, che non ci
siano invece accordi con il Governo nazionale per altre questioni,
soprattutto su quella riforma della scuola che noi non riteniamo
una riforma giusta, anzi una riforma che non va bene e non va bene
soprattutto per la realtà della Valle d'Aosta.
Presidente -
Grazie collega. La parola al Presidente
della Regione.
Rollandin (UV) -
Sì, grazie Presidente.
Per quanto riguarda il problema dei profughi, credo che se in
precedenza era nato un equivoco tra il potere e il volere, cioè il
poter dare accoglienza o...che non ho mai confuso con il voler dare
accoglienza: questo voglio chiarirlo ancora una volta ed è la
sostanza della differenza tra le due interpretazioni che sono state
date. Detto questo, noi ci siamo già attivati e su questo, con la
presenza del funzionario e del Dirigente incaricato per le
questioni di prefettura per i rapporti con i profughi che lei ha
ricordato, Morelli, avevamo fatto addirittura una conferenza per
spiegare come erano stati previsti gli avvisi che sono stati
pubblicati per la presentazione di offerte in tal senso per una
possibilità di ospitare da un minimo di 50 posti, quindi i 50,
questi sono i bandi in essere fino a 141. Questo è quello che è già
stato fatto e quindi è pubblicato, nell'attesa però questi 50
profughi che sono arrivati...l'avviso è arrivato il mattino e loro
sono arrivati la sera. L'organizzazione chiaramente dei bandi
quindi non è ancora finita, mentre è in corso, allora abbiamo
dovuto fare d'urgenza, cercare di contattare tutti, abbiamo
contattato tutte le cooperative per vedere dove c'era la
disponibilità. Ho precisato che questa è un'emergenza, non è la
soluzione definitiva, perché la soluzione definitiva verrà quando
ci sarà questa disponibilità...di risposta ai bandi, quindi con la
possibilità di ospitare nel modo che è previsto.
Non c'è quindi assolutamente una posizione che è cambiata, la
posizione è sempre la stessa: è quella di dare un'accoglienza
corretta alle persone che vengono inviate in Valle d'Aosta e questo
l'abbiamo detto prima, l'abbiamo dimostrato con gli avvisi che sono
stati fatti dei bandi, l'abbiamo dimostrato ieri sera facendo
fronte ad un'emergenza che, come ho detto, tra le tre cooperative,
che sono quelle che già operano...se ce ne saranno altre che
daranno la disponibilità, ben vengano...a questo punto ci sarà la
possibilità di fruire di questo servizio con tutti i crismi che
sono stati ricordati, naturalmente collegati con quelle regole che
il Ministero ha già previsto. Ora, se c'è in più l'esigenza di fare
un confronto in Commissione, per quanto mi riguarda, non c'è nessun
problema a ulteriormente specificare quelle che sono le modalità
con cui sono stati avviati questi corsi, comunque credo sia chiaro
che non c'è nessuna modifica rispetto a quello che dall'inizio è
stato l'atteggiamento nei confronti dei profughi: questa è
sostanzialmente la specificità che noi abbiamo portato avanti sin
dall'inizio.
Per quanto riguarda invece l'altro aspetto della scuola, posso
dire al collega Laurent Viérin che i contatti ci sono stati sia con
il Deputato, adesso con il Senatore, perché chiaramente c'erano da
presentare gli emendamenti. Gli emendamenti sono stati presentati
in accordo anche con il Trentino, perchè ha una situazione analoga,
seguendo abbiamo fatto presente la mozione che era stata discussa
qui e quello che avevamo concordato, abbiamo inviato il tutto e
abbiamo mandato gli emendamenti che sono già stati presentati e
quindi faranno la discussione del caso. Sono comunque disponibile
naturalmente a dare ulteriori chiarimenti e ad avere anche un
contatto eventualmente nel prossimo futuro con i responsabili delle
azioni parlamentari. Grazie.
Presidente -
La parola al collega Ferrero.
Ferrero (M5S) -
Grazie Presidente.
Prendo solo atto che il Presidente della Regione, o il Prefetto,
non mi ha dato nessuna risposta, io avevo chiesto due cose molto
semplici: la n. 1, se era al corrente dello stato di conservazione
dell'edificio in cui vengono ospitati i migranti...nulla; come mai
già a Verrès dove c'erano 24 migranti se ne mettono altri 50
rischiando poi di avere delle tensioni sociali anche forse solo per
un momento, perché c'è questa concentrazione a Verrès? Prendo atto
comunque che non c'è una risposta, quindi...
Presidente -
La parola al collega Laurent Viérin.
Viérin L. (UVP) -
Due parole per ringraziare per le
informazioni sulla questione scolastica. A questo punto forse
sarebbe interessante iniziare quel percorso in Commissione,
soprattutto finalizzato all'espressione del voto in aula, perché,
visto che in Senato c'è l'abbandono di qualche Senatore, che i
numeri sono molto esigui da parte della maggioranza, noi come Valle
d'Aosta abbiamo nelle mani il futuro di questa riforma in parte,
nel senso che il nostro Senatore assieme ai Senatori del
Südtirol
e del Trentino hanno la possibilità di
modificare, di fermare e di rimodellare soprattutto per quanto
riguarda la nostra realtà questa riforma. Una riforma che - e lo
stiamo verificando quotidianamente non solo in Valle d'Aosta - vede
addirittura azioni come il blocco degli scrutini, che non esisteva
da decenni, c'è la protesta di un mondo scolastico, che non è una
protesta finalizzata semplicemente a distruggere, ma che è una
protesta con dei contenuti, con delle motivazioni per una riforma
che preoccupa e che non ci piace. Allora, l'idea è proprio quella
almeno di avere il raccordo, come giustamente sta facendo il
Governo anche come istituzione, che poi cercheranno una sintesi per
poter portare in Senato un voto che sia effettivamente espressione
della comunità valdostana, perché rendiamoci conto che, con i
numeri limitati che ha la maggioranza, oggi nelle mani dei nostri
Senatori e del nostro Senatore c'è la possibilità di modificare e
di fermare questa riforma. Utilizziamo quindi questa possibilità
per far sentire la nostra voce, la voce di tutti i valdostani, non
solo di una parte, per fermare, se si può, almeno questa questione
delle modalità con cui questa riforma è stata messa in campo,
perché ricordiamo che è attraverso una delega e quindi addirittura
non c'è una condivisione totale.
Veramente quindi vi chiediamo che ci sia questa possibilità di
confrontarci con i nostri Parlamentari affinché tutti assieme
riusciamo ad agire, almeno per coloro, per gli amministratori che
ritengono che questa sia una riforma sbagliata, per quelli che
pensano che sia una riforma giusta...faranno le loro valutazioni di
appartenenza politica nazionale e difenderanno anche
l'indifendibile. Per quanto ci riguarda, noi vorremmo che
l'espressione autonomista del nostro Senatore e del nostro
Deputato...che mettano in campo tutte le azioni per fermare questa
riforma. Grazie.
Presidente -
Grazie collega Laurent. La parola alla
collega Certan.
Certan (ALPE) -
Grazie Presidente.
Presidente Rollandin, a lei che ci insegna che volere è potere
noi le chiediamo - l'ha sollecitata anche il collega Viérin - di
intervenire su questa riforma della buona scuola immediatamente,
non solo a trasmettere e a inviare a Roma i documenti...anche,
certo, però noi vorremmo in modo preventivo poter discutere con i
nostri Parlamentari prima che sia finito l'iter, anche perché
l'abbiamo chiesto 15 giorni fa nel precedente Consiglio con una
risoluzione che era stata di massima apertura - una risoluzione tra
le altre cose votata all'unanimità, quindi anche da tutta la
maggioranza - all'apertura di tavoli di confronto con categorie,
con... Noi ufficialmente non abbiamo visto nulla, non abbiamo
sentito nulla, seguiamo i vari comunicati stampa che vengono fatti
uscire anche per capire cosa avviene. Quello che oggi le chiediamo
ufficialmente è che si possano incontrare immediatamente i
Parlamentari, capire qual è anche la loro posizione, oltre che
quella della Giunta e del Governo sul documento "Buona Scuola" e
non solo sull'iter, sul voto, ma anche proprio sul documento e mi
permetto anche di dire che è un confronto che arriva già tardi,
perché comunque sia alla Camera è già passato...adesso, lo
ricordava il collega, c'è tutto un passaggio di criticità comunque
in Senato. Se aspettiamo ancora altri 15 giorni, magari riusciamo a
vedere il documento ormai votato e a quel punto si dirà che non
possiamo più intervenire. Ripeto: non lo facciamo con spirito
polemico, ma vorremmo veramente poter capire qual è il pensiero,
qual è lo spirito con cui i nostri Parlamentari vanno a votare
questo documento, perché sappiamo in modo sicuramente solo
ufficioso e da voci di corridoio che questo documento è stato anche
un po' oggetto di trattativa e di scambio tra il Presidente del
Consiglio, e naturalmente noi lo sappiamo solo in modo non
ufficiale, perché lo sappiamo solo dalle voci che arrivano, voci di
corridoio...che è stato un po' obbligatorio il pensiero e il voto
del nostro Senatore. In questo momento quello che conta è il voto e
anche il voto di uno, quindi anche il voto del Parlamentare
valdostano, che gradiremmo portasse a Roma non solo la voce di
qualche forza politica, non solo la forza di uno scambio
elettorale, ma che portasse a Roma la voce di tutto il Consiglio
regionale, di tutta la Valle d'Aosta. Grazie.
Presidente -
La parola alla collega Morelli.
Morelli (ALPE) -
Merci Président.
Soltanto per prendere atto della disponibilità del Presidente
Rollandin e quindi invitare il Presidente della V Commissione a
convocare la seduta di Commissione per un approfondimento sulla
questione dei profughi. Converrà con me, Presidente, che una
conferenza stampa non può sostituire un approfondimento fatto in
Commissione nel quale noi chiederemo di avere il quadro completo
sui numeri, sui tempi, sulle procedure, sui costi, sulle verifiche
che sono state fatte a suo tempo per andare a verificare la
disponibilità o la non disponibilità delle Amministrazioni. In
questo senso quindi l'invito è al Presidente della V Commissione
affinché si provveda al più presto, è un argomento di attualità e
ci pare che vada affrontato in tempi brevi. Grazie.
Presidente -
Grazie collega per la brevità. La parola al
collega Bertschy.
Bertschy (UVP) -
Grazie Presidente.
Una battuta velocissima sulla questione dei profughi per
chiudere, anche perché non deve diventare qui lo scambio. Devo dire
però, Presidente Rollandin, che lei è riuscito nella magia di
mantenere la stessa posizione, ma prima delle elezioni farci votare
per una posizione diversa e addirittura anche avere una discussione
con il Vescovo se non ricordo male, nel senso che la gente ha
capito...
(interruzione del Presidente della Regione, fuori
microfono)
...no, ma lei ha mantenuto la stessa posizione...la gente ha
capito che lei era contro i migranti, li incontravo io per la
strada e, se vuole, poi qualcuno glielo posso anche presentare...e
addirittura sollecitava noi a tenere le sue posizioni e noi a
spiegargli che probabilmente dopo il voto qualcosa sarebbe
cambiato, ma avremmo poi verificato. È lineare la sua posizione,
non comprensibile e forse non spiegata bene dai
media
.
Qualcosa deve essere successo se la gente era convinta che in Valle
d'Aosta questi migranti non sarebbero arrivati e, sotto il profilo
umano, con tutti i risultati conseguenti.
Detto questo, però io volevo intervenire alla conclusione di
tutta una serie di cose per commentare la stampa di questa mattina
e le conferenze stampa di ieri sera. Viene annunciata fuori da
quest'aula...sorridente, rilassata la nuova maggioranza regionale
si è materializzata ieri nelle fattezze di Fulvio Centoz, Ennio
Pastoret e Maurizio Martin. Allora, visto che questa mattina noi
cominciamo un Consiglio regionale convinti di essere tutti
posizionati ai blocchi di partenza nelle stesse posizioni assegnate
dalle elezioni, vorremmo solo capire politicamente se il Consiglio
si svolgerà con la stessa regolarità, l'attività ispettiva seguirà
lo stesso iter o se qualche cosa cambia da questa mattina, ma lo
dico con la massima serenità che leggo nei tre Presidenti, nel
senso che è solo per capire cosa stiamo facendo, perché i
Presidenti dei movimenti ci annunciano una nuova maggioranza, in
Consiglio regionale si parte questa mattina o succede qualcosa di
diverso, o il Presidente ci vuole comunicare qualche cosa al
riguardo? Grazie.
Presidente -
La parola al collega Chatrian.
Chatrian (ALPE) -
Grazie Presidente.
La considerazione è molto simile, ieri abbiamo fatto Capigruppo,
ieri mattina il nostro gruppo era contrario per l'ennesima volta a
rinviare l'elezione del Presidente del Consiglio
in primis
,
la maggioranza, la nuova maggioranza ha deciso e nulla di fatto per
questo Consiglio e per il prossimo, ma dobbiamo aspettare 35-36
giorni. Al di là di questo, Presidente, solo una cosa, una battuta:
avremmo gradito da parte sua, a seguito anche della conferenza
stampa...lei ce l'ha annunciata ieri mattina, correttamente i
Capigruppo hanno detto: "probabilmente nel pomeriggio qualcosa ci
dirà", noi nel pomeriggio abbiamo ascoltato dai
media
che
c'è un atto già firmato, siglato, evviva, legittimo, ci sarà un
allargamento di maggioranza su dei temi, magari ci sarà qualcosa di
nuovo, il Presidente Martin dice:
"bisogna fare un po' un
restyling dopo due anni"
, tutto è legittimo, però almeno
comunicare in quest'aula da parte sua..."ci saranno 35 giorni dove
dobbiamo comunque quadrare le cose o che...". A noi le quadrature
non interessano, a noi interessano i problemi, i programmi e
soprattutto eventualmente le modifiche che saranno apportate, ma
sinceramente avremmo gradito, anche nel rispetto del Consiglio,
Presidente Rollandin, dato che ieri mattina voi vi siete
posizionati politicamente dicendo:
"rinviamo tutto al 15 di
luglio"
: "ascoltate, l'allargamento è ufficiale, ieri le nostre
Segreterie hanno siglato, così c'è scritto un documento, è tutto
chiuso, ci sarà una nuova maggioranza, anzi un allargamento di
maggioranza e la strada è questa", punto, ma un discorso di
cortesia, di rispetto nei nostri confronti, nei confronti del
Consiglio tutto ci poteva stare, sarebbe stato un gesto non dico
nobile, ma almeno corretto nei nostri confronti. La politica poi
faccia il suo corso, nuovi percorsi o che cosa, ma non ci è
sembrato assolutamente rispettoso nei nostri confronti non dire
nulla nelle sue comunicazioni, come oltretutto siamo abituati da
sette anni, che sovente le partite più importanti lei non solo non
ce le comunica, le chiude...ed eventualmente a babbo morto magari
se ne discuterà in questo Consiglio, come più volte è avvenuto in
altre occasioni. Grazie.
Presidente -
Grazie. La parola al collega Ferrero.
Ferrero (M5S) -
Grazie Presidente.
Mi unisco anch'io all'appello che è stato fatto dai colleghi,
che mi sembra un appello legittimo per riuscire a capire qual è la
nuova situazione che si è verificata, anche perché dal
comportamento suo, Presidente, che cambia idea con una certa
velocità, dal comportamento del Segretario del PD, che in campagna
elettorale firma per le coppie di fatto, poi firma per
l'Associazione per la famiglia, poi firma forse anche per la
poligamia...allora, dobbiamo riuscire a capire, noi siamo un po'
confusi. Voi volete ricomprendere tutti e in questo sforzo
sinceramente non riusciamo a starvi dietro, quindi se ci deste
un'indicazione, noi la gradiremmo veramente.
Presidente -
La parola al Presidente della Regione.
Rollandin (UV) -
Prendiamo atto che le comunicazioni e le
non comunicazioni fanno parte di questo dibattito, però mi sembra
giusto rispondere, perché altrimenti credo che possa passare come
un non rispetto di quello che avviene in quest'aula.
Vorrei quindi innanzitutto precisare al collega Ferrero, che non
ho visitato la casa perché sono arrivati ieri notte e non l'ho
obiettivamente visitata, quindi non posso dirle, né smentire, in
quanto quella scelta, le devo dire, non è stata una scelta: è stato
l'unico punto dove noi abbiamo potuto sistemare le persone che
arrivavano, quindi non è stata scelta Verrès per Verrès, è stato
l'unico punto in cui c'era la possibilità di sistemare queste 50
persone. Come ho detto, è un sistema di precarietà, perché
naturalmente aspettiamo la sistemazione definitiva: ecco, è per
quello non le ho detto...ma volevo dirle che non l'ho visitata e
non ho elementi per dire.
Per quanto riguarda le altre osservazioni sulla parte della
scuola, vorrei ricordare alla collega Certan che ha ripreso quanto
sinteticamente aveva già detto Laurent Viérin, che il rapporto a
livello nazionale su quelle che sono le iniziative e quello che sta
succedendo al Senato, quindi l'esame in Commissione...noi abbiamo
trasmesso in Commissione gli emendamenti che recepiscono
puntualmente quelli che la mozione aveva individuato come punti da
evidenziare e da caratterizzare per quanto riguarda la scuola
valdostana. Naturalmente siamo disponibili a fare questa
discussione, e quindi ad allargare, e chiederemo al Deputato e al
Senatore il prossimo lunedì, perché penso che prima...non penso che
possiamo farli venire su oggi per dare una risposta, in modo che
lunedì prossimo, se sono qui, noi glielo chiediamo, possano essere
disponibili per un incontro in modo che si chiariscano questi
fatti, così sarà più chiara quella che è la posizione.
Per quanto riguarda la questione politica, io credo che i tre
Presidenti e i Segretari di partito abbiano dato un'indicazione che
c'è un percorso che è stato fatto e che ha portato ad un accordo
politico. Il discorso che va ad incidere poi su quella che è la
conformazione e quindi la posizione della maggioranza...saranno
completati in quest'iter, per cui noi avevamo annunciato e detto
che avremmo avuto l'esigenza di discuterne, anche perché alcune
cose vanno discusse e di avere qualche giorno in più. Io non ho
pensato di dare una comunicazione semplicemente perché c'era già
stata una conferenza stampa e dire qui, dopo una conferenza stampa
dei tre Segretari, che c'era un accordo mi sembrava un po'
ridondante non per mancanza di rispetto, voglio ricordarlo, ma solo
per questa ragione. Grazie.
Presidente -
La parola al collega Bertschy.
Bertschy (UVP) -
Volevo solamente ringraziare il
Presidente per la comunicazione al riguardo politico e, se abbiamo
capito bene, vivremo un mese di sospensione in attesa della
definizione, nel senso che le posizioni rimarranno per questi due
Consigli ancora queste e poi l'accordo si completerà e sapremo qual
è l'Assessore che dovrà rinunciare al posto. Grazie.
Presidente -
Punto 3 all'ordine del giorno.
