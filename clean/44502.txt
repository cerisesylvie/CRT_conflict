Classificazione
TURISMO E INDUSTRIA ALBERGHIERA
Ricettività turistica



Oggetto del Consiglio n. 1486 del 11 maggio 2022 - Resoconto
OGGETTO N. 1486/XVI - Interpellanza: "Intendimenti del
Governo regionale in ordine alla presentazione del disegno di legge
sulle locazioni brevi".
Bertin (Presidente) -
Punto n. 20 dell'ordine del giorno.
Illustra il consigliere Aggravi.
Aggravi (LEGA VDA) -
Come molte iniziative, anche
quest'interpellanza è un po' datata, perché se andiamo a vedere il
rinvio delle adunanze per questa costosa incertezza amministrativa
che tocca un po' tutti, e soprattutto i cittadini, risale al 20 di
aprile. Nelle premesse si indicava anche la revisione del programma
di legislatura, che citavo perché l'argomento di
quest'interpellanza non era presente, così come anche nel DEFR, e
direi che a fronte di questo in realtà l'oggetto vero, o meglio, il
soggetto vero da cui mi aspetto una risposta, e parlo soprattutto
della quarta domanda, più che il Governo regionale è proprio lei,
Assessore, che vorrei capire che cosa pensa di questo tema.
Vado sul concreto. L'interpellanza chiede, quale prima domanda,
quale sia lo stato di avanzamento delle attività funzionali alla
presentazione del cosiddetto disegno di legge sulle locazioni
brevi. Con il collega, riportavo in premessa il fatto che già
nell'ottobre 2021, se non erro, è una notizia di ANSA, l'Assessore
al turismo annunciava l'imminente - diciamo che l'imminenza è un
concetto molto labile in politica - presentazione di questo disegno
di legge. A fronte di questo, si voleva e si vorrebbe capire se
nell'ambito di queste attività siano stati organizzati incontri con
i relativi portatori di interessi del settore, capire quali siano
state eventualmente le risultanze, o comunque quelli che possono
essere anche i
sentiment
di tutti i portatori d'interesse;
aggiungerei anche di capire un attimo se dal punto di vista delle
strutture tecniche ci siano state anche lì delle risultanze; quali
siano, se ci sono, i contenuti del più volte annunciato disegno di
legge che, ripeto, dopo quell'ANSA abbiamo riletto
par-si
par-là
nelle varie notizie di questo programma di legislatura
che veniva modificato, quindi da lì nasce un po' la curiosità.
Dico questo perché su quello che è l'immobile, o comunque sulla
casa, c'è da sempre un'attenzione particolare, perché sappiamo che
quello è un bene certo e può essere oggetto di attenzione da parte
eventualmente del soggetto impositore, quindi il fatto che comunque
è più facile andare a tassare - lo sappiamo - un bene che si
conosce, rispetto a una materia non eventuale.
Chiediamo - e torno a bomba - più che se sia intenzione del
Governo regionale, io direi se sia intenzione dell'Assessore,
presentare questo disegno di legge. Non cito ed emendo
l'interpellanza, non cito tempistiche, non parlo di giugno, perché
del doman non c'è certezza
, soprattutto oggi. Detto questo,
le chiederei di rispondere, più in veste propria che in veste
complessiva, a quelli che sono gli intendimenti su
quest'aspetto.
Presidente -
Risponde l'assessore Jean-Pierre
Guichardaz.
Guichardaz J. (FP-PD) -
Grazie collega,
del doman non
c'è certezza
, ha ragione! Nel senso che siamo noi in attesa di
capire come gli eventi si svilupperanno, ma io rispondo alla sua
interpellanza secondo l'ordine delle domande che lei mi ha posto e
rispondo tecnicamente. Poi se vuole, lei sa bene come la penso,
nella risposta ci sarà anche una chiara indicazione anche del mio
pensiero. Poi, come diceva lei, sarà compito di chi ci sarà o di
chi rimarrà proseguire su questo percorso.
Intanto è bene precisare in prima istanza che il termine
"locazioni brevi" non è del tutto esaustivo, in quanto il testo del
disegno di legge in argomento, come quello di tutte le Regioni che
hanno recato disciplina a questa materia, e lei sa bene che sono
tante e sono trasversali, quindi di destra, di sinistra, di centro,
riguarda anche le cosiddette locazioni lunghe, cioè tutte quelle
locazioni per finalità turistica superiore anche ai trenta giorni,
quindi non è solo limitato alle locazioni brevi. Direi che sarebbe
forse più opportuno descrivere il provvedimento normativo in esame
come quello che disciplina la locazione per finalità turistiche in
Valle d'Aosta, così come peraltro è indicato proprio nel DEFR che
lei ha richiamato in premessa.
Il testo del disegno di legge, per darle le informazioni che ha
richiesto, ha già ottenuto in data 17 dicembre 2021 il formale
parere favorevole del dipartimento legislativo. Tra le varie novità
apportate vi è anche l'obbligo del pagamento dell'imposta di
soggiorno da parte degli ospiti degli alloggi a uso turistico,
obbligo oggi insussistente per questa tipologia di ricettività, ma
che invece è esteso alla ricettività alberghiera, quella
consistente e costituita in impresa.
Parallelamente al disegno di legge regionale sulla locazione per
finalità turistiche, è stato redatto un altro disegno di legge con
una nuova disciplina dell'imposta di soggiorno che, in termini di
opportunità, dovrebbe essere approvata contestualmente al primo, ed
è il motivo per cui ancora non è stata posta in discussione e
approvata quella specifica sulle locazioni brevi, perché si è
ritenuto che le due cose debbano andare parallelamente. Inoltre,
molti degli aspetti più importanti che caratterizzano la nuova
imposta di soggiorno, ad esempio l'importo delle tariffe, sono
disciplinati da una deliberazione di Giunta applicativa che è già
stata studiata e redatta, al fine di consentire l'esame completo
dell'intero disegno.
Per il disegno di legge regionale sull'imposta di soggiorno e
per la relativa deliberazione di Giunta applicativa, che sono
connotati sotto diversi profili da notevole complessità, si sono
resi necessari in questi primi mesi del 2022 alcuni approfondimenti
tecnici con le strutture regionali competenti in materia di enti
locali, di finanze e di bilancio. Questi approfondimenti sono stati
ultimati la scorsa settimana e l'intero pacchetto (disegno di legge
locazione per finalità turistiche, più disegno di legge nuova
imposta di soggiorno, più la deliberazione della Giunta regionale
disciplina applicativa dell'imposta di soggiorno) potrà essere ora
posto in esame da parte nostra a tutti gli
stakeholder
, a
cominciare naturalmente dalla maggioranza, che su questo dovrà poi
fare i suoi ragionamenti.
L'impianto del testo, è bene precisare, quello appunto sulle
locazioni per finalità turistiche, è quello che nel corso degli
ultimi anni è già stato oggetto più e più volte di confronti con
tutti i portatori di interesse: ADAVA, Confcommercio, CELVA,
Associazione degli agenti immobiliare, UPPI e anche con un signore
che rappresenterebbe gli
host
degli
Airbnb
. In tutte
le fasi di condivisioni, alcune istanze degli stakeholder sono
state accolte nell'articolato, che è stato oggetto di un
aggiornamento progressivo, anche in relazione all'evoluzione della
legislazione statale in materia. Lei sa bene che negli anni e anche
ultimamente ci sono state diverse modifiche rispetto alla
materia.
Alla fine del 2021, a seguito di sopravvenute disposizioni
statali - ad esempio: l'istituzione della banca data dati
nazionale, la disciplina del codice identificativo delle strutture
ricettive, l'obbligo di esercizio in forma di imprese in presenza
di più di quattro alloggi locati per scopo turistico - si sono rese
necessarie, ed è il motivo anche per cui in questi ultimi mesi si è
ulteriormente modificato, ulteriori modificazioni e integrazioni,
anche solo di natura terminologica o di tipo tecnico. Certamente
alcuni interlocutori, quindi UPPI e il signore che rappresenterebbe
gli Airbnb, hanno nel passato - come lei sa - rappresentato una
certa ostilità nei confronti di questo disegno di legge regionale,
ma è anche vero che al loro stesso interno è stata riscontrata
difformità di vedute rispetto al tema. Qualcuno che io ho sentito
personalmente per interlocuzioni personali, ritiene che invece il
testo sia anche utile ai fini proprio della regolamentazione di una
materia che, come le ripeto, in tantissime regioni, Veneto, Puglia,
Lazio, Sicilia e in tante altre, sono comunque regolamentate da
tempo.
Il contenuto del disegno di legge può essere così sinteticamente
rappresentato. Definizione di una disciplina degli adempimenti
amministrativi chiara e semplice, espressamente dedicata
all'attività di locazione per finalità turistiche, che sia
rispettosa della normativa civilistica in materia di locazione
degli immobili e nel contempo coerente con la normativa regionale
vigente in materia di attività turistico ricettive alberghiere ed
extralberghiere dei complessi ricettivi all'aperto; perché oramai
molte di queste attività si sono un po' qualificate come attività
imprenditoriali o pseudo tali.
Creazione di un livello minimo di uniformità di condizioni di
esercizio dell'attività di erogazione del servizio di alloggio per
scopi turistici, sennò c'è una totale deregolamentazione, dove
tutti fanno un po' quello che ritengono senza che ci siano dei
parametri stabiliti.
Codificazione di obblighi amministrativi volti a garantire
contezza del fenomeno della locazione per finalità turistiche e
l'esatto dimensionamento degli arrivi e delle presenze relativi a
tale tipologia di ospitalità. A questo proposito voglio dire, come
lei sa bene, che mancando una regolamentazione, queste presenze non
sono contabilizzate a fine Istat, quindi non abbiamo potuto
rientrare - il collega Sammaritani si ricorderà quando fu fatta
l'interrogazione a novembre del 2020, per esempio sul bando per i
contributi per i centri storici - in quel bando per un numero
piccolissimo e risicatissimo. Avessimo avuto la contabilità anche
delle presenze nelle locazioni a uso turistico, come avviene in
Trentino, in Veneto, eccetera, avremmo potuto accedere a quei
contributi; lo stesso vale per il fondo montagna che sarebbe
incrementato di diversi milioni di euro, se questa regolamentazione
appunto fosse stata negli anni in qualche modo messa in campo.
L'obiettivo è proprio quello anche di avere poi alla fine un reale
dimensionamento degli arrivi e delle presenze, non solo quelle
delle attività ufficiali o degli alberghi.
Esatta definizione dei servizi che possono essere erogati negli
alloggi a uso turistico, al fine di evitare l'esercizio abusivo di
attività turistico ricettiva, se non anche l'ipotesi del mutamento
di destinazione d'uso, perché lei lo sa bene, anche questo è un
altro aspetto interessante.
Statuizioni per ragioni di equità impositiva dell'obbligo di
applicazione dell'imposta di soggiorno anche agli ospiti degli
alloggi a uso turistico. Qua non è mettere le mani nelle tasche
degli esercenti ma, come si fa oramai in tutte le città e in tutte
le regioni, chiedere un piccolo contributo agli ospiti in forma di
imposta di soggiorno, così come avviene per gli alberghi.
Previsione della facoltà di realizzazione da parte di enti
pubblici vari di forme di promozione degli alloggi a uso
turistico.
Codificazione di strumenti di vigilanza efficaci e di un sistema
sanzionatorio adeguato, al fine di perseguire gli obiettivi sopra
delineati. Oggi purtroppo, non essendo noto il fenomeno e non
essendoci l'obbligo di registrazione del codice, neanche la parte
di sorvegliabilità, di vigilanza è possibile. Quindi a oggi, al di
là degli aspetti igienico sanitari, dei servizi, eccetera, non si
può sapere chi occupa questi appartamenti e quindi aver contezza
anche ai fini della pubblica sicurezza.
Presidente -
Per la replica il consigliere Aggravi.
Aggravi (LEGA VDA) -
Ringrazio l'Assessore per aver
chiarito un pochettino di più il quadro. Resta il fatto che
sicuramente sono intervenuti dei momenti di messa a punto della
norma, anche a fronte delle modifiche che sono avvenute a livello
nazionale, e bene ha fatto all'inizio a precisare il discorso della
denominazione, perché ovviamente comunque, non a fronte di una
regolamentazione regionale, resta il fatto che una cosa è la
locazione breve, una cosa è la locazione lunga e una cosa è la
locazione turistica. Bisogna considerare che anche a livello
nazionale il dibattito non è proprio di poco conto, perché comunque
anche la differenziazione fiscale, tra quella che è un'attività di
impresa, come lei ha detto, più di quattro appartamenti, e quella
che può essere vista come una sorta di integrazione al reddito,
sono due cose ben diverse.
La preoccupazione che c'è, almeno da parte di chi non condivide
l'affermazione che fu fatta dall'allora ministro Padoa Schioppa,
secondo cui le tasse sono una cosa bellissima, è quella di vedere
una manina che, al di là dell'identificazione di un giusto
contributo a quella che è la macchina di promozione e di gestione
turistica, si possa anche nascondere qualcos'altro. Lo dico
soprattutto in un momento comunque anche complicato, perché questa
normativa che continua a non esserci e continua a rimandarsi, è
all'interno di un periodo molto complesso, perché anche molti
proprietari di immobili hanno sostenuto il peso del fisco e non
hanno visto dei sostegni che altre realtà hanno avuto, quindi
bisogna anche stare attenti poi dopo a caricare troppo alla fine
chi le tasse le paghe. Questo va detto, perché ci sono degli
elementi distorsivi che vanno considerati.
Io non lo so quale sarà nel futuro l'evoluzione della nostra
vita, quello che è certo è che mettiamo in fila tutta una serie di
elementi che mancano. Lei giustamente ha detto che questo disegno
di legge è sostanzialmente uno dei due binari, insieme con l'altro
sull'imposta di soggiorno. Io direi che c'è anche un terzo binario,
che è una revisione complessiva, se vogliamo e se ne parla da
tempo, di quella che è anche la categorizzazione - uso un termine
brutto - di quello che è l'alberghiero e l'extra-alberghiero; serve
un riordino complessivo, e tutti questi elementi diventano vecchi
un po' come - e lo cito, non me ne voglia - il regolamento di
somministrazione alimenti e bevande. Aggiungiamo tutta una serie di
elementi che, mentre noi qui viviamo un certo tipo di attività, al
di fuori c'è una comunità e ci sono delle imprese che vorrebbero,
prima che parlare di contributi o di imposizioni, magari anche
comprendere un po' meglio quali sono le regole del gioco.
Certo è, e sicuramente sarà curioso anche capire, come si vorrà
inserire la regolamentazione regionale all'interno di quelle che
sono le previsioni, ma qui abbiamo ancora tempo, perché se ne parla
nel 2023 di segnalazione all'Agenzia delle entrate, come anche i
rapporti che sappiamo legati a quello che riguarda le autorità di
pubblica sicurezza sulle varie presenze. Sicuramente un elemento
importante, lo abbiamo visto e lei questo l'ha citato, è la
contabilizzazione delle presenze, che ovviamente ci consentirebbe
non soltanto una comprensione maggiore ma, in alcuni casi, anche
l'accesso a risorse importanti.
Resta il fatto, lo ridico e lo sottolineo perché comunque è una
parte importante del nostro credo, parlo del mio gruppo, di evitare
che dietro a dei sorrisi del regolatore burocratico si nasconda poi
una mano cattiva che va appunto a inserirsi all'interno delle
tasche del cittadino, che magari alla fine le tasse contribuisce
già a pagarle e quindi a sostenere tutto il sistema. Altrimenti
rischiamo di voler colpire chi oggi è quella parte nascosta o non
conosciuta e poi in realtà andiamo a colpire e a vessare sempre
l'onesto cittadino, l'onesto proprietario e soprattutto colui che
risponde agli obblighi e alle necessità della comunità.
