Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1108 del 6 febbraio 1985 - Resoconto
OGGETTO N. 1108/VIII - INIZIATIVE PER MIGLIORARE I SERVIZI DI
RAPPRESENTANZA E DI ATTESA DELL'AMMINISTRAZIONE REGIONALE.
(Interpellanza).
PRESIDENTE
: Do lettura dell'interpellanza presentata dal
Consigliere Torrione:
INTERPELLANZA
I servizi di rappresentanza e di attesa (uscieri ed autisti)
sono stati per lungo tempo considerati di secondaria importanza nel
quadro di una gestione corretta dell'Amministrazione
regionale.
E' venuto il momento di ribaltare una simile concezione anche
perché proprio tali servizi costituiscono il primo biglietto da
visita della Pubblica Amministrazione nei riguardi dei cittadini e
possono anche servire a creare una certa immagine dell'Ente
pubblico a seconda che rispondano a criteri di efficienza e di
funzionalità oppure riflettano invece all'esterno carenze e
disfunzioni a volte grossolane.
Tutto ciò premesso il sottoscritto Consigliere
regionale
INTERPELLA
il Presidente della Giunta o l'Assessore competente per
conoscere:
a)
se non sia il caso, all'atto dell'assunzione degli
uscieri e degli autisti e prima dell'immissione in servizio degli
stessi, di prevedere uno speciale corso atto a definire alcune
norme comportamentali di fondo ed a stabilire non solo un più
idoneo approccio con il pubblico ma anche l'uso corretto
indifferentemente della lingua italiana e francese;
b) se non sia intenzione dell'Amministrazione regionale di fare
dipendere il complesso dei due servizi da un apposito, unico
ufficio che serva a disciplinare l'utilizzazione dei dipendenti ed
a sorvegliare, specie per quanto concerne gli uscieri il
comportamento in servizio e soprattutto l'atteggiamento nei
confronti del pubblico;
c) se non sia intenzione dell'Amministrazione regionale
esaminare l'opportunità di dotare i citati dipendenti di divise più
consone alle rispettive funzioni e che rispondano a criteri di una
certa eleganza e funzionalità.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Avevo già avuto modo di sollevare
questo problema in Consiglio, di cui si sussurra a mezza voce ma di
cui non si ha mai il coraggio di parlare a voce alta, mentre sarà
bene che una volta per tutte usciamo da questo equivoco, ed è per
questo che ho presentato l'interpellanza in oggetto.
Dico che da troppo tempo, per non dire da sempre, c'è nei
confronti di questi due servizi un atteggiamento criticabile da
parte dell'Amministrazione; il cittadino che viene in Regione ha il
primo impatto con coloro che svolgono funzioni di usciere, e da
sempre c'è stata una disattenzione dell'Amministrazione nei
confronti di coloro che svolgono queste delicate mansioni e che
invece devono essere adeguatamente preparati.
Il discorso può essere assimilato a quello che in un Comune vale
per i vigili urbani: sovente il Comune viene identificato con
l'operatore che è a contatto con la realtà tutti i giorni ed i
giudizi sull'Amministrazione sono determinati dal comportamento dei
vigili.
Ritengo che un occhio diverso l'Amministrazione, nei confronti
di questi due delicatissimi servizi, lo deve avere. Infatti penso
che non sia giusto inserire in un lavoro che ho definito poc'anzi
delicato, un dipendente che viene assunto senza sapere
assolutamente niente dei servizi dell'Amministrazione regionale,
che non conosce l'ubicazione, la collocazione, e che non sa neanche
come un individuo vestito con una divisa si deve presentare nei
confronti del pubblico. Ecco perchè ritengo essenziale, per mettere
questi dipendenti nella condizione di lavorare nel miglior modo
possibile, che al momento dell'assunzione frequentino per un mese
un corso di aggiornamento, altrimenti si rischia di andare incontro
ad inconvenienti che pesano sia sull'espletamento del servizio che
sull'Amministrazione con dei riflessi negativi.
L'altro elemento che credo sia nell'interesse dei dipendenti è
che ci deve essere un unico ufficio che risponde di questi servizi,
perchè le esperienze che si sono fatte in passato sulla possibilità
di attribuire ad un capo usciere o ad un capo autista tale
responsabilità, hanno dato dei risultati modesti e la cosa continua
a destare delle perplessità negli stessi operatori del settore.
Quindi mi sembra indispensabile far sì che questi dipendenti
sappiano in modo preciso qual è l'Ufficio preposto alla direzione
del loro servizio, in modo da poter indirizzare là anche quelle che
sono delle legittime richieste.
Fatto questo discorso di un servizio più attrezzato ed adeguato
alle esigenze dell'Amministrazione regionale, invito
l'Amministrazione a riconsiderare il problema di come sono vestiti
questi dipendenti. So che è un discorso questo che ha sempre
suscitato grosse perplessità perchè a volte in qualche
Amministratore c'era un atteggiamento secondo cui più imperversava
una certa sciatteria, maggiormente l'Amministrazione era a contatto
con le esigenze del pubblico, mentre io sono di opinione diversa.
Sono dell'idea che le istituzioni vadano tutelate anche in modo
visivo - e prendiamo l'esempio dell'Amministrazione centrale dello
Stato che in certi suoi servizi ha un aspetto più presentabile - in
quanto questo serve a mettere il personale in condizione di
lavorare a contatto con il pubblico. La divisa dei nostri uscieri è
neutra, e sarei più propenso ad adottare una divisa che sia più
consona a quelle che sono le loro esigenze nel rapporto con il
pubblico, che non è sempre facile.
Queste sono le richieste che ho ritenuto opportuno fare, mi sono
assunto tutta la responsabilità di presentare un'interpellanza su
un argomento che può essere stato anche frainteso; lo scopo
essenziale era quello di definire l'assetto di questo servizio
nella maniera più adeguata.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
En grande partie je partage ce qu'a
dit M. Torrione; je réponds seulement pour une partie, pour l'autre
répond M. Martin.
En effet, sans vouloir avoir la paternité à ce sujet, déjà le 18
du mois de janvier j'avais demandé qu'il y ait une réunion
spécifique à ce propos de la part du Secrétaire Général qui est le
responsable au moment soit des uns que des autres, afin d'examiner
le problème et ensuite d'envisager la possibilité de faire un cours
pour ce personnel. Il faut aussi considérer que la plupart fait
partie de listes spéciales, et là tout le monde sait quelles sont
les conséquences. Pour ce qui est de la possibilité de la part de
ces personnes de parler correctement le français et l'italien,
malheureusement en ce qui me concerne, je parle mal le français et
donc je ne peux pas prétendre que le personnel le parle mieux que
moi. On peut voir de faire des cours afin qu'au moins le personnel
soit mis en condition de connaître la disposition à l'intérieur des
différents palais de la Région, pour pouvoir donner des indications
plus précises aux personnes qui arrivent au palais régional.
Je répète que je partage l'avis de M. Torrione, à présent il y a
déjà cette disponibilité à prévoir des cours à partir du mois
prochain, pour résoudre ce problème qui avait déjà été soulevé à
l'occasion de la réunion dont je parlais avant.
PRESIDENTE
: Ha chiesto di parlare l'Assessore alle
Finanze Martin, ne ha facoltà.
MARTIN - (A.D.P.):
Anche se non è espressamente richiesto
dall'interpellanza, vorrei parlare dell'atrio, che è stato motivo
di interesse in precedenti occasioni, in quanto è legato alla
funzionalità della recezione dei visitatori che vengono in Regione.
E' stato redatto un primo progetto di cui ho qui una copia che
potrò dare al Consigliere Torrione; ci siamo resi conto delle
difficoltà che esistono e dei flussi normali che ci sono in
Amministrazione regionale, che sono essenzialmente tre: il flusso
dei dipendenti, cioè del personale che lavora nei vari uffici e che
non ha bisogno di essere controllato da ohi riceve ma va
direttamente nel proprio ufficio; in questo senso stiamo
verificando se è il caso di inserire una rilevazione automatica
delle presenze, cosa che già esiste in diversi uffici pubblici e
che stiamo sperimentando anche all'U.S.L.. Se si deciderà di
impostare il discorso in questo modo, anche l'atrio dovrà essere
modificato in modo tale da permettere l'installazione di questi
apparecchi.
Il secondo flusso è quello dei visitatori, cioè del pubblico che
viene agli uffici per seguire determinate pratiche; essendo questo
un flusso libero per tutta la giornata, che non ha pertanto la
possibilità di avere informazioni precise dal personale che invece
è presente solo in alcune ore del giorno, necessita anch'esso di
un'adeguata regolamentazione. Si pensava di organizzare questo
flusso in certi giorni della settimana con certi orari, senza con
questo evitare l'afflusso delle persone in orari o giorni diversi,
ma con il consenso dell'Amministratore o degli Uffici che devono
ricevere questo pubblico fuori dal loro ufficio. In questo caso
potremmo dare una specie di tesserino che viene siglato dalla
persona al momento di entrare e che viene riconsegnato all'uscita
in modo che si abbia la possibilità di verificare se veramente
questa persona si sia recata in quell'ufficio per svolgere la
propria pratica.
Il terzo flusso importante è quello che riguarda la tesoreria,
che è dislocata al piano terreno e che deve essere aperta al
pubblico tutti i giorni a certi orari e consentire l'accesso non
solo al personale regionale che riceve direttamente lo stipendio
dalla tesoreria, ma a tutti coloro che debbano poter ritirare i
mandati della Regione.
Questi sono i tre flussi principali che stiamo vedendo di
organizzare nell'atrio e che hanno esigenze diverse. Per fare
questo si pensava di sistemare l'atrio in maniera che il complesso
degli uscieri sia posto in posizione tale da poter controllare i
visitatori, ma non i dipendenti, che non hanno bisogno di essere
controllati, nè il flusso della tesoreria. Lo spazio non è molto ed
è difficile far qualcosa di diverso, per cui solo l'altro ieri
abbiamo fatto un sopralluogo con l'architetto incaricato di
studiare questi problemi per vedere, dal punto di vista tecnico,
cosa si può fare. L'architetto sta valutando queste idee e spero
che al più presto ci presenti una soluzione su cui discuteremo.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Devo esprimere la mia soddisfazione
perché sia il Presidente della Giunta sia l'Assessore hanno
finalmente preso in considerazione un problema che da troppo tempo
affliggeva l'Amministrazione, ed era appunto quello dell'atrio del
palazzo regionale. Mi fa piacere sapere che il Presidente della
Giunta mi aveva anticipato con la richiesta di istituzione di
questo corso.
Sono convinto che, se andrà in porto questo tipo di iniziative,
pur con i limiti indicati dal Presidente, perchè è vero che alcune
categorie protette creano, inserite in questo tipo di servizio,
qualche problema in più, avremo agito nell'interesse dei servizi
regionali ed anche dei dipendenti che finora, in linea di massima,
hanno dato buona prova di sè, ma che bisogna mettere nella
condizione di lavorare nel miglior modo possibile.
