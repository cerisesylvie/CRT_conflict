Classificazione
CREDITO
Consorzi garanzia fidi


Resoconto integrale del dibattito dell'aula
Oggetto del Consiglio n. 1555 del 27 settembre 1995 - Resoconto
SEDUTA POMERIDIANA DEL 27 SETTEMBRE 1995
OGGETTO N. 1555/X Concessione della garanzia fideiussoria della
Regione presso l'Istituto Bancario San Paolo di Torino
nell'interesse della Con.Pro.Val. per l'anno 1995.
Deliberazione Il Consiglio
Visto che la cooperativa Con.Pro.Val. ha chiesto la concessione
della garanzia fideiussoria della Regione, per l'anno 1995, allo
scopo di contrarre prestiti di esercizio con l'Istituto Bancario
San Paolo di Torino, fino alla concorrenza massima dell'importo di
lire 232.000.000;
Considerato che l'accesso al credito di esercizio è diretto a
permettere alla cooperativa di far fronte alle proprie spese di
gestione;
Ritenuto che la concessione della garanzia fideiussoria è
regolata dagli articoli 23 e 24 della legge regionale 6 luglio
1984, n. 30 e successive modificazioni;
Visto il parere favorevole rilasciato dal Dirigente dei Servizi
Agrari ed Affari Generali dell'Assessorato dell'Agricoltura,
Forestazione e Risorse Naturali, ai sensi del combinato disposto
dell'articolo 72 della legge regionale n. 3/1956 e successive
modificazioni, e dell'articolo 21 della legge regionale n. 18/1980
e successive modificazioni, in ordine alla legittimità della
presente deliberazione;
Delibera
1) di autorizzare, ai sensi del 2° e 3° comma dell'articolo 23
della legge regionale 6 luglio 1984, n. 30 e successive
modificazioni, la concessione della garanzia fideiussoria della
Regione, per l'anno 1995, a favore della Con.Pro.Val., presso
l'istituto Bancario San Paolo di Torino, fino alla concorrenza
massima dell'importo di lire 232.000.000=
(duecentotrentaduemilioni), comprensivo di capitale, interessi ed
oneri accessori, per garantire operazioni di credito agrario di
esercizio inerenti alle finalità statutarie della cooperativa;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Qualcuno chiede la parola? Si può passare alla
votazione, i Consiglieri sono invitati a votare:
Presenti: 25
Votanti e favorevoli: 22
Astenuti: 3 (Collé, Marguerettaz e Viérin M.)
Il Consiglio approva
