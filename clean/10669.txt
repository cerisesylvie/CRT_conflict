Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1662 del 18 dicembre 1990 - Resoconto
OGGETTO N. 1662/IX - Relazione sullo stato
dell’autonomia della Regione Valle
d’Aosta
(Approvazione di
risoluzione).
Presidente - Si tratta della convocazione in sessione
straordinaria ed urgente per discutere un solo punto
all’ordine del giorno, come richiesto dai
Consiglieri del Gruppo dell’Union Valdôtaine.
Ha chiesto di parlare il Consigliere Louvin, relatore di questo
unico punto all’ordine del giorno, ne ha
facoltà.
Louvin (UV)
- Monsieur. le Président, Mesdames et
Messieurs les Conseillers, nous avons demandé, en tant que Groupe
de l’Union Valdôtaine, de discuter aussitôt que
possible le rapport sur l’autonomie de la Région de
la Vallée d’Aoste, parce que nous estimions
indispensable que le Conseil puisse faire sa propre réflexion sur
un sujet qui a retenu l’attention de notre
Commission depuis son début.
Le 16 décembre 1988 le Conseil régional a en effet créé la
Commission spéciale chargée des réformes institutionnelles, qui a
reçu comme tâche de concevoir un projet de réforme du statut
spécial et d’une manière plus générale de formuler
des propositions de réformes institutionnelles, jugées nécessaires
dans le cadre du système constitutionnel italien.
La Commission spéciale s’est aussitôt mise au
travail et a établi un programme d’activité lui
permettant d’aboutir dans des délais rapprochés à
l’objectif que le Conseil lui avait confié.
La Commission a par conséquent voulu articuler son plan de
travail en trois volets.
Tout d’abord une étude approfondie du système
autonomiste régional s’est avérée nécessaire, afin
d’en dégager les défauts éventuels et
d’identifier les secteurs où un processus de réforme
est indis-pensable. C’est à la fin de ce volet de
notre activité que se situe le rapport que nous présentons
aujourd’hui au Conseil.
La deuxième opération devra se traduire, toujours dans les
intentions de la Commission pour les réformes institutionnelles,
qui a été récemment transformée en Commission permanente pour les
réformes institutionnelles, par un débat sur les choix de réforme
que chaque force politique souhaite proposer et soutenir. Ce sera
le moment culminant, la partie la plus délicate et importante de
l’activité de la Commission spéciale pour les
réformes institutionnelles.
Le troisième et dernier volet sera consacré à la redaction
d’un projet de réforme du statut spécial,
éventuellement du titre V de la Constitution de la République
italienne. Cette phase appellera probablement aussi des
modifications de la législation régionale, ainsi que
l’adoption d’un statut intérieur aux
termes du quatrième alinéa de l’article 50 du statut
spécial.
Dès sa création, la Commission chargée des réformes
institutionnelles s’est efforcée de se sous-traire à
un système qui l’aurait poussée à oeuvrer en quelque
sorte en vase clos et pour ainsi dire repliée sur elle-même. Elle a
voulu aussi interpréter son rôle comme celui d’un
groupe de travail chargé de préparer le terrain pour ménager un
débat franc, approfondi, ouvert sur les réformes institutionnelles
entre tous les partis et les mouvements représentés au Conseil
régional.
La Commission, par ailleurs, souhaite vivement que le débat sur
la réforme de nos institutions puisse concerner aussi
d’autres sujets sociaux et collectivités locales et
forces syndicales, les mouvements d’opinion, les
partis politiques non représentés au Conseil, et dans une optique
plus large également toute la communauté valdôtaine, afin que
celle-ci prenne conscience de l’évolution qui
marquera son système de
self governement
.
Pour mener à bien sa tâche, la Commission a recours à
d’éminents spécialistes, que je tiens à remercier
tout spécialement, ce sont les professeurs Lombardi e Carrozza, et
à l’aide indispensable des personnes qui ont oeuvré
au cours de ces dernières années au sein de la structure
bureaucratique-administrative de la Région Vallée
d’Aoste et qui ont apporté leur contribution
d’expérience très précieuse.
Dans son travail la Commission n’a pas manqué
d’observer avec attention les développements
qu’a entrainé dans les autres régions la procédure
de réforme des statuts respectifs. De nombreuses régions à statut
spécial ou ordinaire ont déjà dressé des documents et formulé des
propositions en vue du renouveau de leur statut.
L’oeuvre réformatrice de la Région Vallée
d’Aoste, tout en respectant la particularité de son
organisation, ne peut donc s’éloigner du sillage
général des organisations régionales en Italie, ni être totalement
étrangère au cadre régional de réforme institutionnelle en cours
dans l’ensemble du pays.
En ce qui a trait à la spécialité de notre organisation
valdôtaine, nous tenons à souligner que les racines historiques du
self-governement
valdôtain ont été prises en considération à
partir du décret 545/45, qui a été la première forme
d’autonomie reconnue à une Région
d’Italie, jusqu’au statut spécial en
1948.
Tous les aspects fondamentaux de ce statut ont été disséqués,
depuis le fondement constitutionnel, jusqu’aux
attributions particulières dévolues à la Région soit dans le
domaine administratif que législatif, du particularisme
linguistique à la zone franche, au règlement
d’application du statut qui a défini le transfert de
fonctions administratives de l’Etat à la Région.
Quant aux problèmes généraux qui sont communs à toutes les
régions italiennes - spéciales ou ordinaires - c’est
une crise d’identité ou plutôt une crise de rôle des
régions qui émerge principalement dans le cadre des instances
politiques de la Ré-publique.
Aujourd’hui une véritable crise du régionalis-me
sévit. Après la vague d’enthousiasme soulevée par le
mouvement régionaliste des années 1970, par la formation des
régions à statut ordinaire, que certains avaient défini le
messianisme du régionalisme, aujourd’hui des
attitudes clairement néo-centristes se font jour. Une sorte de
réforme rampante s’est affirmée, qui a renversé
l’intention initiale du constituant
d’attribuer aux régions un rôle de véritable
établissement politique et de planification.
L’approfondissement auquel notre Commission
s’est livrée ne pouvait non plus ignorer les
perspectives qui s’ouvrent aux institutions
régionales dans le domaine de l’intégration
économique et institutionnelle de l’Europe.
Intégration qui d’après une perspective tout à fait
actuelle, qui n’était qu’hypothétique
au moment où fut conçue l’organisation régionale
valdôtaine, s’avère aujourd’hui
décisive, voire conditionnante, en vue de l’adoption
d’une action politique de réforme soit au niveau
étatique, régional, ou même local.
Quarant’ans d’autonomie ont
représenté une période suffisamment longue pour une analyse
pondérée des aspects positifs et négatifs de notre manière de gérer
l’autonomie. D’autre régions,
notamment les régions ordinaires qui comptent une expérience de
vingt ans seulement, n’éprouvent
aujourd’hui pas moins le besoin d’une
mise au point de leur institution. Par des commissions créées à cet
effet elles ont ouvert un débat sur la réforme et la mise à jour de
leurs statuts respectifs.
Notre classe politique a pris largement cons-cience des limites
de l’expérience autonomiste actuelle,
qu’elles soient le fait d’attitude
anti-autonomiste de l’Etat ou même
d’un manque d’organisation
intérieure.
Nous sommes en quête d’un nouvel équilibre
constitutionnel entre les pouvoirs de l’Etat et de
la Région au-delà de la phase politique en cours qui transforme les
régions, sujets institutionnels actifs, en sujets qui subissent les
politiques adoptées à l’échelon gouvernemental et
parlementaire. Nos réflexions contenues dans ce rapport sont
d’ailleurs largement soutenues et partagées par le
rapport sur les régions conçu et récemment publié par le Cinsedo
pour le compte de la conférence des Présidents des régions et des
provinces autonomes.
Colleghi Consiglieri, la nostra riflessione
sull’autonomia regionale valdostana ha preso le
mosse dai presupposti storici dell’autogoverno di
questa Regione e dalle ragioni che sorreggono il suo attuale
permanere. Molteplici aspetti, infatti, dalla posizione geografica
al particolarismo linguistico, dalla tradizione di autogoverno alla
sua originale
"civilisation alpestre"
, contribuiscono a
delineare l’identità specifica della nostra
Regione.
Accanto al dato puramente oggettivo non può però essere
sottovalutato il momento soggettivo della coscienza radicata di
questa individualità regionale, sorretta da un solido attaccamento
della popolazione valdostana alle istituzioni del proprio
autogoverno.
Maturata progressivamente nel corso dei secoli, la coscienza di
questa particolare identità politica e culturale ha dato
naturalmente vita fin dal medioevo a forme di accentuata
autonomia.
Le istituzioni che ressero il
Pays d’Aoste
fra l’XI e il XVIII secolo testimoniano di un regime
di autogoverno che in alcuni periodi, in particolare fra il XIV e
il XVI secolo, non fu lontano dal configurare un vero e proprio
"Pays d’Etat"
.
Il progressivo declino delle istituzioni
dell’autogoverno valdostano è stato però la
risultante inevitabile di due grandi tendenze in atto fra il XVII e
il XVIII secolo: il consolidamento dell’assolutismo
sabaudo e l’indebolimento della società feudale, sul
cui presupposto l’autonomia valdostana si era
rafforzata.
Alla crisi politica delle istituzioni valdostane si è aggiunto,
all’indomani dell’unità
d’Italia, un nuovo problema che ha segnato
profondamente la dialettica politica regionale: la nascita della
questione linguistica.
Le solide basi culturali francofone della Regione sono infatti
state scosse a causa del mutato contesto statale in cui è venuta a
trovarsi la Regione dopo l’annessione della Savoia
alla Francia.
I riflessi di una politica a forti tinte nazionalistiche hanno
avuto un ripercuotersi profondo sulla Valle, che ha visto
minacciato il proprio particolarismo linguistico in quasi tutti i
settori determinanti per il perpetuarsi della sua lingua: la
scuola, la stampa, la pubblica amministrazione.
Accanto al fenomeno propriamente culturale si sono accentuati i
segni di una politica ostile ad ogni forma di decentramento e di
autonomia, mentre sotto il profilo economico si è pesantemente
aggravata la condizione di sottosviluppo delle zone montane della
penisola.
In questo quadro di insieme si è inserita la svolta autoritaria
del regime fascista, il cui operato ha accelerato
l’azione centralizzatrice già in corso, portando
alle estreme conseguenze la politica di oppressione linguistica ai
danni della cultura locale.
E’ sulla base di queste premesse che
all’indomani della seconda guerra mondiale si è
aperto il capitolo nuovo dell’autonomia
valdostana.
Com’è noto, il primo atto formale che ha
consacrato il nuove regime autonomistico è stato il decreto
luogotenenziale n. 545 del 1945, importante riconoscimento per la
Valle d’Aosta, frutto di una complessa serie di
circostanze, dal malcontento suscitato dalla politica
nazionalizzatrice del fascismo al disagio economico sofferto nel
ventennio, cause queste che hanno preso corpo in vivaci fermenti
annessionistici.
L’elemento caratteristico di questa prima forma
di autogoverno è stato il conferimento di un’ampia
autonomia amministrativa con possibilità di delega anche per
l’attività normativa, la soppressione della
provincia di Aosta, il riconoscimento del bilinguismo e
l’attribuzione al Presidente del Consiglio della
Valle dei poteri prefettizi.
Sul tronco di queste nuove istituzioni autonomistiche si è
sviluppato e perfezionato il modello di autogoverno della nostra
Regione.
L’autonomia considerevole, quella di cui abbiamo
goduto fra il 1945 e il 1948, anche se sprovvista, contrariamente a
quello che è stato in seguito per la popolazione
dell’Alto Adige, di una protezione internazionale.
Le istanze di una parte della popolazione e
dell’intera corrente politica autonomistica, volte
ad ottenere una garanzia internazionale della Francia per
rafforzare la tutela della minoranza linguistica valdostana, sono
infatti state totalmente disattese.
Lo statuto speciale della Valle d’Aosta, che ha
successivamente consolidato l’autogoverno delineato
con il decreto n. 545, non ha purtroppo visto la luce dopo adeguata
ed attenta riflessione. L’imminente scadenza dei
poteri conferiti alla Costituente ha infatti spinto questo organo
ad esaurire nell’arco di una sola giornata, il 30
gennaio 1948, l’esame di progetto di statuto
predisposto dalla commissione costituita in seno
all’assemblea.
La parziale lacunosità del testo statutario e il mancato
coordinamento di alcune delle sue norme trae proprio origine da
questa situazione. Anche le anomalie che si riscontrano in alcuni
degli altri statuti speciali, oltre che le ingiustificate
differenze di trattamento da regione a regione, derivano dalla
fretta con cui gli statuti furono varati dalla Costituente.
Tali differenze di trattamento, spesso non giustificate da
esigenze di caratterizzazione della specialità, hanno non poco
contribuito a frammentare le relazioni fra lo Stato e le regioni
speciali secondo una logica di rapporti separati ed individuali fra
lo Stato ed ogni singola regione speciale.
La creazione di un fronte comune delle autonomie speciali
avrebbe potuto forse contribuire a rompere
l’isolamento istituzionale delle regioni, sopratutto
nella prima fase di attuazione del regionalismo. Essa oggi
costituisce per noi una tappa decisiva per il rilancio e la
valorizzazione dell’insieme delle autonomie
speciali. L’aver elevato al rango costituzionale la
carta fondamentale dell’autonomia valdostana
conferisce a quest’ultima una maggiore stabilità,
una tendenziale intangibilità. La promulgazione dello statuto
sancisce infine anche il termine delle aspre tensioni politiche che
sono state legate alla fase costitutiva
dell’autonomia regionale.
Se formalmente la carta fondamentale
dell’autogoverno valdostano si è risolta in un atto
unilaterale dello Stato italiano nei confronti di una collettività
già storicamente definita, da un punto di vista sostanziale non può
sfuggire la natura pattizia di questo statuto, frutto di un accordo
costituzionale fra la rappresentanza politica della Valle
d’Aosta e le autorità statali.
Il fondamento pattizio di questa carta è segno distintivo comune
alle autonomie speciali in Italia, è soluzione politica e
costituzionale di potenziali fratture
nell’ordinamento, con il cristallizzarsi di un
equilibrio faticosamente raggiunto.
E’ questo il presupposto - sul quale torneremo a
più riprese in questa relazione - di quella bilateralità che
avrebbe dovuto caratterizzare le relazioni fra lo Stato e le
regioni speciali, differenziando la posizione istituzionale di
queste rispetto alle autonomie ordinarie. Bilateralità che dovrebbe
dunque risolversi nel potere delle regioni speciali di
codeterminare con lo Stato, nel rispetto dei principi
costituzionali, lo stesso quadro generale della propria
autonomia.
Profonde sono state le innovazioni introdotte nel testo
statutario rispetto al decreto luogotenenziale del 1945; in
particolare l’attribuzione di vaste competenze
normative di livello primario ed integrativo-attuativo, il
conferimento di una potestà amministrativa in tutte le materie già
attribuite alla competenza normativa della Regione (secondo un
principio di parallelismo), l’istituzione del
demanio e del patrimonio regionale, la previsione di un regime di
zona franca, l’articolazione degli organi regionali
nella triade nota del Consiglio, la Giunta e il Presidente, il
riconoscimento costituzionale del regime di bilinguismo e la
previsione di specifiche garanzie linguistiche nella pubblica
amministrazione e nell’ordinamento scolastico, la
specificazione delle modalità di controllo sugli atti e sugli
organi della Regione, ed infine, aspetto unico nel quadro
dell’ordinamento costituzionale italiano, la riserva
di una rappresentanza parlamentare alla Valle
d’Aosta alla Camera dei Deputati e al Senato della
Repubblica.
Il modello complessivo delineato dal costituente per le regioni
a statuto speciale, quindi anche per la nostra, si ispirava ad un
principio di tendenziale separatezza degli ordinamenti. Le regioni
avrebbero potuto sviluppare progressivamente ordinamenti giuridici
propri, talora anche nettamente distinti da quelli dello Stato.
E’ noto tuttavia che l’attuazione
dell’ordinamento regionale si è venuta realizzando,
fra molte contraddizioni e ambiguità, secondo forme ben diverse da
quelle ipotizzate all’epoca dai costituenti. Per
queste infatti - e la Valle d’Aosta non costituisce
eccezione - occorre tenere distinto il profilo del progressivo
appiattimento dell’autonomia speciale
sull’autonomia ordinaria, dalla generale tendenza
che si è registrata nel corso di questo quarantennio allo
svuotamento e alla degradazione di entrambe le forme di autonomia
regionale, sia quella ordinaria che quella speciale, immaginate
come politiche ma per lo più venutesi realizzando come
essenzialmente amministrative.
Questa impostazione ci obbliga a mettere in evidenza almeno due
ordini di questioni. Il primo riguarda
l’affermazione di principi guida
dell’autonomia contenuti nello statuto del
’48, rispetto ai quali la Commissione speciale per
le riforme istituzionali ritiene imprescindibile che essi siano
ribaditi e rafforzati: bilateralità dell’autonomia
speciale, caratteri differenziali rispetto
all’autonomia ordinaria, esclusività delle
competenze legislative, principi di tutela minoritaria, garanzia di
adeguate fonti di finanziamento all’autonomia con
carattere stabile e non vincolato, creazione di una forte
amministrazione locale il meno possibile condizionata da indirizzi
amministrativi statali.
L’altro grande profilo è costituito
dall’adeguamento necessario, inevitabile e dalla
revisione dello statuto nella prospettiva di consentirne
l’aggiornamento alle mutate condizioni istituzionali
in cui l’autonomia oggi è portata ad agire.
Per una lunga fase storica, dalla Costituente alla metà degli
anni 70, il mancato decollo di tutte le potenzialità insite nella
autonomia speciale della Valle d’Aosta si è spiegato
con un disegno statale di sostanziale inattuazione del modello
statutario di autonomia. Basti pensare al mancato adempimento di
precetti statutari o comunque di rango costituzionale, al ritardo e
al sottodimensionamento dei trasferimenti di competenze, al
persistere di atteggiamenti centralistici volti a negare alla
radice le esigenze di sviluppo del disegno autonomistico.
Oggi risulta necessario prendere atto anche delle sostanziali
trasformazioni che ha subito il modello di decentramento
concretamente realizzato rispetto alle ipotesi dei costituenti.
Questa evoluzione viene generalmente rappresentata con la
contrapposizione fra un modello cooperativo o collaborativo del
decentramento, e un modello originario delineato negli statuti
speciali, ispirato ad una concezione separatista delle relazioni
fra Stato e regioni. Il modello separatista, fondato
sull’idea che le rispettive sfere di azione
legislativa ed amministrativa siano nettamente separate
l’una dall’altra; modello cooperativo
di decentramento, invece caratterizzato dalla tendenza ad integrare
le rispettive sfere di azione dello Stato e degli enti
decentrati.
Questo è un modello che risponde alla esigenza tipica degli
Stati sociali contemporanei, nei quali il diffondersi di politiche
di programmazione e coordinamento settoriale, fiscale e finanziario
rende piuttosto teorica la distinzione fra le sfere di competenza e
conduce ad una sorta di sovrapposizione e di confusione dei
compiti, che qualcuno ha definito intreccio delle politiche.
Questa è una contrapposizione schematica, astratta: in concreto
nessuna forma di decentramento è puramente separatista nè può
essere puramente cooperativa. In questo quadro ci preme di mettere
in evidenza alcune caratteristiche di questa trasformazione;
l’evoluzione dei più consolidati e antichi
ordinamenti federali (Germania, Svizzera, Stati Uniti) ma anche dei
regionalismi recenti (come quello belga e quello spagnolo) indica
che la realizzazione di forme di federalismo o regionalismo
cooperativo è tendenza irreversibile, che rende superati nei fatti
gli originari disegni separatisti del decentramento;
Emerge però un dato preoccupante dal confronto con queste
esperienze straniere: dove queste prassi cooperative intervengono
nel contesto che abbia preventivamente, chiaramente definito le
rispettive sfere di competenza dello Stato centrale e degli Stati
membri o delle regioni, la cooperazione Stato/enti assume un
carattere di marcata bilateralità e di una posizione paritaria tra
i rispettivi
partners
: lo Stato federale e gli Stati
federati. Negli altri casi, dove questo fenomeno si innesta, come
nella esperienza italiana, là dove non c’è una
preventiva chiara connotazione dei rispettivi ambiti di competenza,
esso si risolve in una integrazione funzionale fra le
amministrazioni regionali e statali a tutto discapito della prima
rispetto alla seconda.
Nell’esperienza italiana la introduzione degli
istituti di carattere cooperativo ha oggettivamente rafforzato i
poteri dello Stato centrale, anche se sotto la maschera di istituti
tipici del decentramento cooperativo, come gli organismi
amministrativi misti, le forme di partecipazione delle regioni a
procedimenti di programmazione settoriale, la definitiva
istituzionalizzazione di organi come la conferenza Stato-regioni, e
di altri raccordi previsti negli statuti speciali. La cooperazione
che tali istituti consentono di realizzare è troppo fortemente
sbilanciata verso lo Stato e a suo favore. Questa situazione ha
prodotto un ulteriore accentuarsi della "amministrativizzazione"
(scusate il termine piuttosto cacofonico ma l’unico
che possa descrivere compiutamente questo fenomeno) progressiva
dell’autonomia regionale.
Gli effetti di questo processo si manifestano anche nei
confronti delle autonomie speciali ed in particolare nella tendenza
a ridurre gli assessorati regionali a meri terminali delle
amministrazioni statali, nella tendenza a comprimere indebitamente
la competenza legislativa ed amministrativa della Regione fino
talvolta a privare gli organi regionali di quella autonomia di
indirizzo costituzionalmente garantita che dovrebbe caratterizzarne
l’azione.
Occorre ancora tenere presente che il modello di autonomia
regionale accolto negli statuti e nello stesso titolo V della
Costituzione è ispirato ad una concezione tesa a fissare limiti e
vincoli agli enti autonomi, che si immaginava
all’epoca (negli anni quaranta) carichi di
propulsività centrifughe, di tendenze irredentiste e pertanto
tendenzialmente per l’unità statale.
Questa analisi ci ha condotti ad individuare tre punti nodali ed
imprescindibili per qualsiasi ipotesi di riforma. Punto primo.
anzitutto una generale riqualificazione dei poteri legislativi ed
amministrativi della Regione, stabiliti dallo Statuto per adeguare
il quadro materiale delle competenze alle effettive esigenze di
sviluppo della collettività valdostana. Si tratta di ridefinire
meglio gli ambiti materiali dell’autonomia e di
limitare, per quanto possibile, i ritagli di competenza da parte
dello Stato. Si tratta ancora di adeguare le competenze alle
attuali esigenze, sensibilmente accresciute, di intervento
regionale.
Punto secondo: bisogna poi procedere ad una revisione di tutti
gli istituti previsti nello Statuto in materia di relazioni fra lo
Stato e le regioni. Come si è detto, l’affermarsi di
un modello cooperativo di decentramento conferisce a questi
istituti un ruolo centrale per lo sviluppo
dell’autonomia. Proprio sotto questo profilo
relazionale lo Statuto valdostano appare oggi fortemente carente,
anche rispetto agli altri statuti speciali, mentre stabilità,
certezza e direi obbligatorietà di talune procedure relazionali o
cooperative possono dare un contributo decisivo alla difesa ed al
rafforzamento dei nostri livelli di autonomia.
Punto terzo: occorre prendere atto di alcuni limiti interni alla
nostra esperienza autonomistica. Non v’è dubbio
infatti che l’atteggiamento soggettivo della classe
politica regionale sia stato negativamente condizionato da
interpretazioni statali riduttive dell’autonomia
speciale, ed anche da orientamenti riduttivi espressi da organi di
controllo e dalle decisioni della Corte costituzionale.
E’ peraltro vero che taluni fattori sono
riconducibili invece all’azione diretta degli stessi
organi regionali, che hanno involontariamente frenato il processo
di diversificazione normativa fra lo Stato e la Regione e quindi di
affermazione della nostra autonomia.
Fra questi fattori vanno sottolineati i seguenti:
- una insufficiente coscienza politica
dell’ampiezza e della profondità della competenza
normativa della Regione;
- la predominanza dell’interesse per il momento
amministrativo e per l’uso di tale strumento
rispetto al mezzo legislativo;
- la debolezza strutturale di questo Consiglio nello sviluppare
le proprie funzioni di carattere propriamente parlamentare;
- una non sempre puntuale ed efficace utilizzazione degli
strumenti posti a difesa della competenza legislativa ed
amministrativa della Regione;
- l’assenza di un vero fronte comune fra regioni
a statuto speciale è stata determinante rispetto alla mancata
difesa dei diritti e delle prerogative che ci sono
riconosciuti.
Le osservazioni sin qui esposte spiegano perchè
l’attività normativa regionale si sia potuta
esplicare in tono minore rispetto alle potenzialità riconosciute
alla Regione. Ben maggiore è stato l’impulso che
abbiamo saputo dare alla Valle d’Aosta sul terreno
propriamente amministrativo. Le azioni svolte dalla Regione
nell’esercizio dei propri poteri amministrativi ne
hanno fatto l’ente esponenziale per eccellenza degli
interessi della comunità valdostana, punto di riferimento obbligato
per lo sviluppo di ogni iniziativa importante in campo economico,
culturale e sociale sul territorio della Regione.
La caratteristica principale della nostra autonomia è
individuata oltre che nel fondamento costituzionale nel
conferimento di una potestà legislativa primaria o esclusiva che ad
essa è stata attribuita.
Questa potestà avrebbe potuto consentire alla nostra Regione di
costituire un
corpus
normativo originale, anche
sensibilmente difforme in talune materie da quello generale dello
Stato, non essendo vincolata nell’esercizio di
questa potestà al limite dei principi fondamentali stabiliti dalle
leggi dello Stato.
Quello che, stando al dato normativo, poteva apparire come un
terreno pressochè vergine per la nostra attività legislativa, vista
l’assenza del limite che abbiamo appena menzionato,
è invece apparso un campo ingombro di ostacoli inattesi.
L’interpretazione estensiva di alcune norme
costituzionali di natura programmatica, l’espansione
elastica dei principi dell’ordinamento giuridico
statale, la riserva implicita da parte dello Stato in materia di
diritto privato e penale, l’erosione della
competenza regionale a seguito della devoluzione di materie alla
competenza normativa comunitaria, la progressiva trasformazione del
limite negativo degli interessi nazionali in limite positivo e di
merito alla nostra legislazione, la frequente e ingiustificata
invocazione del carattere di riforme economico-sociali per molti
interventi statali: tutti questi elementi hanno condizionato
pesantemente l’esercizio della potestà legislativa
primaria da parte della Regione.
La stessa giurisprudenza costituzionale evidenzia la costante
preoccupazione di contenere e limitare l’esercizio
di un potere normativo orientato a differenziare gli ordinamenti
regionali.
L’istituzione delle regioni ordinarie nel 1970 ha
accentuato, purtroppo, questa linea di tendenza, ha rafforzato il
disegno che tendeva a ricondurre ad uno schema più omogeneo lo
sviluppo normativo delle regioni.
Un profondo ritaglio dello spazio assegnato alla competenza
regionale è avvenuto per le interpretazioni restrittive
dell’ambito coperto dalla enunciazione letterale
dell’articolo 2 dello Statuto. Adesso si è aggiunto
un condizionamento riflesso ma non meno importante per la riserva
operata in sede di trasferimento di funzioni amministrative dallo
Stato alla Regione con le norme attuative dello Statuto.
Occorre anche ricordare che un processo di progressivo
impoverimento della competenza normativa di regioni e Stati membri
è in atto in tutti i paesi ad alto grado di decentramento e la sua
causa principale va individuata in una forte spinta ad
omogeneizzare le politiche sociali, le politiche fiscali, le
politiche monetarie, spinta che costituisce un naturale ostacolo
alla differenziazione normativa.
In alcuni ordinamenti regionali di recente istituzione (come
Belgio e Spagna) si è tentato di ovviare attraverso particolari
tecniche di definizione delle materie, per esempio mediante il
criterio di una doppia definizione delle materie: definizione delle
materie statali e definizione delle materie regionali. Altrove si è
tentato di porvi rimedio con la introduzione di procedimenti
consensuali, di accordo, circa la definizione delle rispettive
competenze.
In molti ordinamenti federali di più antica istituzione al
processo di erosione, ha fatto riscontro come controtendenza la
crescita sostanziale dei poteri di partecipazione degli Stati
membri nella determinazione degli indirizzi politici e legislativi
dello Stato centrale. Nella esperienza italiana purtroppo questa
prospettiva relazionale risulta del tutto inattuata. Gli strumenti
di cooperazione fra Stato e regioni che operano da qualche tempo
sono tutti centrati sul rapporto fra gli esecutivi e le
amministrazioni decentrate e non fra i rispettivi organi
parlamentari.
Alcuni opportuni interventi potrebbero consentire, anche tenendo
fermo il contesto attuale delle relazioni fra Stato e regioni, un
rilancio oggettivo delle competenze normative regionali. Riteniamo
doveroso sottoporre alla vostra attenzione alcuni di questi
profili, in primo luogo, rilevando una certa disomogeneità e
incompletezza della enumerazione delle competenze quale risulta
dall’articolo 2 dello Statuto. Risalta fortemente
l’assenza di alcune materie che avrebbero
felicemente potuto completare il ventaglio dei settori fondamentali
per lo sviluppo socio- economico della Regione; è il caso
dell’industria e commercio, che è emblematico in
proposito, come pure quello della disciplina
dell’utilizzazione delle acque a scopo
idroelettrico.
In campo economico l’ampliamento della sfera di
intervento del potere pubblico, anche in relazione
all’affermarsi dello Stato sociale, ha
oggettivamente favorito un accrescimento dei poteri dello Stato,
beneficiario di una generale riserva di competenza per le materie
non contemplate nello statuto. La fissità, la rigidità della carta
fondamentale dell’autonomia valdostana risalta in
particolar modo per alcuni problemi legati
all’evoluzione della società moderna:
l’ecologia, le telecomunicazioni,
l’innovazione tecnologica. Nè va sottovalutato il
fatto che la preesistenza di enti già operanti nel territorio della
Regione, come il Parco nazionale del Gran Paradiso, ha
oggettivamente mutilato la Valle d’Aosta di autonome
potestà normative in materie pure riconosciutele dallo Statuto come
l’agricoltura, l’urbanistica, la
caccia e la pesca in relazione a parte del proprio territorio.
Anche il mutato contesto generale dei rapporti fra lo Stato e le
regioni ha attenuato considerevolmente le potenzialità insite nel
conferimento della potestà primaria alla Regione. Il progressivo
abbandono della visione separatistica dei campi di rispettiva
competenza, l’affermarsi del modello cooperativo, ha
contribuito a fare della Regione un ente con funzione diversa da
quella immaginata dal costituente.
In questa ottica e sul terreno propriamente legislativo la
carenza di forme di raccordo può solo essere in minima parte
colmata da un potenziamento del ruolo della Commissione bicamerale
per gli affari regionali. Più utile potrebbe rivelarsi
l’introduzione di figure come quella del
Ministro-Presidente, già prevista per la regione siciliana, o come
l’istituzionalizzazione definitiva di una
commissio-ne paritaria permanente per le norme di attuazione.
Sotto altro profilo appare evidente come la realizzazione del
medesimo fine potrebbe essere conseguita anche con una migliore
organizzazione strutturale di questo Consiglio, secondo una linea
che già da qualche tempo si cerca di sviluppare. Anche il ricorso a
più perfezionati strumenti di tecnica legislativa presuppone un
rafforzamento della struttura e degli apparati di servizio del
Consiglio.
Quanto agli aspetti di tecnica legislativa, ci sia consentito
segnalare la necessità di adeguare l’ordinamento
regionale agli importanti passi avanti compiuti a livello statale
in tema di disciplina della promulgazione e della pubblicazione
degli atti regionali e degli atti normativi nel loro insieme.
Un ulteriore aspetto è poi costituito dalla necessità di
sviluppare e di razionalizzare, in riferimento
all’attività normativa, la cooperazione
interregionale con altre province e regioni autonome. Il profilo
della cooperazione che più interessa le competenze normative appare
quello della gestione concordata dei conflitti nei confronti di
leggi statali, impugnative congiunte di leggi dello Stato, fatto
questo fino ad oggi carente ed a cui il Consiglio regionale non
deve rimanere estraneo. L’aspetto conflittuale delle
relazioni Stato-regioni, stanti le non numerose ma significative
aperture della giurisprudenza costituzionale, merita maggiore
attenzione sia per una più intensa collaborazione fra la Giunta e
il Consiglio, sia nella prospettiva di una cooperazione fra le
diverse regioni speciali.
Il diffondersi di prassi cooperative nei rapporti Stato- regioni
non deve infatti implicare una rinuncia a mantenere alto il profilo
del contenzioso fra lo Stato e la Regione, non solo limitandosi a
difendere puntualmente il livello di autonomia raggiunto, ma
attivando anche, in sintonia con le altre regioni, meccanismi di
difesa giurisdizionale nei confronti di leggi statali che sempre
più frequentemente e sotto la spinta di talune indubitabili
emergenze che garantiscono anche forte legittimazione, finisce
purtroppo per erodere le competenze normative regionali
costituzionalmente sancite.
Venendo ai profili della competenza amministrativa della nostra
Regione, vorremmo dire che l’estensione a tutte le
materie nelle quali abbiamo potestà legislativa in base agli
articoli 2 e 3 dello Statuto, dell’esercizio delle
funzioni amministrative sembrava poter assicurare alla Regione le
più ampie possibilità operative. In realtà, il trasferimento delle
funzioni amministrative dallo Stato alla Regione ha costituito una
delle vicende più complesse e sofferte dell’attuale
ordinamento regionale valdostano. Il dato principale per quanto
riguarda il passaggio di queste funzioni è rappresentato
dall’assenza nello Statuto del 1948 di una norma
generale che preveda specifici atti di trasferimento e definisca
natura e procedure di adozione.
Lo Statuto valdostano, infatti, non contempla espressamente la
necessità di atti formali di trasferimento, nè stabilisce con quale
procedimento e da quali organi tali atti debbano essere
emanati.
A fronte di tale vuoto legislativo la Regione Valle
d’Aosta in un primo tempo aveva ritenuto di poter
provvedere in proprio all’attivazione delle
competenze amministrative ad essa riconosciute dallo Statuto.
Questa procedura di autoassunzione delle funzioni amministrative ha
però trovato un freno nell’intervento della Corte
costituzionale, che ha dichiarato illegittima la procedura seguita
dalla Regione, ed ha ritenuto necessaria, in base ad
interpretazione estensiva dell’VIII disposizione
della Costituzione, l’emanazione di specifici atti
di trasferimento delle funzioni dallo Stato alla Regione.
E’ stato perciò necessario il ricorso alla legge
ordinaria per dare avvio, a trent’anni dalla
promulgazione dello Statuto, al progressivo trasferimento delle
funzioni e alla determinazione delle modalità di attuazione dei
successivi provvedimenti.
Si è fatto ricorso allo schema della delegazione legislativa
mentre il contemperamento degli opposti interessi avviene come è
noto per il tramite di una apposita commissione paritetica, che in
relazione ad uno specifico aspetto abbiamo recentemente
rinnovato.
La particolare situazione in cui versa la Regione Valle
d’Aosta, per quanto attiene al completamento del suo
ordinamento amministrativo, è però indubbiamente anomala e presenta
non pochi aspetti contraddittori. In parte si tratta di aspetti
favorevoli, ma anche in parte negativi per lo sviluppo
istituzionale e burocratico della nostra Regione.
In primo luogo si registra il pesante ritardo nella effettiva
assunzione delle funzioni spettanti alla Regione in forza delle
norme statutarie. L’emanazione della normativa
attuativa, che è iniziata in modo organico e complessivo con la
legge 196/78 e che si è progressivamente sviluppata in modo sempre
più disorganico e frammentario.
Va rilevato, dal punto di vista interno di questa Regione, come
il completamento dell’assetto amministrativo non
abbia suscitato in seno all’assemblea regionale il
dibattito che la sua importanza avrebbe richiesto.
L’attuazione del trasferimento di funzioni
amministrative è stata solo raramente materia di dibattito, come
hanno ricordato anche recentemente alcuni colleghi, in sede
consiliare, mentre le direttive operative alla componente regionale
nella commissione paritetica sono state essenzialmente fornite
dagli organi esecutivi della Regione.
E’ pur vero che nessuna norma di legge prevede
che sulle norme di attuazione sia acquisito un formale e preventivo
parere della Regione, forse perchè si ritiene che la posizione
della Regione sia implicitamente garantita dalla presenza dei suoi
rappresentanti nella paritetica; ma è anche vero che i tre
rappresentanti della Regione eletti dal Consiglio, che dovrebbero
riceverne direttive politiche anche in relazione
all’importanza delle norme di attuazione, assumono,
nei confronti della potestà legislativa esercitata dal Consiglio
regionale, un ruolo determinante.
Da un punto di vista sostanziale e complessivo, secondo uno
sguardo di insieme, dobbiamo notare la parziale incompiutezza del
trasferimento attuato finora, soprattutto per quanto attiene il
profilo di particolare interesse per la Regione Valle
d’Aosta costituito dal Parco del Gran Paradiso.
Alla ritardata approvazione dei decreti attuativi è anche da
imputare un profondo, incisivo ritaglio di competenze che ha subito
la Regione per effetto della precedente emanazione dei decreti
riguardanti le regioni di diritto comune, in particolare il DPR
616/77.
Vi sono poi altri aspetti che ci hanno indotto a valutare
negativamente l’esperienza realizzata in tema di
normativa di attuazione e ad individuare in questa problematica uno
dei profili più bisognosi di radicale intervento riformatore.
Fra i dati negativi emersi da questa esperienza possiamo
riassuntivamente indicare:
- l’inadeguatezza del modello di elaborazione
delle norme di attuazione rispetto alla funzione che tale normativa
ha assunto nella definizione dell’ambito di
competenza non solo amministrativa ma anche legislativa della
Regione;
- la frammentarietà e la disorganicità dei trasferimenti operati
sia nella sostanza che nella procedura.
In chiave prospettica vi è poi un ulteriore fattore da non
trascurare, che riguarda la graduale trasformazione della funzione
propria delle norme di attuazione, che secondo la Corte
costituzionale sono diventate oggi vere e proprie fonti primarie
permanenti, seppure atipiche, per cui è da ritenere che le speciali
procedure previste per la loro emanazione debbano essere
particolarmente garantiste nei confronti degli statuti speciali, di
cui esse sono uno dei caratteri distintivi e caratterizzanti.
L’istituzionalizzazione di una commissione
paritetica permanente per l’elaborazione delle norme
di attuazione, sul genere di quelle già previste in altri statuti
speciali, in particolare nello statuto del Trentino-Alto Adige, può
essere indicata come una tra le soluzioni in grado di assicurare
organicità e bilateralità alle procedure di emanazione della
normativa, tanto più che, anche a prescindere dalle normative
mancanti, sia per effetto di nuove leggi statali (ad iniziare dalla
recente legge sulle autonomie locali) sia per effetto delle riforme
che vengono prospettate con questo lavoro, il processo di
emanazione delle norme di attuazione non può certo dirsi esaurito e
non può considerarsi quindi liquidato.
Sempre con riferimento all’attività
amministrativa è poi da segnalare l’opportunità di
definire in termini più certi e sicuri e di potenziare la funzione
di partecipazione del Presidente della Regione alle sedute del
Consiglio dei Ministri. Soluzione efficace è parsa alla nostra
Commissione quella del Presidente-Ministro prevista
dall’articolo 21 dello statuto siciliano.
Venendo ai profili finanziari del nostro ordinamento, rileviamo
che la principale caratteristica va individuata in due essenziali
fattori:
- la natura non costituzionale delle norme che disciplinano il
regime finanziario della Regione;
- l’origine quasi completamente derivata della
finanza regionale, che si fonda sul principio di partecipazione al
gettito dei tributi riscossi dallo Stato.
La natura non costituzionale delle norme relative
all’ordinamento finanziario impone a questa Regione
la ricerca di un rapporto non conflittuale con lo Stato per la loro
attribuzione e per il loro mantenimento. D’altra
parte è evidente che la fissità della compartecipazione ai tributi
erariali potrebbe anche creare alla Regione problemi in caso di
revisione dell’ordinamento fiscale dello Stato - il
caso si è già presentato prima dell’entrata in
vigore dell’attuale ordinamento finanziario - o di
suo adeguamento alla normativa europea, prospettiva questa che
appare quanto mai probabile.
Il riconoscimento di una più o meno ampia autonomia impositiva,
indispensabile a valorizzare l’autonomia e a
caratterizzarne in modo significativo le responsabilità della
classe politica regionale non può avere, allo stato attuale, che
carattere aggiuntivo, ulteriore rispetto agli attuali livelli di
imposizione e di tassazione. Essa assume quindi la natura di
imposizione sostitutiva di quella statale senza peraltro che ciò
comporti necessariamente il crearsi di una burocrazia tributaria
regionale.
Stante la centralità che ha assunto la manovra fiscale-
finanziaria nell’ambito delle politiche economiche
statali e i condizionamenti sempre crescenti che queste manovre
subiranno per effetto della graduale armonizzazione fiscale imposta
dalla CEE, una soluzione corretta può essere individuata solo a
condizione di introdurre forti elementi di cooperazione
Stato-regioni nella determinazione delle modalità di finanziamento.
La garanzia procedurale potrà costituire un valido bilanciamento
alle oggettive difficoltà di una definizione rigida e fissa dei
meccanismi di finanziamento.
Il bilancio regionale attualmente configurato deriva come è noto
dalla legge n. 690/81 e assume dimensioni contingenti, il cui
mantenimento allo stato delle cose non dipende se non in minima
parte da questa Regione.
Al di là di ogni considerazione sull’attuale
floridità del bilancio regionale e sul suo dimensionamento alle
maggiori funzioni che la Valle d’Aosta svolge
rispetto alle altre regioni (prefettizie, camerali, provinciali, di
apparato scolastico, di protezione civile), va comunque
sottolineata l’aleatorietà e la contingenza della
situazione attuale, che può essere messa in difficoltà sia da un
nuovo regime tributario, sia da normative comunitarie, sia da leggi
ordinarie dello Stato adottate in base all’articolo
50 dello Statuto,
Per ovviare a questi limiti strutturali
dell’autonomia finanziaria sono stati individuati
due possibili rimedi: da un lato, una eventuale
costituzionalizzazione delle norme che disciplinano il regime
finanziario della Regione, con la loro introduzione nello Statuto
speciale per evitare il rischio di una modificazione di tali norme
con legge ordinaria dello Stato. Questa strada potrebbe peraltro
rendere troppo rigido il sistema di compartecipazione ai tributi
dello Stato e presuppone una attenta analisi del sistema tributario
nazionale per evitare parametri che potrebbero diventare anche
inidonei in seguito ad una eventuale revisione fiscale.
La seconda ipotesi che è stata vagliata è quella di un
consolidamento dell’autonomia impositiva, quindi
tributaria, della Regione, ipotesi già individuata
nell’articolo 12 dello Statuto, percorso ovviamente
impopolare, che implica una maggiore responsabilità politica degli
amministratori rispetto ai soggetti amministrati. Una imposizione
tributaria, quindi, rispetto all’attuale situazione
di sistema finanziario, fondato su finanza derivata, in qualche
modo difficile.
In una fase politica in cui si assiste ad un generalizzato
attacco alle autonomie, in particolar modo a quelle speciali,
questo percorso deve comunque essere preso da questo Consiglio in
seria considerazione.
Venendo ai principi fondamentali dell’ordinamento
linguistico di questa Regione, vorremmo sottolineare come il
particolarismo linguistico regionale ha reso necessario, in seguito
a pressanti istanze della popolazione, la previsione nello Statuto
di specifiche garanzie riguardo all’uso della lingua
francese.
L’enunciazione normativa dello Statuto ha in
parte modificato il regime del decreto 545/45 ed ha sancito
l’esistenza di un regime di bilinguismo totale, in
cui risultano giuridicamente parificate lingua italiana e lingua
francese.
La normativa attualmente in vigore non copre di per sè la
totalità dell’articolato pluralismo linguistico
della Regione. Nessun cenno è contenuto nello Statuto riguardo
all’esistenza della comunità germanofona walser
della Valle del Lys con i comuni di Gressoney-Saint-Jean,
Gressoney-La-Trinité e Issime, nè è menzionato
l’uso, pur estremamente diffuso nella Regione, del
dialetto francoprovenzale
(patois)
che per secoli ha
coesistito e tuttora coesiste con la lingua francese.
Dalla parificazione della lingua italiana e francese, entrambi
ritenute ufficiali per questa Regione, discendono importanti
conseguenze.
Oggi ciascuna di queste lingue può essere usata con identico
effetto legale per qualsiasi attività da parte di pubbliche
amministrazioni e di privati per i loro rapporti con
l’amministrazione stessa. Unica deroga è costituita
dalla redazione degli atti dell’autorità
giudiziaria, che devono obbligatoriamente essere redatti in lingua
italiana.
C’è perciò una specie di generale presunzione
legislativa di conoscenza di entrambe le lingue, che possono essere
usate indifferentemente senza pregiudizio per gli effetti legali
della comunicazione che con esse è data, e senza che possa essere
eccepita dall’Amministrazione o dai privati la
mancata comprensione di quanto detto o scritto in ciascuna di
queste lingue.
La giustificazione spesso addotta a sostegno del particolare
regime di bilinguismo è stata individuata nella esistenza di una
comunità bilingue insediata nella Regione. In verità il bilinguismo
praticato nella Regione Valle d’Aosta appare il
frutto di una complessa evoluzione storica. Da una situazione di
sostanziale unilinguismo di matrice francofona, la Valle si è
evoluta verso una realtà più marcatamente plurilingue per effetto
di intensa immigrazione e per i limiti imposti in passato
all’uso e all’insegnamento della
lingua francese.
La pari dignità delle due lingue e l’opportunità
di mantenere in vita questa forma di pluralismo culturale è oggi
incontestata. Invece ha fatto e fa oggetto di discussione la
possibile estensione alla comunità walser della tutela normativa
circa l’uso della lingua e la possibile riserva di
una rappresentanza politica garantita in seno
all’assemblea consiliare regionale.
Per quanto si siano in parte attenuati i rigorosi orientamenti
giurisprudenziali che escludevano il potere normativo della Regione
in materia di lingua, l’assenza di competenza
regionale circa l’applicazione dei principi
statutari è di fatto limitante rispetto
all’attuazione di un regime di pieno ed effettivo
bilinguismo.
Peraltro le prospettive di adeguamento dello Statuto sotto
questo profilo non devono far trascurare le concrete possibilità di
prevedere una serie di interventi in materia di tutela minoritaria,
soprattutto (ma non solo) in riferimento alle esigenze di tutela
della comunità germanofona, facendo ricorso a leggi regionali.
Occorre infatti considerare che, nonostante sia da tempo
bloccato in Parlamento l’esame del progetto di legge
generale sulla tutela delle minoranze non riconosciute, si sono
oggi create gradualmente condizioni più favorevoli perchè la
Regione emani propri provvedimenti di tutela delle minoranze
residenti nei rispettivi territori, sul modello di quanto già fatto
da altre regioni.
Sono in effetti molte, come dimostra anche il progetto unificato
di legge regionale giacente in Parlamento, le competenze regionali
utilizzabili in funzione di tutela minoritaria, alle quali nel caso
specifico della Valle di aggiungerebbero competenze speciali, non
ultima quella che vorrebbe una prospettiva di garanzia per la
rappresentazione della minoranza germanofona in Consiglio
regionale, in base alla potestà acquisita recentemente in materia
di legge elettorale regionale.
Ulteriori possibilità in questa direzione vengono anche offerte
per una più ampia tutela delle minoranze da una riforma delle
autonomie locali. Anche in Valle d’Aosta i comuni,
chiamati a redigere i nuovi statuti, potrebbero autonomamente
introdurre norme aventi ad oggetto una tutela minoritaria.
Un discorso in parte analogo vale poi per la prospettiva di
adozione di concrete misure di valorizzazione del
patois
, in
funzione delle quali sarebbe forse prospettabile il ricorso alla
competenza integrativa-attuativa in materia di ordinamento
scolastico e di valorizzazione, come già fatto in passato, del
patrimonio culturale.
Per quanto riguarda più propriamente
l’ordinamento scolastico, esso è caratterizzato da
alcune disposizioni di carattere generale, enunciate come
vincolanti per le scuole di ogni ordine e grado dipendenti dalla
Regione: l’obbligo di riservare
all’insegnamento della lingua francese un numero di
ore pari a quello della lingua italiana e della possibilità di
impartire in lingua francese l’insegnamento di
talune materie. Attesa la complessità delle procedure previste per
l’identificazione delle materie da insegnarsi in
francese, per oltre tre decenni la scuola pubblica valdostana è
stata essenzialmente monolingue e in essa si è perpetuato
l’insegnamento della lingua francese solo come
seconda lingua obbligatoria.
Solo sul finire degli anni settanta si è avuta la progressiva
attuazione del dettato statutario e la conseguente parziale, anche
se lenta, realizzazione di un ordinamento scolastico di carattere
più marcatamente bilingue.
Per ciò che riguarda l’esercizio delle nostre
competenze normative in questo settore, bisogna sottolineare
profondamente la limitatezza delle nostre potestà, che si
sostanziano nel solo conferimento alla Regione di potestà
legislativa integrativa in ordine alla istruzione materna,
elementare e media.
Oltre ai pesanti vincoli qualitativi a questo tipo di potestà,
si riscontra l’assenza di una specifica attribuzione
di poteri in ordine all’istruzione universitaria,
mentre positivi risultati potrebbero venire dalle norme di
attuazione recentemente emanate in materia di istruzione
tecnico-professionale.
Per quanto finora la Valle d’Aosta non si sia
dotata di strutture accademiche permanenti,
l’estendersi dell’ordinamento
regionale scolastico fino a ricomprendere il livello più elevato
della struttura dell’insegnamento rimane obiettivo
ineludibile nel quadro di un assetto compiuto delle nostre
istituzioni regionali.
Va infine rilevata la possibilità di una cooperazione
internazionale e transfrontaliera con comunità francofone di altri
paesi confinanti e non, quanto meno a livello di istituzioni
scolastiche, di alta cultura e universitarie, analogamente a quanto
viene attualmente riconosciuto a beneficio dei Sudtirolesi della
provincia di Bolzano (in forza di appositi accordi fra Stati e non
regioni). In questo campo qualche importante segnale ci viene sia
in campo comunitario che nell’evolversi della
legislazione statale.
Si è fatto già cenno alla parificazione delle lingue italiana e
francese per le attività della pubblica amministrazione; resta da
evidenziare l’esistenza di precisi presupposti
statutari, tesi a dotare le pubbliche amministrazioni operanti in
sede regionale di personale adeguato, idoneo per lo svolgimento dei
compiti in ambiente bilingue. Questa previsione è formalmente
limitata alle sole amministrazioni statali, tendenzialmente
vincolate alla assunzione di funzionari originari della Regione e
che comunque conoscano la lingua francese.
Questa norma ha accusato il generale ritardo già segnalato per
le norme di attuazione, soltanto con la 196 infatti sono stati
precisati i meccanismi posti a garanzia
dell’effettiva idoneità linguistica dei funzionari
assunti al servizio delle amministrazioni statali.
Per parte di questa Amministrazione
l’applicazione dei principi sopra menzionati ha già
avuto luogo e in modo ben più sollecito, come pure in sede
amministrativa si è avuto un rapido ade-guamento degli enti locali
alle esigenze connesse con il reclutamento di personale
effettivamente bilingue.
Nel complesso, il regime linguistico vigente per la Valle
d’Aosta si rivela più duttile di quello sancito per
il Trentino-Alto Adige nello statuto del 1948 modificato nel
1971.
Oltre alla diversa ispirazione di questi due regimi, un regime
che in Alto Adige è orientato verso forme di accentuato separatismo
linguistico, vi è la stessa sinteticità del dettato statutario, la
sua caratteristica di essere particolarmente scarno a manifestare
possibilità di attuazione anche secondo schemi non rigorosamente
predeterminati.
A conferma di quanto abbiamo sottolineato, si può anche
ricordare il diverso esito delle vicende relative alla toponimia
locale, che in Valle d’Aosta ha portato al
ripristino totale di toponimi francesi tradizionali, mentre in Alto
Adige la rigidità del disposto statutario ha reso necessaria la
determinazione di toponimi bilingui.
Venendo all’aspetto particolare della zona
franca, vorremmo sottolineare che il titolo V dello Statuto
contiene questa frase sibillina, secondo cui il territorio della
Valle d’Aosta è posto al di fuori della linea
doganale e costituisce perciò zona franca. Un enunciato come questo
lascia pochi spazi a dubbi interpretativi, ma ad esso è corrisposta
una delle vicende più emblematiche del distacco fra lo Statuto
formale, come appare nel testo del 1948, e lo Statuto reale, a
causa di quel secondo comma dello stesso articolo 14 che
attribuisce ad una legge dello Stato, concordata con la Regione,
modalità di attuazione della zona franca.
La scelta definitiva operata nello Statuto con la formulazione
dell’articolo 14, che con il primo comma concede la
zona franca e con il secondo ne rinvia l’attuazione,
è una scelta ormai irreversibile.
In quella fase storica però era necessario promettere la zona
franca, perchè essa rientrava nelle aspettative della popolazione
valdostana e permetteva allo Stato di mettere a tacere molte delle
voci che prefiguravano per la Valle d’Aosta una
soluzione diversa da quella dell’autonomia nel
quadro della Repubblica italiana.
Successivamente non si è più avuta fretta di attuare la zona
franca e questa storia di quarant’anni lo dimostra
ampiamente.
Scorrendo i dibattiti del Consiglio Valle fin dal suo
insediamento nella fase prestatutaria, così come dopo la
promulgazione dello Statuto speciale, si è potuto notare come la
questione della zona franca fosse al centro
dell’attenzione del Consiglio, che a più riprese ha
approvato schemi di decreti di attua-zione, giungendo perfino ad
occuparsi di una possi-bile costruzione di stabili per il controllo
doganale.
Ma la legge n. 623/49, con la quale è stata concessa alla Valle
d’Aosta l’esenzione fiscale per
determinate merci e contingenti, ha troncato ogni discussione. Il
Consiglio Valle si è trovato allora costretto ad accettare la
soluzione del contingen-tamento, considerata transitoria, benchè
fosse riaf-fermata la decisione unanime del Consiglio affinchè
fosse attuata al più presto la zona franca integrale.
La scelta del sistema del contingentamento è risultata
tendenzialmente irreversibile. Tutti i successivi studi e progetti
del Consiglio regionale, in verità sempre meno convinti, non hanno
dato alcun esito. E’ oggi particolarmente
problematico pronunciarsi sulla possibilità di una attuazione
giuridica della zona franca in Valle d’Aosta.
Vorremmo limitarci a due considerazioni di fondo: la prima riguarda
la compatibilità della zona franca con il Mercato unico europeo
previsto per il 1992 dall’Atto Unico del 1986. Fino
a che punto l’abolizione delle barriere doganali
interne alla CEE può incidere sulla eventuale realizzazione di un
regime di zona franca in Valle d’Aosta? Non vorremmo
soffermarci su questo aspetto, che ha fatto oggetto di ampio studio
nella Commissione speciale istituita dal Consiglio regionale per la
realizzazione del Mercato unico europeo. Ci limitiamo a segnalare
che proprio una direttiva comunitaria rende ancora possibile,
almeno in teoria, l’attuazione della zona franca in
Valle d’Aosta.
La seconda considerazione, più di merito, riguarda la
convenienza dell’attuazione di una zona franca in
relazione al riparto fiscale attribuito alla Valle
d’Aosta con la legge 690/81.
In una situazione in cui il bilancio della Regione è in buona
parte composto dai tributi erariali riscossi dallo Stato nella
Valle d’Aosta, la creazione di una zona franca
potrebbe incidere negativamente sulle entrate regionali, spostando
in pratica una certa quota di ricchezza dalla pubblica
amministrazione ai privati. La pubblica amministrazione verrebbe
così privata di compartecipazioni a tributi non più esigibili, e
questo a beneficio del cittadino o anche di imprese, che si
troverebbero nella condizione di poter commerciare merci in
esenzione fiscale. Una Regione più povera, quindi, e un cittadino
più ricco, ma se questa sarebbe forse la conseguenza di una
applicazione integrale della zona franca in Valle
d’Aosta, va comunque sottolineato che anche una
buona parte della ricchezza locale è oggi derivata dalla Regione, e
che questa potrebbe rivelarsi una scelta non conveniente,
indirettamente, neppure per i privati.
Venendo agli aspetti propri della organizzazione regionale e dei
suoi organi, tema centrale nel dibattito della nostra Commissione,
non vi è certo bisogno di ricordare qual è
l’organizzazione attuale della Regione. Va
semplicemente segnalato come accanto agli organi propriamente
statutari: il Consiglio, la Giunta, il Presidente, vi sia esplicita
previsione anche di Presidenza del Consiglio, di Ufficio di
Presidenza e delle Commissioni, quali organi interni del Consiglio
stesso.
Per inquadrare il governo regionale, può osservarsi brevemente
come, così come prospettata nel dettato statutario e nelle norme
del regolamento interno, essa sembra avvicinarsi in modo
inequivocabile al modello parlamentare segnato dal rapporto
fiduciario che lega la Giunta al Consiglio, più che ad un modello
propriamente assembleare, nel quale il legislativo dispone delle
funzioni di governo e di alta amministrazione. E’ da
escludersi anche il ricorso ad un modello presidenziale come
definizione dell’attuale regime.
Il modello parlamentare è suffragato da numerose disposizioni
statutarie sulle quali non credo sia il caso di soffermarsi. Quello
che vale la pena ricordare è che l’attribuzione
statutaria al Consiglio della potestà regolamentare contraddice
però in un certo senso l’ipotesi di un modello
parlamentare; ma questa contraddizione è prevalentemente formale,
perchè la prassi consolidata dimostra uno scarso ricorso a tale
potestà da parte del Consiglio e un frequente uso, anche improprio,
da parte della Giunta, con atti amministrativi, di questa
potestà.
Il regolamento interno del Consiglio, di recente approvato,
suffraga a sua volta l’ipotesi del modello
parlamentare, sia nel prevedere le modalità di elezione degli
assessori, sia nel disciplinare le mozioni di fiducia e di sfiducia
con la loro presentazione da parte di un numero qualificato di
consiglieri e con la votazione per appello nominale.
Manca invece, e questo è un fatto rilevante, nel nostro Statuto
e nel nostro regolamento ogni riferimento alla presentazione di
documento programmatico da parte del Presidente della Giunta
in
pectore
, e questa circostanza non si è pressochè mai verificata
nella prassi.
L’ordinamento attuale non contempla inoltre la
possibilità di una mozione di sfiducia costruttiva; contrariamente
a quanto avviene oggi per le autonomie locali, per i comuni, per le
province, per le regioni ordinarie, non abbiamo mozioni di sfiducia
costruttiva come procedura obbligata per il rinnovarsi degli organi
di governo della Regione.
E’ però da tener presente che la problematica
inerente al funzionamento della forma di governo parlamentare,
accolta negli statuti regionali, risulta, all’atto
pratico, ben diversa da quella relativa al funzionamento di tale
forma di governo nell’ambito
dell’ordinamento statale: diversità strutturali,
innanzitutto la mancanza del potere di scioglimento e la mancanza
di una figura assimilabile a quella del Capo dello Stato, elementi
caratteristici del parlamentarismo classico, ma poi anche diversità
funzionali dal momento che nell’ordinamento
regionale il Presidente e la Giunta sono concretamente assai meno
condizionati dagli indirizzi politici e dall’azione
legislativa del Consiglio che l’ha nominato, di
quanto generalmente non accada a livello statale nei rapporti fra
Governo e Parla-mento.
E’ evidente che nell’ordinamento
regionale la realizzazione del programma di governo è assai più
condizionata da fattori estranei all’attività del
Consiglio, ad iniziare dall’attività legislativa
dello Stato e dall’attività di governo poste in
essere dalle autorità centrali.
Questa dipendenza del programma di governo regionale da fattori
estranei alla organizzazione regionale si è fatta tanto più forte,
quanto più marcato è stato il processo di "amministrativizzazione"
dell’autonomia regionale.
L’approccio tradizionale alla questione del
riequilibrio e della valorizzazione del ruolo del Consiglio
consiste soprattutto nella tendenza ad attribuire a
quest’ultimo funzioni amministrative o comunque di
governo (esercizio delle potestà regolamentari, potere di ratifica,
i pareri su singoli atti amministrativi,
l’approvazione di piani e programmi), funzioni che
in parte contraddicono il modello parlamentare di forma di governo,
ma che nel nostro contesto regionale per le ragioni anzidette
costituiscono spesso l’unica, effettiva forma di
controllo e di condizionamento dell’assemblea
rispetto all’organo esecutivo.
L’esperienza valdostana è in ciò significativa,
perchè da più parti si avverte come l’azione di
controllo del Consiglio sull’esecutivo, che si
svolge per questo tramite, si esaurisce spesso in un controllo solo
formale, talvolta meramente virtuale, mentre
l’iniziativa politica e legislativa del Consiglio
appare sostanzialmente frustrata.
Tenendo conto della anzianità, della vetustà del dettato
statutario e della naturale elasticità che esso ha manifestato, è
comunque possibile individuare alcuni adeguamenti che, senza
stravolgere il disegno originario, potrebbero facilitare il
graduale riequilibrio nei rapporti fra organo rappresentativo della
volontà popolare e organo esecutivo, e consentire al tempo stesso
di valorizzare il ruolo politico e legislativo nel Consiglio
regionale.
Per quanto concerne il Consiglio, ci sembra opportuno sottoporre
alla vostra riflessione questi profili:
- il rafforzamento della struttura organizzativa del Consiglio,
ad iniziare dal riconoscimento dell’autonomia
funzionale che gli consenta di dotarsi di organizzazione interna,
di servizi adeguati e compiti di direzione politica, di controllo,
di elaborazione normativa, come sono propri
dell’organo assembleare elettivo titolare del potere
normativo e di indirizzo;
- la necessità di dotare il Consiglio di forti e pieni poteri
ispettivi e di controllo sull’amministrazione
regionale;
- l’istituzione di opportune procedure per
assicurare un periodico confronto fra esecutivo e Consiglio
sull’andamento delle relazioni fra Stato e
Regione;
- l’istituzionalizzazione della votazione in
occasione dell’elezione del Presidente della Giunta
regionale di un documento programmatico, recante linee fondamentali
di programma di azione al fine di precisarne e sancirne le precise
responsabilità politiche nei confronti del Consiglio;
- la necessità di assicurare l’effettiva
collegialità dell’azione della Giunta, al fine di
assicurare corrispondenza effettiva della sua attività agli
indirizzi enunciati nel programma e fissati dal Consiglio.
L’auspicato rafforzamento complessivo della
posizione del Consiglio realizzabile con questi rimedi non deve
trasformarsi in un limite all’efficienza e
all’efficacia dell’azione
amministrativa dell’esecutivo, nè più in generale
all’azione di governo che la Giunta deve
svolgere.
Ci appare opportuno prospettare una più netta separazione fra
l’attività di indirizzo, controllo, attività
legislativa propria, esercitata da questo Consiglio, e le attività
di amministrazione attiva che devono essere riservate alla Giunta
con eventuale aggiustamento anche dei criteri di ripartizione delle
rispettive competenze previste dalle norme vigenti.
Questo Consiglio ha trovato il suo modello ispiratore, non solo
nel numero, ma anche in certi aspetti della sua struttura, nel
modello provinciale, più ancora che in quello propriamente
parlamentare.
La crescente mole di attribuzioni del Consiglio e
l’articolarsi del suo operare in commissioni pone
oggi l’interrogativo circa
l’opportunità o meno di ampliare il numero dei
consiglieri regionali. Una parte considerevolissima di essi è
attualmente impegnata in funzioni esecutive e amministrative, le
stesse commissioni consiliari spesso non sono in condizioni di
riflettere con sufficiente precisione il pluralismo politico
presente nel Consiglio Valle.
Il momento centrale delle funzioni del Consiglio accanto ai
compiti di natura politica, di indirizzo e di controllo, è oggi
costituito dalla potestà normativa, legislativa, regolamentare
affidata dalla Regione.
Questa attività regolamentare, che ci vede unica Regione, con la
Sardegna, ad avere nel Consiglio regionale l’organo
titolare, non ha però determinato un eccessivo appesantimento
operativo, atteso lo scarsissimo uso che si è fatto finora di
questa fonte normativa.
Una impostazione prevalentemente amministrativa
dell’apparato della Regione ha però indubbiamente
inciso, e vorrei dire negativamente inciso, sul livello di
consapevolezza parlamentare delle funzioni che il Consiglio è
chiamato a svolgere.
Hanno risentito di questo appiattimento le commissioni
consiliari; organi interni necessari per Statuto, le commissioni
permanenti per lungo tempo e nella prassi sono state
sostanzialmente ignorate fino a quando non sono state introdotte
nel 1970, con competenza referente e consultiva, dal regolamento
del Consiglio.
Solo con la riforma del 1988 hanno avuto finalmente compiuta
disciplina, ulteriormente modificata nel luglio del 1990 per
rimediare ad alcune anomalie procedurali.
La prassi non conosceva infatti, prima di questa data, la figura
del consigliere relatore, pur prevista nel regolamento interno del
1988, per cui era invalsa la consuetudine che unico relatore fosse
il Presidente della Giunta regionale o l’Assessore
proponente.
Parziale accoglimento dei rilievi mossi da questa Commissione si
è perciò avuto con la recente riforma del regolamento che ha reso
obbligatoria la nomina di un consigliere relatore.
Sintomatico poi di un approfondimento limitato del contenuto,
della sostanza, delle proposte normative è il fatto che mediamente
all’esame di ogni singolo disegno di legge vengono
dedicate meno di due sedute. Lo stesso meccanismo di iscrizione
automatica dei progetti di legge all’ordine del
giorno del Consiglio accresce l’impressione che il
pronunciamento della commissione non rappresenti che il parere di
un organo a valenza quasi amministrativa di cui si può anche
sostanzialmente fare a meno.
E’ riservato al Consiglio anche
l’esercizio di alcune altre funzioni che ad esso
sono conferite dallo Statuto e dalle leggi dello Stato; si tratta
di funzioni amministrative di varia natura che costituiscono un
quid unicum
del nostro ordinamento rispetto alle altre
regioni. Questa particolarità risulta rafforzata dagli atti
normativi con cui lo stesso Consiglio Valle ha precisato il riparto
di competenza fra gli organi regionali.
Con il regolamento sulle attribuzioni e competenze del
Consiglio, del Presidente e della Giunta regionale, emanato nel
1949 e ripreso senza rilevanti modificazioni dalla legge 66/79, si
è consolidato un asse di ripartizione della funzione amministrativa
che, favorendo una sorta di cogestione amministrativa fra il
Consiglio e la Giunta, stravolge la dinamica caratteristica del
modello tradizionale di governo parlamentare.
Di fronte ad un sistema anomalo di cogestione amministrativa che
vede saldarsi l’esperienza del Consiglio provinciale
anteriore al decreto del 1945 con quella del Consiglio regionale
statutario, si è ritenuto accertare il tipo di attività che
riusciamo concretamente come Consiglio regionale ad esprimere in
campo amministrativo.
Prendendo il 1988 come anno di riferimento, si può osservare che
il numero delle deliberazioni della Giunta regionale sottoposte a
ratifica del Consiglio (472) supera di gran lunga il numero dei
provvedimenti deliberativi (265) e legislativi (88).
L’attività di ratifica è quindi prevalente tanto
sull’attività legislativa quanto su quella
propriamente amministrativa. Ne discende una compressione
dell’attività normativa propria del Consiglio, una
regressione piuttosto a momento marginale di fronte ad una attività
che, pur prevista dallo Statuto, riduce il Consiglio a mero garante
di legittimità dell’operato
dell’esecutivo regionale.
Risulta depotenziata la funzione di indirizzo e controllo a
vantaggio di un momento puramente amministrativo. Emergono
rallentamenti, frizioni per l’ampiezza delle
attribuzioni consultive e deliberative assunte dal Consiglio e
dalle commis-sioni.
Emblematica di questa commistione impropria di funzioni
amministrative è anche la frequenza con cui è stata introdotta
l’obbligatorietà di esprimere pareri da parte delle
commissioni consiliari nell’adozione di
provvedimenti amministrativi.
Contraddittorio rispetto a questo riparto di funzioni è anche la
mancata previsione della iniziativa amministrativa da parte dei
singoli componenti del Consiglio regionale.
A corollario delle considerazioni fin qui svolte dobbiamo
rilevare come l’uso improprio della legge, troppo
spesso assunta con contenuti di concreto provvedimento, sia
diventata una consuetudine; le percentuali delle leggi di spesa
rimangono attestate, in tutte le legislature, alla metà della
produzione normativa di questa Regione.
Vi è una frequente rinuncia ad una propria originale normazione,
limitandoci a trasferire in sede regionale i contenuti di leggi
statali, talvolta di altre regioni, tanto più grave questo fatto
considerando l’ampiezza dei poteri che ci vengono
rico-nosciuti.
Vi è una scarsa propensione ad adottare regolamenti di
applicazione delle leggi regionali, che favorisce come si è detto
l’esercizio improprio di potestà regolamentari da
parte della Giunta.
Vi è infine l’esistenza di interi settori di
materie che, pur dovendo essere disciplinati con legge regionale,
sono tutt’ora regolamentati con semplici atti
amministrativi, o talora anche privi di una qualsiasi copertura
normativa.
Questa preferenza verso l’amministrare che
caratterizza l’attività del Consiglio regionale è
forse una delle cause a cui può maggiormente imputarsi la debolezza
di questo Consiglio. L’organo forte della funzione
amministrativa è e rimane nello Statuto e nella prassi la Giunta
regionale e, rispetto a questa funzione non istituzionalmente
propria del Consiglio regionale, l’organo
legislativo rischia di continuare a svolgere un ruolo riduttivo e
marginale come strumento di ratifica delle decisioni
dell’esecutivo.
Il momento legislativo dovrebbe essere pregiudiziale a quello
amministrativo, determinarne gli indirizzi, le procedure
dell’azione, e invece si presenta spesso come
modello improprio dell’amministrare, che della legge
conserva solo l’aspetto formale rinunciando ad
assumere contenuti politici di più ampio respiro.
E’ opinione generale della Commissione per le
riforme istituzionali che sia necessario rimeditare
l’intero assetto dei rapporti Consiglio-Giunta, per
restituire al primo la centralità nell’assunzione di
decisioni di carattere politico generale affinchè esplichi al
meglio i suoi compiti di indirizzo, di programmazione e di
controllo; al tempo stesso bisogna alleggerire il Consiglio di
alcune funzioni puramente amministrative che possono essere svolte
in modo più rapido, agile dall’organo esecutivo. Ciò
è tanto più necessario là dove tali funzioni sono già attualmente
ridotte alla pura e semplice ratifica di provvedimenti di
Giunta.
La Giunta regionale è attualmente assegnataria di vaste
competenze; competenze proprie vengono riconosciute anche ai
singoli assessori come organi esterni della Giunta. Nessun vincolo
è posto dallo Statuto rispetto all’appartenenza o
meno dei singoli assessori al Consiglio regionale. La possibilità
di scegliere i componenti dell’esecutivo al di fuori
dell’assemblea lascia perciò impregiudicata la
possibilità di un rafforzarsi della separazione fra il legislativo
e l’esecutivo.
Finora sappiamo bene che vi è stata scarsa propensione per
l’uso di questa facoltà di nomina di assessori che
vengono comunemente chiamati tecnici, mentre il numero
proporzionalmente rilevante di consiglieri che rivestono incarichi
di governo rafforza la continuità fra l’operato
dell’assemblea e l’esercizio della
funzione esecutiva.
Questa situazione contribuisce ad assicurare sul piano pratico
stabilità agli esecutivi, ma pone seri interrogativi sulla
chiarezza dei ruoli rispettivi dei massimi organi regionali.
L’autonomia individuale degli assessori quali
organi esterni della Regione, in virtù della loro preposizione a
capo di singoli rami dell’Amministrazione, e non per
delega del Presidente, non pare comunque, in base
all’analisi che è stata da noi svolta, aver
provocato rilevanti problemi sul piano della omogeneità di
indirizzo dell’organo esecutivo collegiale.
Nel quadro complessivo del governo regionale assume un
particolare rilievo la complessa e articolata posizione
costituzionale del Presidente della Giunta regionale, su cui
confluisce una pluralità di funzioni difficilmente inquadrabili
nelle categorie classiche degli organi monocratici.
Accanto ai compiti direttivi dell’organo
esecutivo collegiale si sommano nella figura del Presidente della
Giunta funzioni di rappresentanza esterna della Regione, di capo
dell’Amministrazione regionale, di promulgazione
delle leggi. Gli competono anche funzioni prefettizie, di
responsabile del mantenimento dell’ordine pubblico,
di direzione delle funzioni amministrative delegate dallo Stato, di
rappresentante della Regione, in veste puramente consultiva, alle
sedute del Consiglio dei Ministri quando si trattano questioni che
riguardano in modo particolare la nostra Regione.
Il cumulo di questi molteplici compiti farebbe pensare ad un
sistema politico di stampo presidenziale, se non fosse per il
legame stretto fra il Presidente della Giunta e il Consiglio
regionale. Legame che si sostanzia oltre che nella necessaria
appartenenza del Presidente all’organo assembleare
in quanto Consigliere, nella sua elezione da parte del Consiglio
della Valle, nella responsabilità politica che permane in capo al
Presidente di fronte al Consiglio per l’operato
dell’organo collegiale che egli presiede.
Proprio la particolarità e la complessità dei poteri attribuiti
al Presidente hanno portato alla formulazione di proposte volte a
conferire a quest’organo una autonoma e diversa
legittimazione per mezzo di una elezione diretta da parte dei
cittadini.
Un particolare approfondimento merita in questa sede il
permanere, fin dal 1945, delle funzioni prefettizie in capo al
Presidente della Giunta regionale. In qualità di Prefetto egli
costituisce il tramite fra Governo centrale e collettività locale,
di cui per altro verso assume la rappresentanza generale. La
complessità di questa posizione non ha finora dato luogo a
particolari situazioni di conflitto, ma è innegabile che questa
eventualità non risulta esclusa ove si verifichino situazioni di
particolare tensione e di particolare crisi istituzionale.
Quanto alla mancata costituzionalizzazione delle funzioni
prefettizie in sede statutaria, poichè esse non sono espressamente
richiamate nel nostro Statuto, è incontestabile che il reiterato
riferimento a tali funzioni da parte di numerose leggi ha ormai
consolidato definitivamente in capo al Presidente della Giunta tali
funzioni rendendo impensabile sotto il profilo politico e
costituzionale la revoca di queste funzioni.
Vorremmo porre un accenno, anche se rapido, ai rapporti fra
Regione e enti locali per sottolineare che essi devono ormai essere
visti alla luce delle profonde innovazioni che il regime di questi
enti locali ha subito anche in Valle d’Aosta per
effetto della legge di riforma delle autonomie recentemente
approvata e la cui applicazione nella Regione dovrà tuttavia essere
mediata da apposita norma di attuazione.
L’esperienza fin qui maturata offre ampia materia
di riflessione per la necessità anzitutto di individuare negli enti
locali, in forma singola o associata, secondo
l’organizzazione per comunità montana o altra che si
ritenesse eventualmente preferibile, un effettivo contropotere alla
Regione Valle d’Aosta.
E’ da dire in proposito che anche le più recenti
norme di attuazione hanno rafforzato una sorta di egemonia
regionale (si veda in particolare il decreto n.431 in materia
finanziaria) secondo una tendenza che trova solo una parziale
contropartita nella legislazione regionale, come per esempio la
legge 91/87, che conferisce possibilità di ampia delega a favore
degli enti locali e delle comunità montane.
Il problema deve essere collegato a quello più generale dello
sviluppo di adeguate forme di democrazia partecipativa e
referendaria, che per evidenti ragioni non trovano espressione nel
testo dello statuto votato dai costituenti, ma che oggi
costituiscono elemento qualificante per molti statuti ordinari
proprio in riferimento alla tematica di questo contropotere da
istituire rispetto alla Regione.
Si può anche notare a questo riguardo come secondo gli
orientamenti prevalenti in quasi tutte le regioni ordinarie
l’individuazione negli enti locali di contropoteri
in grado di controbilanciare il peso istituzionale della regione
presuppone una politica di forte decentramento a livello regionale
mediante il ricorso alla delega di poteri, al trasferimento di
funzioni dalla regione verso gli enti locali, oltre che la
valorizzazione di istituti di democrazia diretta e
partecipativa.
Occorre qui riflettere sulla opportunità di costituzionalizzare
la materia, prevedendo l’inserimento nello statuto
di alcuni principi generali in materia di ente intermedio, delega e
trasferimento di funzioni a favore di questi comuni, loro
associazioni, referendum ed iniziativa popolare, per rafforzare e
sancire un orientamento volto ad esaltare il ruolo degli enti
locali e ad assicurare ad essi un peso rilevante rispetto a quello
della Regione.
Con riferimento a comuni e comunità montane è possibile poi
disciplinare anche in sede di Statuto il loro inserimento
obbligatorio in procedure programmatiche e decisionali,
rafforzandone il ruolo di strumenti di partecipazione alle
espressioni della vita regionale.
Non abbiamo limitato la nostra analisi ad aspetti puramente
interni di questa Regione; ci siamo anche interrogati sulle
relazioni esterne, interregionali, internazionali, che essa ha
saputo consolidare e ha voluto affermare.
Lo Statuto non fa menzione di competenze specifiche in materia,
nè con regioni, nè con Stati esteri, nè tanto meno con la CEE.
L’evoluzione politica degli ultimi
trent’anni ha però reso indispensabile una apertura
e una operatività continua nell’ambito delle
relazioni interregionali, talora internazionali, soprattutto per
regioni di frontiera, come la Valle d’Aosta.
Negli ultimi anni, anche a seguito della parziale modificazione
del quadro normativo generale, si riscontra una maggiore apertura
da parte delle autorità centrali su questi temi. Il dato emergente
nell’insieme del quadro che è di fronte ai nostri
occhi riguarda però la partecipazione, o per essere più precisi la
non partecipazione, delle regioni ai processi decisionali
comunitari. Sotto il profilo normativo la mancata previsione di
organi di concertazione, di consultazione fra regioni e comunità
europea incide negativamente sul livello di autonomia che le
istanze regionali possono esprimere.
Sul versante dell’attuazione della normativa
comunitaria e dell’adeguamento
dell’ordinamento interno a tale normativa alcune
recenti riforme hanno introdotto importanti novità, che pur con
talune ambiguità valorizzano oggi il ruolo regionale. Manca
comunque a tutt’oggi una qualsiasi struttura di
comunicazione diretta fra regione e comunità, rendendo difficoltoso
l’utilizzo e la gestione delle opportunità di
intervento regionale indotte dall’azione
comunitaria.
Del tutto inesistente è poi la partecipazione delle regioni alla
fase decisionale dell’attività comunitaria, dalla
quale oggi le regioni italiane, a differenza delle regioni e degli
Stati membri di altri paesi, sono radicalmente escluse con gravi
conseguenze.
Questa presenza debole è preoccupante in termini di perdita di
opportunità a disposizione delle regioni per il loro sviluppo e di
partecipazione, anche se solo consultiva, alla assunzione di
provvedimenti e decisioni rilevanti per il nostro futuro.
Ci è perciò sembrato utile indicare diversi ordini di iniziative
che potrebbero eliminare la cesura che separa attualmente le
istituzioni comunitarie dalle regioni:
- il dotare sia la Giunta che il Consiglio di appositi uffici
comunitari per assicurare il necessario flusso di informazioni
sull’attività comunitaria di interesse
regionale;
- in sede di riforma statutaria sarebbe anche prospettabile
l’introduzione del principio della rappresentanza
politica garantita della Regione al parlamento europeo, con
conseguente modifica della legislazione circa
l’elezione di quest’ultimo;
- un ulteriore terreno di attività potrebbe essere costituito
dalla istituzione di una specie di osservatorio delle regioni ad
imitazione dell’analogo istituto già costituito dai
laender
tedeschi. In questo caso si tratta di una soluzione
alla rappresentanza regionale in sede comunitaria da sviluppare nel
quadro della cooperazione interregionale.
Importanti progressi sono stati invece compiuti, e li
registriamo con indubbia soddisfazione, circa le relazioni fra
regioni transfrontaliere, a seguito
dell’applicazione del trattato di Madrid del 1982.
Basta ricordare i recenti accordi di cooperazione fra Regione
autonoma Valle d’Aosta e il Canton du Valais e, ad
altro livello, anche se non propriamente transfrontaliero,
l’entente de coopération interparlementaire entre
le Conseil de la communauté française de Belgique et le Conseil
régional du Val d’Aoste.
La Valle d’Aosta si è positivamente inserita
anche nell’ambito della Co.Tr.A.O., che si va
strutturando come utile cerniera decisionale nel quadro della
programmazione economica e culturale a livello interregionale.
Diverso invece è il quadro per quanto attiene le relazioni con
le altre regioni italiane. Qui la Valle d’Aosta è
presente allo stesso titolo delle altre regioni in alcuni momenti
di raccordo istituzionali, come la conferenza Stato-regioni, che ha
assunto un ruolo rilevante anche se meramente consultivo a seguito
della formalizzazione della sua esistenza con la legge 400/88.
Utili, anche se purtroppo non ancora sufficienti, appaiono i
raccordi a livello di conferenza dei Presidenti dei Consigli
regionali per la loro debolezza strutturale e per la disparità di
orientamento delle singole regioni, che non ha ancora affermato una
autorevole presenza nel quadro istituzionale generale.
Volgiamo ora rapidamente lo sguardo al complesso argomento di
riforma istituzionale in atto in Italia.
Negli ultimi anni si è affermata la tendenza a cercare una
riforma costituzionale che partisse dal basso, ossia dalle
autonomie locali, proseguendo attraverso le regioni per arrivare ai
cosidetti "rami alti" dello Stato.
Questa prospettiva in sè e per sè considerata non è negativa.
Bisogna però sottolineare che i progetti finora avanzati,
quantomeno in sede governativa, non sembrano implicare una volontà
di seria riforma. Ci si riferisce in particolare al progetto di
riforma delle autonomie locali, che si è realizzato con la legge
142, e, per quanto riguarda le regioni, al disegno di legge di
iniziativa governativa per la riforma
dell’ordinamento regionale.
Il terreno di più aspro conflitto fra regioni e Stato è
attualmente oggi quello della finanza pubblica: la complessa
manovra per il suo risanamento sembra infatti tendere ad uno
scaricamento sulle regioni del peso di una minore entrata fiscale
complessiva e del contenimento della spesa pubblica.
L’altro grande momento di contrasto fra Stato e
regioni è rappresentato da quella continua erosione di poteri a cui
ha dato luogo una legislazione statale intervenuta anche in materia
di competenza regionale, con norme di dettaglio che hanno spesso
ridotto la potestà legislativa delle regioni ad una attuazione di
livello quasi regolamentare della normativa statale.
Un altro aspetto di estrema importanza per quanto attiene
l’assetto generale dei nostri rapporti con lo Stato
è costituito dai raccordi istituzionali, da quei momenti di
collegamento fra regioni e Stato che si collocano sia nella fase
ascendente che nella fase discendente.
Negli ultimi anni si è accentuata la tendenza a settorializzare
le relazioni fra Stato e regioni. L’attività di
programmazione, la ricerca di soluzioni che consentirebbero una
maggiore armonia fra attività statale e regionale è stata molto
spesso cercata in forma di intesa, che passasse per il tramite di
un rapporto diretto fra i singoli ministeri e i rappresentanti
degli esecutivi regionali competenti per materia.
Questa settorializzazione ha contribuito a dar luogo al fenomeno
definito di amministrazione integrata. Senza voler qui negare
comunque che questo modello può presentare alcuni aspetti positivi,
bisogna rilevare che esso deprime l’autonomia
regionale nella misura in cui si perde l’omogeneità
di un indirizzo politico unitario che la Giunta nel suo complesso e
il Consiglio regionale sono chiamati ad esprimere.
Anche la stessa conferenza Stato-regioni, recentemente
istituzionalizzata, non ha portato alla creazione di un vero e
proprio organismo di cooperazione fra Governo ed esecutivi
regionali. A questo organo sono state affidate solo funzioni
consultive e la sua incidenza nella adozione di decisioni
programmatorie, per quanto attiene settori di interesse regionale,
è purtroppo assai modesta.
Va peraltro rilevato come proprio l’esistenza di
questo organo di recente istituzione abbia favorito un certo
riordino nelle relazioni fra Stato e regioni e la riduzione della
preoccupante frammentazione legata al proliferare degli organismi
di concer-tazione.
Marginale, purtroppo, è stato in questi ultimi anni il ruolo
svolto dalla Commissione parlamentare per le questioni regionali, a
cui pure in sede di riforma molti avevano pensato di attribuire un
ruolo di vero e proprio coordinamento delle politiche statali e
regionali.
Sembra anche essere in fase di arretramento una caratteristica
pure prevista a grandi linee dagli statuti regionali e dalla
Costituzione, che è quella già ricordata della separatezza degli
ordinamenti.
Il rilancio di questa tendenza alla separazione di ordinamenti
di carattere eminentemente federalista avrebbe potuto passare
attraverso l’istituzione di nuovi ed importanti
momenti di raccordo fra la volontà politica regionale e statale. In
questo senso una idea forza sembrava poter essere - e a nostro
avviso è - quella che ripropone la trasformazione della seconda
Camera in Senato delle regioni.
Occorre rilevare l’importanza del rinascere della
proposta di Senato delle regioni quale via pressochè obbligata per
un autentico rafforzamento del regionalismo italiano. Recenti prese
di posizione a livello statale, di partiti autorevoli, va proprio
in questa direzione.
Sempre a questo proposito sembra indispensabile ridiscutere
della opportunità di avere rappresentanti delle regioni nella Corte
costituzionale, per attenuare le caratteristiche di esclusiva
emanazione statale e portarlo verso caratteri di natura
maggiormente arbitrale nelle relazioni fra Stato e regioni.
Uno sguardo complessivo sull’insieme delle
proposte finora avanzate, sia da parte regionale che governativa ed
anche parlamentare, sembra comunque indicare che stiamo
attraversando un momento di relativa timidezza nella proposta di
soluzioni istituzionali rafforzative dei poteri regionali.
Ci sembra utile offrire al Consiglio alcune precisazioni circa
le condizioni generali di fattibilità di una possibile riforma
istituzionale, per consentirgli di porre in termini corretti e
coerenti il rapporto fra la domanda di riforma, pure sentita, gli
obiettivi politicamente raggiungibili, gli oggetti e le modalità
della riforma, i concreti risultati in termini non solo di generica
auspicabilità ma di concreta effettività.
Gli interventi riformatori prospettabili si potranno muovere su
piani istituzionali diversi:
- la normativa costituzionale per quel che riguarda i rami alti
dell’ordinamento statale;
- lo Statuto di autonomia del 1948;
- alcuni profili della legislazione statale di attuazione del
titolo V della Costituzione;
- l’insieme della normativa attuativa dello
Statuto;
- alcuni profili della stessa legislazione regionale e dei
regolamenti inerenti il funzionamento degli organi regionali.
Proprio il tema delle riforme istituzionali, stante la
discussione di cui esse hanno fatto oggetto negli anni
’80 e che presumibilmente proseguirà negli anni
’90, consente di rendere evidenti le limitazioni e
gli ostacoli con cui si dovranno confrontare le iniziative di
riforme che saranno portate nella prospettiva di rilanciare
l’autonomia regionale e di valorizzarla al massimo.
In forza di quello che è stato fin qui osservato ci pare necessario
che le finalità di riforma pongano alla loro base come presupposto
un radicale mutamento degli indirizzi generali della politica
statale in tema di rapporti Stato- regioni, la volontà di porre
mano a sostanziali riforme dei rami alti
dell’ordinamento costituzionale, la valorizzazione
del ruolo delle autonomie realizzando quel decentramento effettivo
di poteri ormai ampiamente auspicato. E questo con il drastico
ridimensionamento delle strutture burocratiche a livello
ministeriale.
La consapevolezza degli ostacoli e delle limitazioni che si
frappongono alla realizzazione delle riforme non deve nè impedire
di affermare questa riforma come obiettivo di azione politica, nè
giustificare una posizione di mero attendismo per la strenua difesa
dell’esistente.
Occorre superare l’idea, da un lato, che ogni
tentativo di riforma potrebbe comportare un pericolo di ulteriore
ridimensionamento del livello di autonomia, e per altro verso che
il modello di autonomia previsto dallo Statuto sia immediatamente e
pienamente inverabile. Nessuna di queste due ipotesi è accettabile.
E’ necessario quindi uno sforzo di adeguamento della
autonomia speciale alle mutate esigenze della realtà istituzionale
nel suo complesso razionalizzando una serie di profili che
l’esperienza ormai quarantennale ha indicato come
obsoleti, comunque inadeguati alle esigenze di rilancio
dell’autonomia e della specialità valdostana.
Ci sembra necessario indicare alcune linee guida di questa
possibile riforma dello Statuto:
- la riaffermazione dei principi dell’autonomia
speciale sanciti nello Statuto del 1948;
- l’esigenza di darsi un ordinamento e
un’organizzazione regionali che rompano con i
condizionamenti che in positivo e in negativo discendono dalla
struttura istituzionale, una specie di superprovincia come di fatto
siamo stati per molti anni, o comunque di super ente locale;
- porre a fondamento di questa possibile riforma
l’eliminazione di alcune anomalie statutarie che si
sono rivelate controproducenti e fonte di difficoltà nei rapporti
Stato-Regione.
E’ necessario distinguere comunque una dimensione
strategica della nostra proposta di riforma da una dimensione
fattibile della riforma stessa, distinguere un fronte esterno dal
fronte interno di questa nostra riforma.
Anzitutto è evidente la necessità di individuare un quadro
generale di riferimento che potrebbe essere costituito da una
proposta generale di riforma del titolo V della Costituzione,
secondo il modello avanzato dalla conferenza dei Presidenti delle
regioni e delle province autonome, con tutte le integrazioni e le
modificazioni suggerite dalle linee di sviluppo del dibattito
statale sulle riforme istituzionali.
E’ importante anche che in questo quadro generale
di riferimento si ponga una riflessione comune delle regioni sugli
obiettivi di riforma istituzionale, e in questo senso i contatti
anche se informali e rapidi che abbiamo avuto con altre analoghe
commissioni sono stati per noi estremamente fruttuosi.
Non va neanche scartata a priori l’eventualità
che la Regione si faccia promotrice del varo di una serie di
disegni di legge statali di iniziativa regionale, previo accordo
con altre regioni, in riferimento a quei profili
dell’autonomia come la partecipazione ai processi
decisionali comunitari, che difficilmente possono essere sviluppati
in una logica di rapporto individuale fra la singola Regione e lo
Stato.
Su un piano logicamente distinto poniamo il problema della
riforma dello Statuto come possibile revisione di alcuni suoi
contenuti obsoleti, come adeguamento di alcuni suoi profili alle
mutate condizioni dell’autonomia, con particolare
riguardo a quella relazionale esterna.
Occorre precisare che la prospettiva di revisione statutaria è
comunque un obiettivo condizionato e non assoluto. Essa deve
costituire anzitutto un banco di prova per la verifica di quella
bilateralità dell’autonomia, che altrimenti rischia
di rimanere mera affermazione di principio.
Su un piano ancora diverso e forse più concretamente
percorribile rispetto a quelli precedentemente individuati,
vogliamo porre come argomento di riflessione la possibilità di
varare uno statuto interno per questa Regione, secondo la procedura
decostituzionalizzata dell’articolo 50, IV comma,
dello Statuto e dell’articolo 123 della
Costituzione.
E’ eventualità sinora trascurata dalla prassi,
questa particolare via di riforma che condividiamo con la Sardegna
e che merita, nella situazione attuale, particolare attenzione per
queste ragioni:
- il quadro statutario della organizzazione interna della
Regione è elastico e consente, anche a prescindere da una riforma
statutaria, più soluzioni e possibilità in ordine al concreto
funzionamento della forma di governo regionale;
- vi sono esigenze di superamento dell’origine
provinciale della nostra autonomia e a questo si potrebbe porre
mano anche senza una legge costituzionale;
- si è poi creato un inaspettato clima favorevole (e questo
possiamo verificarlo anche dai verbali delle sedute della
Commissione bicamerale per le questioni regionali rivolte alla
indagine conoscitiva sulla forma di governo regionale) alle
prospettive di riforma degli statuti secondo le procedure
dell’articolo 123. Molte regioni in questa occasione
e in occasione delle audizioni presso la Commissione hanno voluto
evocare questa possibilità, che pare bene accolta in sede
parlamentare;
- questa prospettiva potrebbe inoltre porre sullo stesso piano,
per gli aspetti propriamente funzionali degli organi, regioni
ordinarie e speciali, ricompattando oggettivamente il fronte
regionale senza che questo significhi per noi rinuncia implicita a
far valere la nostra specialità;
- non vanno infine trascurati alcuni profili che abbiamo già
segnalato, nei quali, pur con qualche prevedibile ostacolo, è
possibile che la stessa legislazione regionale e i regolamenti
interni introducano opportuni elementi riformatori, contribuendo
positivamente a rilanciare e a valorizzare
l’autonomia. Il caso della legge di riparto delle
funzioni fra il Consiglio e la Giunta è forse
l’esempio più emblematico.
Non sarebbe quindi fuor di luogo che, come indicazione di
metodo, le prospettive di riforma che si delineeranno in seguito al
dibattito siano inserite e articolate in una specie di quadro
generale programmatico per precisarne i contenuti sostanziali,
individuarne strumenti e determinarne quindi concretamente i
contenuti.
Non starò ad annoiarvi, colleghi, con l’analisi
dettagliata delle riforme che già negli scorsi anni sono state
portate avanti per volontà di varie forze politiche e che si sono
registrate per la prima volta solo sul finire degli anni
’70.
Poche per la verità sono finora state le modifiche apportate
allo Statuto speciale per la Valle d’Aosta: la
prima, quella relativa alla durata in carica del Consiglio
regionale, modificata nel 1972; la seconda, più recente, relativa
al trasferimento della potestà legislativa primaria in materia di
elezione del Consiglio Valle, eletto a suffragio universale,
uguale, diretto, segreto, secondo le norme stabilite con legge
regionale, adottata a maggioranza dei due terzi dei Consiglieri
assegnati. Quest’ultima norma ha adeguato lo Statuto
della Valle d’Aosta a quello delle altre regioni ad
autonomia differenziata, in applicazione di un fondamentale
principio di autonomia che l’assemblea costituente
aveva escluso, attribuendo allo Stato, sia pure sentita la Regione,
la competenza in tale materia.
La scarsità delle modifiche apportate in
quarant’anni al testo dello Statuto potrebbe far
pensare ad una mancanza di dibattito sulle possibili riforme
istituzionali; in effetti fino al termine della VI legislatura,
cioè fino al 1978, il Consiglio si occupò sostanzialmente
dell’attuazione di questo Statuto e non già
dell’eventuale prospettazione di riforme. Solo con
l’inizio della VII legislatura nel 1978 questo
Consiglio si è interrogato sulla necessità di adeguare lo Statuto
alla realtà valdostana in modo piuttosto timido, peraltro, senza un
dibattito sulla revisione organica dello Statuto, ma limitandosi ad
iniziative settoriali.
Nessuna delle iniziative approvate dal Consiglio regionale nel
corso di questi anni ha finora avuto un completamento del proprio
iter a livello parlamentare, a riprova degli ostacoli che incontra
l’applicazione concreta del II comma
dell’articolo 121 della Costituzione.
Il contenuto di queste proposte è diffusamente illustrato nella
relazione che abbiamo presentato al Consiglio e ad esso faccio
rinvio per una dettagliata disamina.
Comunque nelle più recenti proposte a carattere generale
individuiamo un livello minimale comune, teso alla revisione
statutaria, circa il quale i rispettivi presentatari concordano e
che può costituire un utile punto di partenza per la nostra
riflessione. Esso riguarda anzitutto le materie e i limiti della
potestà legislativa anche in relazione agli statuti delle altre
regioni. Inoltre appare poco chiaro il motivo per cui la Valle
d’Aosta, unica tra le venti regioni italiane,
continui ad essere priva di una potestà legislativa di tipo
concorrente, attribuita alle altre regioni ordinarie, mentre ad
essa l’articolo 3 dello Statuto attribuisce potestà
integrativa e attuativa. A tutti i proponenti di queste proposte di
riforma ad ampio raggio è sembrato opportuno una trasformazione
della potestà integrativa in base all’articolo 3
dello Statuto in potestà concorrente.
Un altro campo nel quale per molte delle forze politiche che
hanno presentato proposte è risultata opportuna una esigenza di
revisione statutaria, è quello della lingua e
dell’ordinamento scolastico; per attuare il
bilinguismo sancito non appare sufficiente che il francese sia
insegnato come lingua, ma è apparso necessario che esso sia usato
come lingua di insegnamento accanto all’italiano.
Questa proposta, piccola nella forma, è rilevante nei contenuti ed
è condivisa in tutti e tre i progetti di revisione statutaria
esaminati nella passata legislatura.
Così come è condivisa, anche se espressa in forme diverse, la
necessità di tutela e di valorizzazione del patrimonio culturale
costituito dai dialetti franco-provenzali e walser.
Nel settore infine dei rapporti fra lo Stato e la Regione a
tutti è apparso necessario uno snellimento dei controlli, partendo
dalla eliminazione dell’anacronistico controllo di
merito, ormai inesistente anche per i comuni e tuttora esistente in
base alle norme di attuazione sulla Regione Valle
d’Aosta, fino a giungere ad una limitazione del
controllo di legittimità ai soli atti amministrativi di competenza
del Consiglio o adottati dalla Giunta in via
d’urgenza.
L’VIII legislatura non ha prodotto grosse novità
sul versante della riforma statutaria, salvo alcune isolate
iniziative relative agli strumenti di democrazia diretta e di
partecipazione popolare.
Per molti anni, fino dalla costituzione delle regioni speciali e
fino alla nascita delle regioni ordinarie, le regioni speciali
hanno costituito un fatto quasi straordinario
nell’ordinamento costituzionale italiano. Anche dopo
la nascita delle regioni ordinarie però questi ordinamenti speciali
hanno continuato ad essere punto di riferimento insostituibile
nella evoluzione complessiva dell’ordinamento
regionale in Italia. A partire dal 1972 esse hanno cominciato a
subire, per effetto dell’avanzata progressiva del
fronte delle regioni di diritto comune, un fenomeno di complessivo
appiattimento verso il basso nell’esercizio delle
loro competenze. Sul finire degli anni ’70 si è
affermata una visione generale delle autonomie, che purtroppo
identificava nella specialità un contenuto negativo per il nostro
ordinamento regionale complessivo; si è posta perciò fin
dall’inizio del decennio successivo la necessità di
ripensare la specialità regionale con l’occhio
rivolto alla situazione più attuale e alle evoluzioni più recenti
dei rapporti istituzionali.
Punto centrale di questa problematica sta nella considerazione
che è opportuno consentire che a situazioni differenziate si faccia
fronte con normative differenti e con poteri autonomi di natura
amministrativa. Questo è stato un ragionamento fondamentale che ha
ispirato i lavori della nostra Commissione. Problemi che esigono
soluzioni diverse non possono essere oggetto di soluzioni uniformi
solo per garantire apparente unità
all’ordinamento.
In passato la logica della specialità è stata ritenuta valida
soprattutto per l’esistenza di minoranze culturali;
secondo alcuni solo questa esistenza di minoranze potrebbe ancora
giustificare il permanere della specialità regionale. Sintomatico
di questo orientamento è stato il rapporto del Ministro Aniasi nel
1982 che identificava nella esistenza di comunità alloglotte
l’unica ragione del permanere delle regioni a
statuto speciale.
Sono invece recentemente riaffiorate tendenze orientate a
ritenere purtroppo illogiche e irrazionali le differenze di
ordinamento nei meccanismi di finanziamento. Sono tendenze che
purtroppo appaiono in via di costante rafforzamento e questo dato
ci appare preoccupante.
Nel caso della Valle d’Aosta i caratteri di
specialità sono essenzialmente da ricondursi alla soppressione di
molti uffici statali e alla loro sostituzione ad opera della
Regione; l’abbandono da parte dello Stato di tali
funzioni e il loro trasferimento alla Regione ha così dato luogo ad
un modello di autoamministrazione che è il carattere più originale
dell’attuale ordinamento amministrativo regionale
valdostano.
Ma la nostra caratteristica peculiare per eccellenza, quella
emblematica della nostra specialità, il carattere bilaterale degli
accordi che portano alla definizione di assetti organizzativi e
finanziari, rimane ancora, in filigrana, come la traccia più
autentica ma non sufficientemente esaltata della differenza di
assetto costituzionale propria di ciascuna regione speciale.
Originalità di rapporto, questa, ma che costituisce anche, come si
è visto, il pregio e il limite più rilevante delle regioni ad
autonomia differenziata.
Occorre perciò che il Consiglio regionale si esprima a questo
punto con forza sulla validità attuale di questo assetto, sulla
opportunità o meno di valorizzare questa peculiarità del nostro
ordinamento regionale.
La relazione che la Commissione speciale per le riforme
istituzionali rassegna al Consiglio, secondo il mandato
attribuitole, vuol essere con tutti i suoi limiti un contributo
attivo a questa analisi.
Messieurs les Conseillers, en terminant ce rapport à
l’assemblée, permettez-moi simplement de rappeler
l’esprit qui a animé la Commission que
j’ai eu l’honneur de présider.
La Commission spéciale chargée des réformes institutionnelles a
toujours oeuvré consciente qu’il ne
s’agisse pas d’un travail de simple
révision de l’autonomie régionale valdôtaine, mais
d’une véritable restructuration des racines de
l’autonomie elle-même, d’un projet de
plus large envergure permettant d’affronter à
l’avenir des temps et des situations encore
difficiles à prévoir a l’heure actuelle.
Dans le document d’analyse livré au Conseil, nous
avons beaucoup insisté sur le fait que notre autonomie représente
moins une expérience d’une quarantaine
d’années qu’une situation établie au
fil des siècles et dont les fondements sont la conscience de
l’identité même du peuple valdôtain. Une identité
qui se matérialise dans une culture originale, dans la sensibilité
particulière propre de notre communauté régionale.
Les Valdôtains sont aujourd’hui conscients de ne
pas être simplement le résultat d’une conjoncture,
et que leur autonomie n’est pas due au hasard. Le
peuple valdôtain est l’aboutissement
d’un long parcours historique.
C’est pourquoi nous devons nous employer à
renforcer les instances de l’autonomie régionale;
c’est un devoir dont nous devons nous acquitter pour
assurer un avenir à l’expérience autonomiste, mais
aussi pour conserver à jamais l’identité du peuple
valdôtain.
Messieurs les Conseillers, Madame la Conseillère, Monsieur le
Président, je vous remercie.
?-
Si dà atto che dalle ore 18,14 alle ore 18,35 assume la
Presidenza il Vicepresidente Stévenin.
?-
Presidente
- Colleghi Consiglieri, dopo
l’esauriente e qualificata relazione del Consigliere
Louvin, è aperta la discussione.
Come è noto, il Consiglio non è chiamato ad un voto, ma non è
neanche, a mio avviso, costretto a concludere oggi
l’esame della materia sottoposta alla sua
attenzione, per cui se c’è chi vuole riflettere,
ritengo che l’importanza
dell’argomento possa consigliare anche un rinvio ad
altra seduta.
La mia proposta di non concludere qui il dibattito scaturisce
dal fatto che, dopo una relazione così lunga e difficile da
seguire, un dibattito che si protraesse a lungo potrebbe non dare
buoni frutti, perché credo che l’attenzione debba
essere supportata da una certa freschezza di mente.
Ha chiesto di parlare il Consigliere Milanesio, ne ha
facoltà.
Milanesio (PSI)
- Dopo questa lunga relazione che il
Consigliere Louvin ha fatto in qualità di Presidente della
Commissione speciale per le riforme istituzionali, credo ci siano
delle osservazioni da fare, anche se per la verità moltissime cose,
oserei dire quasi tutte, le ha già dette il Consigliere Louvin nel
relazionare circa i lavori di una Commissione istituita il 16
dicembre 1988, vale a dire circa due anni or sono, che lavorò
alacremente e presentò le sue conclusioni nel maggio 1990.
La crisi politica, l’instaurarsi di una nuova
maggioranza e le scadenze successive legate in parte alla stagione
estiva, in parte al calendario fittissimo dei lavori di questo
Consiglio, hanno impedito che, ancorché venisse richiesta la
convocazione di una seduta apposita per trattare questo argomento,
questo non potesse avvenire, fino al momento in cui 12 Consiglieri
ne hanno fatto richiesta ai sensi del Regolamento.
Tutto questo non toglie spessore, importanza e storicità a
questo fatto: se il Consigliere Louvin oggi ha parlato per più di
due ore, devo anche dire che erano 42 anni che non veniva
presentato un
check up
completo sulla nostra autonomia, così
come sono 42 anni che il Consiglio regionale non fa una riflessione
completa e organica su questo argomento.
Voglio ricordare che la Commissione, composta dai Consiglieri
Aloisi, Andrione, Bondaz, Lavoyer, Louvin, Milanesio e Tonino, ha
fatto parecchie riunioni, è stata assistita nella fase finale della
stesura organica, completa e puntuale, dal prof. Carrozza, che è un
noto costituzionalista, e credo che questa Commissione abbia fatto
un ottimo lavoro. Esso è certamente merito dei Commissari, ma è
merito soprattutto del suo Presidente che, un po’
per vocazione e un po’ per interessi, ha seguito
molto da vicino i lavori.
Pertanto oggi il Consiglio regionale può comportarsi come meglio
crede, può discutere o rinviare ad altra data
l’eventuale prosecuzione della discussione, ma credo
che non possa esimersi dal prenderne atto, magari con un semplice
ordine del giorno, e poi passare oltre, condividerne quindi la
sostanza e l’essenza.
Ho detto che si tratta di un
check up
; è chiaro che
alcune piccole disfunzioni sono note a moltissimi Consiglieri
perché sono state lamentate in più circostanze; ma che un certo
numero di Consiglieri di diverse parti politiche convenissero e
concordassero su questo
check up
, questo è un fatto secondo
me importante, è un fatto politico, che deve avere rilievo
istituzionale, è il primo passo nella direzione
dell’auspicata riforma delle nostre istituzioni,
perchè credo che tutti partiamo dal presupposto che sono
intangibili i principi su cui si fonda la nostra autonomia, così
come sono intangibili i principi su cui si fonda la nostra
Repubblica, ma 40 e più anni hanno dimostrato che qualche crepa qua
e là si vede, che non sempre le costituzioni e gli statuti
materiali sono uguali a quelli scritti, e che la vita democratica
del nostro paese ha bisogno di modificare, in certi casi
profondamente, in altri un po’ meno, norme,
regolamenti e istituti.
Fra l’altro la relazione arriva in un momento
particolare, molto significativo, segnato non tanto da un grosso
dibattito a livello nazionale, ma certamente da un grosso confronto
e scontro di posizioni, di tesi, di ipotesi. Il sistema politico
italiano è in fase di assestamento, è in fase di trasformazione;
ben vengano questa trasformazione e questo assestamento, poichè è
uno dei sistemi politici a mio avviso più vecchi e sclerotizzati;
lo stesso dicasi per il sistema istituzionale, che ha bisogno di
forti aggiustamenti. Non a caso si parla - e non solo da parte di
alcuni partiti, fra cui il PSI - in molti ambienti politici ed
anche costituzionali ed istituzionali di seconda Repubblica, dando
a questo titolo una connotazione che non è più negativa come in
passato, ma è il necessario superamento di uno stadio, di una fase
del nostro sviluppo politico democratico ed istituzionale.
Non abbiamo ancora con precisione un quadro a cui fare
riferimento, le opinioni sono discordanti, anche se
c’è una convergenza sempre più marcata nel senso di
una modifica del nostro sistema istituzionale, il quale è, come
tutti sappiamo, appesantito da un bicameralismo troppo perfetto per
consentire decisioni in tempi ragionevoli, da una forma
parlamentare e da un rapporto con il Governo che paiono superati
dalla necessità di dare risposte in tempi reali ai vari problemi
del paese; da uno Stato che ha dimostrato di fare acqua da molte
parti; da una crescente insoddisfazione
dell’opinione pubblica nei confronti dei servizi,
che bene o male lo Stato deve erogare, o i suoi organi devono
erogare e garantire.
Quindi è necessario un ripensamento profondo sulla struttura
politica e sulla struttura istituzionale del nostro paese. Qui si
inseriscono anche le riflessioni e il
check up
della
Commissione speciale per le riforme istituzionali. Da qui possono
prendere le mosse utilmente il dibattito, la riflessione, le
proposte che da questo Consiglio possono partire in direzione dello
Stato, del Governo, del Parlamento e certamente in primo luogo
verso noi stessi. C’è materia di riflessione
amplissima in questa relazione, che ha il pregio di essere organica
e forse anche, se vogliamo, la supponenza di essere quasi
completa.
Ma, in realtà, come
check up
io credo che sia vero: non
si danno risposte in questa relazione, però si fa un esame secondo
una visione autonomistica, una visione democratica che ha visto una
convergenza molto ampia. Su alcune parti di questa relazione ha
dissentito solo il Consigliere Aloisi, gli altri Consiglieri
l’hanno approvata e sottoscritta ed hanno invitato
il Presidente a presentarla in Consiglio.
Quindi c’è già stato un primo momento ampiamente
unitario su cui la maggior parte di questo Consiglio sembra
concordare relativamente alle cose che non hanno funzionato, e io
penso che questo sia molto importante, perché, se già concordiamo
sulle cose che non hanno funzionato, abbiamo la possibilità di
lavorare utilmente per individuare i rimedi e le linee da seguire.
Qui spetterà alla sensibilità delle diverse forze politiche e al
loro grado di maturità e di preparazione fare proposte che siano le
più compatibili e organiche possibili.
E’ difficile questa sera, se si vuole fare una
prima discussione, approfondire tutte le parti di questo documento;
è un documento che ha richiesto più di due ore di illustrazione e
se ci mettessimo a discutere tutte le sue parti, ciascuno di noi
dovrebbe intervenire per almeno un’ora, questo per
fare onore anche al Presidente. Però credo che il Consiglio questa
sera possa, se i Consiglieri si sono letti la relazione e se hanno
seguito l’intervento del Presidente, prendere in
esame un brevissimo documento che mi permetto di presentare
all’assemblea, che recita:
"Il Consiglio regionale della Valle d’Aosta,
nel prendere atto della relazione sullo stato
dell’autonomia della nostra Regione, predisposta
dalla Commissione speciale all’uopo istituita il 16
dicembre 1988, ringrazia la Commissione ed il suo Presidente per il
fattivo lavoro svolto e ne approva le linee ed i contenuti.
Dà mandato alla I Commissione consiliare permanente di operare
al fine di poter raccogliere e comporre quelle indicazioni di
riforma che ogni forza politica e culturale della nostra Regione
intenderà proporre e sostenere per poter successivamente passare
alla terza ed ultima fase dei lavori, che dovrà sostanziarsi nella
stesura di un progetto di riforma del nostro Statuto speciale ed
eventualmente della Costituzione della Repubblica Italiana".
Qui si dice che una prima fase, quella della ricognizione, si è
conclusa con un ottimo lavoro: quindi se il Consiglio condivide il
tipo di analisi e gli approfondimenti che sono stati compiuti da
questa Commissione, può approvare un suo ordine del giorno che in
qualche modo dà il viatico a chi poi deve continuare ad
occuparsene, di poter fare un lavoro non fondato sulla sabbia, ma
sulla solida roccia di una diagnosi condivisa sullo stato della
nostra autonomia.
Non voglio dilungarmi perché, avendo sottoscritto questa
relazione, ne condivido tutte le parti che sono state illustrate
dal Consigliere Louvin, così come il tono e lo stile. Si è trattato
di un lavoro che ha avuto anche il supporto di una valida
consulenza tecnico-legale, quindi può ben figurare negli annali di
questo Consiglio e può passare anche alla storia della nostra
Regione perché trattasi di un documento che viene dopo 42 anni di
funzionamento buono, negativo, che ha parzialmente disatteso lo
Statuto della nostra autonomia.
E’ una relazione dove le parole sono misurate,
dove non si lascia spazio a valutazioni che potrebbero essere
riferita alla polemica politica, ma fa osservazioni abbastanza
precise.
Come Presidente della I Commissione, mi permetto di presentare
questo ordine del giorno all’attenzione dei
Consiglieri, per invitarli ad approvarlo, ad approvare la relazione
e a meditarla profondamente.
Presidente
- Ha chiesto di parlare il Consigliere Rusci,
ne ha facoltà.
Rusci (PRI)
- Signor Presidente, colleghi Consiglieri, il
mio intervento non ha in sé alcuna pretesa di originalità giuridica
o di precisazione ulteriore dal punto di vista storico, ma
rappresenta l’esigenza di alcune sottolineature che
intendo fare come Consigliere del PRI, prima, e poi come casuale e
temporaneo responsabile del settore della Pubblica Istruzione.
Le rapport sur l’état de santé de
l’autonomie valdôtaine, dressé par la Commission
spéciale pour les réformes institutionnelles, Commission souhaitée
à l’unanimité dans la mesure où elle
s’est avérée indispensable, est un ouvrage louable,
un point de départ pour améliorer notre conscience politique en vue
d’amorcer une ligne d’action
constructive, mettant à contribution les responsables des divers
secteurs.
Le discours est établi en deux registres: le passé à comprendre
et le présent à diriger, avec un réalisme partitique qui
caractérise la scène politique valdôtaine dont le texte révèle les
différentes identités avec leurs points de convergence et leurs
lignes divergentes, et le délicat rapport Etat-région avec une
référence particulière aux régions à statut spécial après
l’événement de l’organisation
régionale italienne.
Point de départ commun est établi dans le réalisme politique qui
calque d’ailleurs la problématique institutionnelle
italienne, voilà la nécessité d’opérer en même temps
qu’une pleine réalisation des espaces
d’autonomie acquis, la révision et
l’intégration des certaines dispositions statutaires
en fonction surtout du changement de la réalité socio-politique de
l’Italie et de l’Europe
d’aujourd’hui et avec des différences
idéologiques et opérationnelles accrues de tout ce qui
s’est montré fragile dans la pratique quotidienne de
l’autonomie.
A part le jugement plus ou moins appréciable que chacun peut
donner au document, j’estime que nous devons tous
réfléchir sur les éléments rassemblés, afin de changer notre
mentalité à propos du bien commun de l’autonomie, à
laquelle nul en Val d’Aoste, personne ou mouvement
politique ou groupement culturel ne souhaite renoncer.
Il convient de faire le point sur les tensions du passé et du
présent, sur les convergences réelles ou présumées, afin
d’estimer la véritable portée de notre
responsabilité, que ce soit pour ce que nous n’avons
pas atteint, ou pour ce que nous pouvons ou voulons atteindre. Pour
lire correctement notre présent et déterminer les projets
d’avenir qui en découlent, évitons de nous laisser
importer par les tentations stériles du pacifisme sans lendemain et
des croisades de parti. Nous devons encourager la pratique de
l’autonomie, celle qui d’ailleurs a
fait ses épreuves au fil des siècles, car elle répond au
tempérament des valdôtains, elle est la voix la plus féconde des
conquêtes sociales et juridiques de chaque peuple. Autonomie qui
exige à son tour une codification réglementaire. Aussi devons-nous
adopter l’optique de ceux qui, ayant prouvé par les
faits, du moins dans certains domaines, qu’ils
veulent et savent être autonomes correctement et de manière
efficace, réclament la reconnaissance d’un droit
acquis par l’habitude.
Parmi les nombreuses observations que le document mériterait, je
me bornerai à en formuler quelques-unes qui relèvent de mes
compétences et de ma responsabilité. Cependant, je
n’ai pu négliger la portée de la partie qui concerne
le délicat problème des rapports entre Conseil et Gouvernement,
visant à garantir la non allégeance du premier par rapport au
second, et leurs compétences respectives, et entre Président du
Gouvernement et Assesseurs, avec pour objectif
l’autonomie interne, c’est-à-dire la
coordination des responsabilités particulières, ce qui répond au
programme politique de la majorité actuelle, programme que je
partage et que je préconise comme réponse à des besoins qui se font
sentir dans les milieux les plus divers de notre communauté.
A cet égard, il est important de focaliser
l’attention sur certains points afin
d’éviter de retomber dans les mêmes erreurs qui ne
dépendent pas toujours de la volonté des personnes. Je ne veux pas
non plus passer sous silence l’importance de la
partie consacrée aux finances régionales, que la Commission a
traitée en priorité, en se penchant notamment sur les lourdes et
complexes conséquences de 1992 et sur l’itinéraire
tourmenté du règlement d’application du Statut
spécial sans lequel l’autonomie ne serait point
réalisable. Question importante dans ce domaine, la zone franche,
tour à tour affaire épineuse et prétexte dans le passé, est
aujourd’hui totalement renversée, voire annulée par
le Marché Commun Européen. Elle appelle donc une approche nouvelle,
permettant de mieux décerner les avantages et les risques.
Il est clair que certains points sont acquis désormais, je pense
qu’il est temps de réaliser chez nous ce que nous
revendiquons de Rome, la minorité walser doit
s’affirmer au sein de notre minorité, assurer la
survie du parler germanophone, et être représentée en assemblée
régionale par un Conseiller propre.
Peut-être le mérite en revient-il aux débats passionnés des
années 80 autour du thème "Révision ou application du Statut
spécial", qui devait exhorter le Parti Socialiste Italien,
l’Union Valdôtaine et les partis
social-démocratiques italiens à présenter des projets de révision
du Statut, initiatives sectorielles, certes, mais qui ont débouché
dans le débat parlementaire
d’aujourd’hui d’une
tout autre envergure politique.
In merito all’ordinamento linguistico di mia più
specifica competenza e responsabilità, mi pare opportuno seguire la
traccia proposta dalla Commissione, con particolare riferimento ai
due punti sottolineati: 1) i principi, 2)
l’ordinamento scolastico.
Partiamo dal primo; mi pare rilevante a proposito del secondo
capoverso che sottolinea come lo Statuto sancisca
l’esistenza di un regime di bilinguismo totale,
modificante in parte il decreto luogotenenziale del 1945, rivedere
l’iter di questo punto essenziale e cruciale per la
nostra comunità, non solo a livello di amministratori, partiti e
operatori sociali, ma anche di opinione pubblica, di interesse
generale della gente. E’ interessante confrontare le
tre diverse disposizioni previste dal decreto luogotenenziale 545,
comma 1°, articolo 17:
"Nella Valle d’Aosta è
consentito il libero uso della lingua francese nei rapporti con le
autorità politiche, amministrative e giudiziaria"
; dal progetto
del Consiglio Valle, articolo 67, comma 1°:
"Nella Regione Valle
d’Aosta la lingua francese ha dignità di lingua
ufficiale al pari della lingua italiana"
; e dallo Statuto,
articolo 38, comma 1°:
"Nella Valle d’Aosta la
lingua francese è parificata alla lingua italiana".
E’ questo un riassunto storico-politico del
problema; occorre oggi più che mai chiarezza in merito, sia per
salvare una delle ragioni fondamentali, per qualcuno
l’unica della nostra autonomia, sia per dare vita ad
un vivace e proficuo confronto fra i gruppi politici e culturali e
ad un sereno e fecondo rapporto di vita fra i cittadini valdostani
a tutti i livelli e in tutti gli ambiti.
Il terzo paragrafo allarga la problematica linguistica alla
parlata germanofona dei walser, alla cui rilevanza socio- politica
abbiamo già fatto cenno nella parte introduttiva generale, e
all’uso secolare del patois. Si tratta di due
discorsi da accomunare sotto il profilo della importanza
storico-culturale e della dignità di tutela, ma di differente
portata politica, essendo il primo più direttamente legato al
principio del rispetto delle minoranze in loco, mentre il secondo è
la lingua secolare del popolo contadino, non per nulla sfaccettata
in una miriade di varietà locali, diversamente dal francese che fu
nei secoli la lingua unitaria della cultura locale e della
borghesia, l’unica peraltro legittimante un
riconoscimento giuridico di specialità.
Il problema, sullo sfondo del pluralismo etnico e linguistico
che caratterizza attualmente la nostra comunità quale effetto di un
complesso rapporto emigrazione-immigrazione, è ripreso nei
paragrafi seguenti, in merito ai quali ci sembra necessario
distinguere operativamente il principio giuridico della piena
parità delle due lingue base dei valdostani e la diversa entità
pratica dell’una e dell’altra nel
rapporto fra presente e passato, con le relative rilevanti
conseguenze per consiglieri e amministratori, in primo luogo
nell’ambito culturale e scolastico di specifica
competenza dell’Assessorato regionale alla Pubblica
Istruzione, e questo sia per quanto riguarda
l’obiettivo globale della pratica effettiva del
bilinguismo, sia per ciò che concerne le tappe intermedie
necessarie a conseguirlo.
Per ciò che attiene all’ultimo capoverso relativo
ai principi, pur essendo convinto della dignità linguistica e del
valore per certi versi primario dei dialetti, anche e soprattutto
sotto il profilo formativo della intelligenza e della volontà di un
individuo, mi pare necessario in ambito scolare valorizzare il
peculiare approccio alla realtà dello scolaro patoisan, o che fa
comunque riferimento ad altro dialetto, al fine di salvare la sua
specificità, fornendogli però la capacità di tradurre il suo modo
di pensare in un linguaggio a più ampia divulgazione.
Per ciò che riguarda il punto 2, cioè il conseguente ordinamento
scolastico, va precisato che la pratica
dell’insegnamento bilingue è tuttora limitata alla
scuola materna ed elementare, con grave decurtamento della
formazione globale bilingue del cittadino valdostano.
Ci riempie di legittimo orgoglio quanto affermato al paragrafo.
5, dove si fa riferimento non solo alle norme di attuazione
recentemente emanate in materia di istruzione tecnico-professionale
a seguito degli interventi voluti da quanti mi hanno preceduto, ma
anche alla prospettiva universitaria da me inserita, con
l’appoggio della maggioranza, quale preciso e
qualificante punto programmatico triennale, in vista di una
formazione criticamente valdostana dei nostri studenti e per una
apertura di complementare confronto ed arricchimento fra la Valle e
il mondo circostante, l’Europa in primis.
Il bilinguismo effettivo dalla scuola materna alla università
dovrà essere la strada privilegiata per garantire, senza riserve e
senza chiusure, il radicamento critico dei futuri professionisti in
tutti i settori. Sarebbe assurdo non curare le fondamenta, così
come trascurare il tetto, per trovarci poi un pezzo di casa nostra,
che altri forse non capisce, e un pezzo di fuori che a noi non
serve o a poco serve. Ma perché tutto ciò diventi realtà operativa,
capace di unificare le energie attive e costruttive più varie della
nostra Regione, occorre curare anche l’attuazione
piena degli opportuni adattamenti alle necessità locali dei
programmi ministeriali, ex articolo 40 del nostro Statuto speciale,
cioè l’attuazione di una ottica valdostana aperta al
confronto per tutte le discipline e in tutti gli organi di scuola,
dalla materna all’università, in un privilegiato
collegamento anche operativo con le realtà transfrontaliere del
Vallese e della Savoia, alle quali ci legano vincoli
storico-linguistici e socio-politici, e oggi più che mai una
vocazione privilegiata di minoranze di cerniera essenziali e non
solo a livello economico e di comunicazione perché
l’Europa di domani non sia scollata nelle sue parti
più vitali. Ne consegue anche il superamento di sterili e
pericolosi nazionalismi e di generiche preparazioni ripetitive
vagamente mondiali, frutto in gran parte di programmi e strumenti
scolastici inadeguati o, meglio, funzionali a regimi nostalgici,
dai quali è doveroso almeno oggi liberarci definitivamente. Il che
costringe anche a ripensare sia alla necessità di attuare un
federalismo pieno a livello regionale e interregionale, recuperando
ritardi e annullando errori storici che da un lato Cattaneo e
Ferrari e dall’altro Mazzini ci avrebbero evitato,
sia a quella di attuare, nella forma più ampia ed effettiva, quella
partecipazione a tutti i livelli di individui, categorie e popoli,
senza la quale "autonomia" ed "Europa" si riducono a comode
etichette di moda che finiscono per congelare o anche aggravare i
problemi invece di risolverli.
Non va certo sottovalutato il legame privilegiato con le altre
Regioni italiane a statuto speciale, ma la nostra dimensione
geopolitica deve restare per noi primaria. Da noi soprattutto,
infatti, la geografia ha contribuito a fabbricarne la storia.
Siamo fermamente convinti che risolvere questo, come ogni altro
problema scolastico, significhi risolvere gran parte dei problemi
sociali, per questo ogni intervento legislativo e finanziario in
merito deve trovare attenzione e disponibilità come investimento di
energie privilegiate e di sicura resa per la nostra Valle.
Né va sottovalutata, infine, la necessità di individuare settori
di qualificazione culturale bilingue per adulti, a tutti i livelli
e in tutti gli ambiti, con particolare riferimento
all’aggiornamento professionale in loco e alle
esigenze degli immigrati più responsabili e così interessati a
radicarsi proficuamente nella vita della nostra Regione.
Presidente
- Ha chiesto di parlare il Consigliere Trione,
ne ha facoltà.
Trione (DC)
- Signor Presidente, colleghi Consiglieri mi
preme anzitutto esprimere un giudizio positivo per
l’apprezzabile lavoro compiuto dalla Commissione
speciale per le riforme istituzionali e per
l’altrettanto pregevole relazione che il Presidente
della Commissione ci ha appena illustrato e commentato.
Esprimo questo giudizio positivo sia a titolo personale, che a
nome dell’intero Gruppo della DC.
La relazione della Commissione speciale per le riforme
istituzionali conclude la prima delle tre fasi attraverso le quali
la Commissione stessa ha correttamente articolato il suo piano di
lavoro. Dalla attenta e puntuale analisi di questa relazione
occorrerà infatti passare a quella delicatissima, per certi versi
più difficile, certamente importantissima e determinante, delle
proposte, delle scelte, dei progetti inerenti una nuova
normativa.
Dalla lettura della relazione già risultano sottolineate
innumerevoli osservazioni che vanno oltre l’analisi,
rappresentano proposte di riflessione ed appaiono di estrema
utilità per affrontare adeguatamente quella seconda fase della
ipotesi di lavoro che la Commissione si è data.
Particolarmente significative mi paiono, a questo proposito, le
considerazioni inerenti i limiti di attuazione dello Statuto,
riguardanti le competenze legislative ed amministrative,
l’ordinamento finanziario e linguistico, la zona
franca.
Per quanto concerne la competenza legislativa, vengono
sottolineati giustamente nella relazione gli ostacoli al
conferimento della potestà legislativa primaria o esclusiva, gli
elementi che hanno condizionato pesantemente
l’esercizio della potestà legislativa primaria da
parte della Regione.
Per quanto attiene alla competenza amministrativa, è
sottolineata l’assenza, nello Statuto del 1948, di
una norma generale che preveda la necessità di specifici atti di
trasferimenti e che ne definisca la natura e le procedure di
adozione.
Si fa riferimento alla compiutezza solo parziale del
trasferimento; si fa menzione del Parco del Gran Paradiso, problema
che avrebbe potuto probabilmente trovare soluzione se questo
trasferimento di competenze fosse stato più completo.
Per quanto riguarda ancora l’ordinamento
linguistico, è vero che lo Statuto sancisce
l’esistenza di un regime di bilinguismo totale, ma,
e mi pare proprio che l’abbia sottolineato molto
bene anche l’Assessore Rusci, nessun cenno è
contenuto nello Statuto riguardo l’esistenza della
comunità germanofona walser della Valle del Lys.
Per quanto attiene alla zona franca, si pone a questo punto un
interrogativo circa la sua compatibilità con il Mercato Unico
Europeo e circa la convenienza stessa
dell’attuazione, che potrebbe incidere negativamente
sulle entrate regionali.
Da questa ed altre considerazioni bisognerà partire per
affrontare concretamente il problema della riforma del nostro
Statuto.
Ma la relazione, oltre a trattare problemi locali, interviene
anche sul tema più generale delle riforme istituzionali e
sottolinea una latente crisi del regionalismo in Italia dopo le
grandi speranze del 1970. E se la nostra Regione, in virtù di uno
Statuto speciale che è sicuramente da rivedere e da riformare a
distanza di oltre 40 anni dalla sua promulgazione, e le altre
Regioni a statuto speciale riescono a contrastare le forti
tentazioni (ed in qualche caso si tratta di veri e propri tentativi
dello Stato di riprendersi iniziative e competenze), le altre
Regioni, quelle cosiddette ordinarie, sono inevitabilmente
destinate a soccombere dinanzi al reiterarsi delle tentazioni e dei
tentativi dello Stato.
Alcune forze politiche, in tempi più o meno lontani, già si sono
cimentate in ipotesi di riforma dello Statuto speciale, ipotesi che
la relazione della Commissione speciale per le riforme
istituzionali ci ha puntualmente ricordato e riportato, ma che a
mio parere hanno avuto più il significato di lodevole esercitazione
che di vero e proprio progetto.
La Democrazia Cristiana, a dire la verità, non ha compiuto a
livello regionale esercitazioni di questo tipo, ma credo di poter
tranquillamente affermare che quelli della autonomia, della
specialità, del regionalismo sono temi congeniali alla nostra
cultura e alla nostra tradizione.
Il tema della riforma dello Statuto speciale e quello delle
riforme istituzionali sono tra gli argomenti più seri di questa
stagione politica, in cui l’Europa incomincia
finalmente a prendere corpo. E la Democrazia Cristiana ancora una
volta sarà presente con le sue idee, con le sue proposte e i suoi
progetti.
Presidente
- Ha chiesto di parlare il Consigliere
Lavoyer, ne ha facoltà.
Lavoyer (ADP)
- In qualità di membro della Commissione
speciale per le riforme istituzionali vorrei con il mio intervento
dare un modesto contributo al dibattito in corso. Mi corre
anzitutto l’obbligo di ringraziare il Presidente
della Commissione, il Consigliere Louvin, per
l’impegno e la competenza con la quale ha diretto e
coordinato i lavori della Commissione stessa, che si sono poi
conclusi con la presentazione della relazione oggi in
discussione.
Va innanzitutto rilevato come il peculiare regime di autonomia
della nostra Regione trovi il suo fondamento oltre che nello
Statuto speciale del 26 febbraio 1948, avente valore di legge
costituzionale, anche negli articoli 1 e 4 ancora vigenti del
decreto legislativo luogotenenziale del 7 settembre 1945, n. 545.
Difatti l’articolo 1 abolì la provincia di Aosta,
non ripristinata dallo Statuto, mentre l’articolo 4
attribuì al Presidente della Valle le funzioni prefettizie, poi
ribadite da tutta una serie di norme successive.
La nostra autonomia pertanto si palesa peculiare fin
dall’esame delle fonti da cui trae la sua
origine.
Peculiarità non è però automaticamente simbolo di privilegio; vi
sono norme tipiche del nostro ordinamento che sono altamente
penalizzanti per la nostra comunità, è il caso
dell’articolo 7 dello Statuto, che attribuisce le
acque pubbliche in concessione gratuita per 99 anni; in altri
statuti, quello siciliano ad esempio, le acque pubbliche sono state
attribuite al demanio regionale. Poiché le acque pubbliche
costituiscono in Valle una ingente ricchezza, è evidente come sia
auspicabile la futura inclusione delle stesse nel demanio
regionale.
Un’altra norma penalizzante dello Statuto è
l’articolo 3, che attribuisce alla Regione,
relativamente ad una importante serie di materie, una potestà
legislativa di tipo meramente integrativo, mentre le altre Regioni
a statuto speciale sono dotate oltre che di competenza legislativa
esclusiva, quale è quella dell’articolo 2 del nostro
Statuto, di competenza legislativa concorrente, che pone cioè la
Regione sullo stesso piano dello Stato, mentre la potestà
legislativa integrativa impone alla Valle d’Aosta un
penalizzante ruolo di "tappabuchi" rispetto alle norme dello Stato.
Si tratta quindi di una norma di cui è auspicabile una pronta
modifica.
D’altro canto, è possibile rinvenire materie come
l’industria e il commercio per le quali, come bene
ha evidenziato la Commissione consiliare, è invocabile la
concessione di potestà legislativa esclusiva con conseguente
inserimento nell’elenco di cui
all’articolo 2 dello Statuto.
Accanto però a iniquità proprie dello Statuto, vanno evidenziate
anche carenze di attuazione di norme e principi già vigenti.
E’ il caso del principio costituzionale sancito
dall’articolo 118, terzo comma, della Costituzione,
per il quale la Regione esercita normalmente le sue funzioni
amministrative delegandole ai Comuni o ad altri enti locali o
valendosi dei loro uffici. La Valle d’Aosta, che
pure a livello nazionale tanto si batte per il decentramento
amministrativo, a livello locale ultimamente ha fatto registrare un
preoccupante centralismo amministrativo, che la nuova Giunta deve
cercare di superare e che si appalesa contrario al principio
sancito nel citato articolo 118 della Costituzione.
In realtà, sulla carta già esiste la norma che permetterebbe di
dare attuazione al citato principio costituzionale; difatti, se è
vero che i Comuni valdostani per le modeste strutture di cui
dispongono spesso non sarebbero in grado di sopportare un effettivo
decentramento di funzioni amministrative da parte della Regione, è
anche vero che l’articolo 4 della legge regionale 2
novembre 1987, n. 91, prevede la possibilità, da parte della
Regione, di deleghe di specifiche funzioni alle comunità montane
quando presentino prospettive di efficienza ed economicità rispetto
alla attribuzione delle funzioni medesime ai singoli Comuni.
Pertanto è auspicabile un potenziamento delle strutture e delle
funzioni delle comunità montane, nell’ottica di un
reale decentramento amministrativo, così come previsto dal citato
articolo 118 della Costituzione.
Un’altra materia in cui i lavori della
Commissione evidenziano la mancata attuazione del dettato
statutario è quella del bilinguismo. L’insegnamento
di materie scolastiche in lingua francese non è mai stato
realizzato, essendo il francese stesso insegnato come seconda
lingua obbligatoria. Poiché l’autonomia trova la sua
fonte primogenita nel particolarismo etnico, è auspicabile che in
materia venga data al più presto attuazione al dettato
dell’articolo 39, 2° comma, dello Statuto.
Finora si sono esaminate norme penalizzanti e norme inattuate
dallo Statuto; è opportuno ora esaminare alcune materie meritevoli
di interventi di riforma.
La prima materia è quella delle istituzioni regionali; la
riforma può essere attuata attraverso due strumenti, i quali, lungi
dall’escludersi l’uno
dall’altro, risultano complementari. Il primo
strumento è quello della legge elettorale, il secondo è quello
della decostituzionalizzazione della materia della organizzazione
interna della Regione, attuabile attraverso il procedimento di cui
agli articoli. 50 dello Statuto e 123 della Costituzione.
Gli obiettivi della riforma delle istituzioni regionali devono
essere i seguenti:
a) attuazione del principio della separazione del potere
legislativo da quello esecutivo; questo è uno dei principali
obiettivi della nuova Giunta, che ha dichiarato di voler ridare
dignità al Consiglio regionale, precedentemente ridotto a mero
organo di ratifica dell’operato della Giunta stessa.
Per fare ciò, occorrerebbe innanzitutto portare il numero dei
Consiglieri ad almeno 40, onde permettere un migliore funzionamento
delle Commissioni;
b) il riconoscimento della Valle d’Aosta come
circoscrizione elettorale per le elezioni europee, onde permetterle
una rappresentanza nel Parlamento europeo, la cui importanza sarà
sempre più crescente.
Infine, alcune considerazioni sull’ordinamento
finanziario della Valle d’Aosta, particolarmente
rilevanti per chi ricopre la carica di Assessore alle Finanze. La
Commissione consiliare giustamente osserva come
l’attuale riparto ponga la Valle
d’Aosta alla mercé del Parlamento, che potrebbe
sempre modificarlo senza molte difficoltà. Una maggiore tutela
deriverebbe dalla costituzionalizzazione delle norme finanziarie;
il rischio però diventerebbe quello di una loro sclerotizzazione,
che potrebbe risultare punitiva per la Valle in vista di futuri
cambiamenti connessi con l’avanzamento del processo
di unificazione europea. Difatti le norme costituzionali sono più
difficili da modificare, quindi poco adatte ad una materia
suscettibile di rapida evoluzione. L’ideale sarebbe
un procedimento legislativo ad hoc di tipo rinforzato. La
Commissione al riguardo osserva come un tale procedimento sarebbe
in linea con il principio di bilateralità dei rapporti
Stato-regione, ma di dubbia efficacia. Al riguardo, invece, sono
più ottimista: se l’ordinamento finanziario fosse
oggetto di legislazione delegata del Governo, previo parere
favorevole del Consiglio regionale o anche di procedura tipo quella
prevista dall’articolo 123, 2° comma, della
Costituzione, si realizzerebbero sia la bilateralità che la più
piena garanzia finanziaria per la Valle d’Aosta.
Presidente
- Ha chiesto di parlare il Consigliere
Rollandin, ne ha facoltà.
Rollandin (UV)
- En m’associant à ceux qui
m’ont déjà précédé en remerciant la Commission
compétente et son rapporteur, je dois au moins rappeler un fait:
les résultats nous permettent d’apprécier le fait
que l’idée de prévoir une Commission spéciale pour
cette analyse a donné les fruits qu’on
s’attendait.
Le programme de 1988 prévoyait deux Commissions spéciales: la
Commission pour les réformes institutionnelles et
l’analyse de l’autonomie et la
Commission pour 1992. Les résultats de cette Commission, qui sans
doute sont l’objet d’une réflexion
qui ne se terminera pas avec l’analyse de ce soir,
sont un élément important pas seulement pour les travaux du
Conseil, mais pour l’évolution et le développement
de notre Région face aux expériences qui sont en train de se
produire au niveau européen.
Je voudrais en même temps rappeler qu’il y a eu
un travail remarquable, c’est-à-dire le rapport du
Cinsedo, Rapporto sulle Regioni; je comprends que
c’est un peu lourd, il s’agit
d’à peu près 800 pages, où on a analysé dans les
détails le parcours des régions à statut ordinaire et à statut
spécial, et je crois que là aussi on peut individualiser les
raisons qui ont amené aujourd’hui à dire que,
malheureusement, les régions n’existent plus.
J’avoue que ce n’est pas de la part
des régions à statut spécial qu’on est en train de
dire que les régions n’existent plus, mais soit des
régions à statut ordinaire que des régions à statut spécial. En
effet de plus en plus, malgré les efforts verbaux que les
différents congrès ont prévu pour relancer les autonomies locales,
la vérité c’est que, malheureusement, le poids des
régions est de plus en plus amoindri. Ce fait est lié aussi à une
analyse que justement le rapport du Cinsedo a repris,
c’est-à-dire qu’il
n’existe pas une lobby des régions, tandis
qu’il existe une lobby des communes.
Si on analyse ce qui se passe au Parlement, on verra
qu’on arrive plus souvent à sensibiliser le
Parlement et le Gouvernement sur les exigences des communes que sur
les exigences des régions. Par exemple, il y a un mois, au moment
où on voulait enlever les emprunts pour les communes, il y a eu la
réaction des parlementaires qui se souvenaient d’un
passé d’administrateurs locaux et qui ont prévu au
contraire qu’il y ait 8000 milliards pour les
emprunts aux Communes.
Ce qui nous porte à faire justement une analyse concernant trois
volets essentiels; l’analyse du Statut spécial qui a
été faite, dont doit etre souligné un aspect très important,
qu’il y a eu jusqu’à présent un fait
qui a toujours pesé sur l’attention de
l’analyse du Statut: le fait qu’il y
ait la peur que le changement soit au pire. On a très souvent dit:
mais si on va essayer d’améliorer les conditions
soit des statuts spéciaux que des statuts ordinaires, on ris-que
d’avoir de la part des organes compétents une
inversion et par conséquent un échec par rapport à cette tentative.
Je crois qu’au contraire il y a la possibilité de
reprendre un dialoge, ce que surtout certaines forces politiques
ont souligné avec force. J’ai entendu dire
d’une force de gouvernement que
l’aspect centralisateur de l’Etat ne
peut plus durer, qu’il faut annuler des ministères
qui n’ont plus aucune raison d’être;
Ministère de l’Agriculture, Ministère des Travaux
Publics, Ministère de la Santé sont-ils un contresens par rapport à
une décentralisation qui devrait se passer aux différents niveaux
des administrations locales. Et justement entendre que "le leggi
del Parlamento nelle materie di competenza regionale dovrebbero
limitarsi a denunciare i principi e, se sono competenze esclusive
delle regioni a statuto speciale, neppure questi"
c’est sans doute une affirmation qui a une grande
valeur. C’est d’autant plus
nécessaire d’avoir ce souci de reprendre un élan des
communes et des régions par rapport à ce qui se passe au niveau du
Parlement.
A l’égard de l’analyse du Statut
spécial, il suffirait de dire que les secrétaires communaux, qui
doivent encore appliquer les statuts d’après les
modifications que la loi prévoit, sont encore liés au Ministère de
l’Intérieur: pour dire à quel état nous en sommes
par rapport à certaines modifications institutionnelles
qu’il faudrait faire.
Pour ce qui est du rapport et surtout de la possibilité
d’analyser le système existant avec le Parlement, on
a mentionné la conférence Etat-régions, qui, au moins
d’après ceux qui y ont participé, n’a
pas le sens qui devrait avoir d’après la loi 400. En
effet c’est uniquement le siège pour entendre les
décisions que le Gouvernement a déjà prises.
Un grand relief a eu la conférence pour les réformes
institutionnelles, et je dois dire que le Président Barbera a mené
un travail exceptionnel par rapport à l’exigence de
mettre en relief le rôle des régions. Mais là aussi,
malheureusement, les régions ne sont pas représentées. Je crois que
les modifications qui se passent sont sans doute dans la direction
de prévoir la modification avant tout du Sénat, afin
qu’il y ait la Chambre des régions. La même chose se
passe en Allemagne, il existe déjà des projets de loi dans ce sens,
malheureusement là il n’y a pas eu de la part des
responsables à niveau national une réponse, ce qui a faibli le rôle
des régions et en plus a faibli le rôle du Parlement par rapport
aux possibilités de décentralisation qui devraient y être au niveau
des régions à statut ordinaire et à statut spécial.
L’expérience des Länder, qui a été rappelée, est une
expérience très positive par rapport à la possibilité
d’avoir un poids en tant que régions.
L’autre observation qu’il faut
faire c’est que la naissance des régions à statut
ordinaire n’a pas aidé les régions à statut spécial.
L’expérience de ces dernières n’a pas
pu aider les régions à statut ordinaire et l’unique
conséquence de la présence des régions à statut ordinaire a été
l’instauration de rapports du type: eh bien, allez
voir les privilèges des régions à statut spécial. Et
d’après la loi financière de 1990 il y a eu une
réduction du poids financier des régions à statut spécial, sans
qu’il y ait par contre une analyse sérieuse de ce
qui se passe dans toutes les régions.
Soit le rapport que nous avons entendu, que le rapport du
Cinsedo disaient clairement à l’égard de
"riforma
della finanza regionale: l’orientamento che si
registra a questo proposito, anche se vi sono alcune significative
differenze fra proposte del disegno di legge e desiderata delle
regioni, si basa su tre tipi di fondo: trasformazione dei
trasferimenti vincolati ordinari in trasferimenti generici,
agganciamento dei trasferimenti generici alla dinamica delle
principali entrate tributarie dello Stato ed alla dinamica del PIL,
riconoscimento di una tangibile capacità di autofinanziamento da
autorizzare in modo facoltativo soprattutto in finanze
regionali".
Là ce sont les trois points importants pour
l’analyse qui doit être de dignité des régions, qui
ne doit pas mener à un débat stéril entre une défense de la
spécialité contre les autres régions à statut ordinaire. Au
contraire, notre effort devrait être visé à élever le rang des
régions à statut ordinaire, ce qui nous aiderait à défendre la
bataille des régions, car ici avec des petites querelles entre
régions à statut spécial et régions à statut ordinaire, les
premières n’ont jamais eu la capacité de retrouver
un point de repère unitaire pour les analyses qui ont été faites,
pour défendre des questions qui différenciaient les statuts et par
conséquent on est aujourd’hui là pour dire que les
régions sont mortes. C’est le résultat
d’une analyse qui a été faite par la conférence
spéciale et par la Commission compétente qui avaient séjourné à
Aoste pendant une semaine et là ce serait important de relire les
résultats de cette analyse, là où la plupart des responsables
parlementaires allaient souligner qu’il
n’y avait plus de raisons pour défendre la
spécialité sauf pour la question de la langue. Ce qui devrait faire
de façon qu’il y ait là aussi
l’exigence d’analyser les
conséquences de certains résultats des travaux des Commissions
parlementaires, car c’est sur ces documents que par
la suite il y a les réponses au niveau des projets de loi
parlementaires. Très souvent nous allons payer les conséquences
d’analyses qui malheureusement n’ont
pas eu une intervention de la part des régions.
Quel est le rôle de la région par rapport à
l’Etat? Un état qui peut avoir un rôle différent
avec un présidentialisme, et de ma part cela peut être un élément
de débat très appréciable pour au moins soumettre
d’une façon différente un partage des compétences
qui à présent n’existe pas. Il est important
qu’il y ait un débat différent par rapport aux
termes du problème, rapport et analyse de la région en tant
qu’organe de décentralisation et nouveau pouvoir
d’une république qui peut être la 2ème République,
une république qui est modifiée par rapport aux compétences. Le
fait même qu’il y ait un changement du Sénat
c’est une modification radicale. La même chose peut
se passer comme réforme institutionnelle au niveau de
décentralisation des organes locaux, le pouvoir du Syndic par
rapport aux autres organes. Là je crois que c’est le
système pour ouvrir à nouveau un débat entre les forces politiques,
un débat qui aujourd’hui n’existe
plus.
La dernière considération c’est sur le rôle que
les régions sont en train de jouer dans une Europe qui
n’est plus l’Europe des Etats. Là
aussi je crois qu’il faut une modification même des
rapports au niveau des régions transfrontalières; le dernier
exemple de la collaboration et de la défense de certaines exigences
a été le fait qu’une simple délibération sur une
intervention sur le monde bilingue n’a pas été
adoptée, il y a deux pages de remarques pour dire "destinato ad
organismo estero". Nous sommes à la veille de l’an
2000 et les réponses sont encore "destinato ad organismo
estero".
On est en train de voir que ce qui manque c’est
une sensibilité différente par rapport au rôle des régions. Le fait
que l’Europe ne soit pas seulement
l’Europe des Douze, mais ce soit
l’Europe de l’Est
c’est aussi un élément de débat important. Des
régions qui participent déjà à des organismes comme
l’assemblée des régions d’Europe et
qui viennent des expériences des pays de l’Est
peuvent dire ce qui est de la différence au niveau
d’organisation politique intérieure. Et alors le
débat sur le Statut, qui est un des problèmes fondamentaux pour les
pays de l’Est, nous peut donner des éléments de
réflexion aussi pour analyser le changement d’un
statut comme le nôtre. Il ne s’agit pas uniquement
de dire que l’unique article qui n’a
jamais été objet d’application c’est
l’article 14, de la zone franche; il y a toute une
série d’articles qui n’ont pas eu une
application complète. Quant à la zone franche, il est prévu que,
même au niveau de la CEE, il y ait la possibilité
d’instaurer des zones franches, mais là
c’est un problème qui doit être vu avec
l’évolution des temps et des règlements qui vont
relier les pays. L’exigence d’avoir
un rapport différent est à la base aussi des éléments
d’analyse des Leghe: enfin, je crois que le but du
débat sur les objectifs des Leghe c’est avant tout
de modifier un certain rapport entre régions et Etat.
Modifier donc notre Statut, revoir d’une façon
différente les réformes institutionnelles, tout cela
s’impose, et c’est la raison pour
laquelle on a présenté une résolution, qui a été signée aussi de la
part de MM. Riccarand et Maquignaz. On la propose comme élément de
réflexion là où on prévoit:
Il Consiglio regionale
- preso atto della relazione conclusiva della Commissione per le
riforme istituzionali e la revisione dello statuto;
- considerata l’importanza della tematica
trattata e delle implicazioni collegabili con lo sviluppo dei temi
riferiti alla difesa ed alla valorizzazione
dell’Autonomia speciale;
- valutata l’esigenza di giungere ad una proposta
operativa che tenga conto delle proposte finora sviluppate e di
possibili integrazioni da elaborare;
propone
la costituzione di un gruppo ristretto di esperti e di
consiglieri con l’obiettivo di presentare, in
accordo con la I Commissione consiliare, entro sei mesi al
Consiglio regionale, una proposta operativa di modifica dello
Statuto regionale e di eventuali modifiche istituzionali.
Pourquoi on a voulu prévoir le rapport entre la I Commission et
un groupe d’experts et de Conseillers? Je voudrais
que soit saisie cette différence: la Commission compétente a une
série de travaux à mener, c’est important que les
propositions puissent être dès les premiers temps soumises à
l’attention de la Commission qui en accord peut
prévoir de présenter une proposition. L’important
c’est donc de passer de l’analyse aux
propositions concrètes. Dans ce sens nous donnons tout notre appui
à prévoir un travail qui puisse dans le plus bref délai présenter
une proposition conséquente. En plus un autre élément de débat: on
l’a fait pour le 40ème mais on pourrait très bien le
faire à l’anniversaire du Statut, on a fait cette
séance extraordinaire, il y a l’anniversaire du
Statut, on pourrait à ce moment-là prévoir une analyse dans les
détails de cette relation, qui a tout notre appui et qui est sans
doute un effort considérable pour éclaircir le programme qui est
encore à mener.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- Nel momento in cui il Consiglio
regionale della Valle d’Aosta si dispone ad una
valutazione sullo Statuto speciale, per individuarne anche i limiti
e per proporne delle modifiche, crediamo sia opportuno fare una
valutazione globale sul significato e sul valore di questo
documento così importante nella storia della Valle
d’Aosta.
Il nostro giudizio complessivo sullo Statuto del 1948 è
positivo; pensiamo che questo Statuto vada letto e giudicato nella
sua dimensione storica. All’interno di uno Stato,
quello italiano, che nell’immediato dopoguerra
rimaneva uno Stato centralizzato e centralista, che risentiva di
una cultura centralista che non era solo quella del ventennio
fascista, ma che risaliva ancora più indietro nello Stato liberale
di fine ottocento e di inizio novecento, lo Statuto speciale per la
Valle d’Aosta in quel momento storico ha
rappresentato il riconoscimento e la sanzione di principi di
autonomia regionali a nostro avviso avanzati ed importanti.
Si è trattato di un riconoscimento e di una sanzione di
autonomia che nascevano anche da problemi molto contingenti,
c’erano fermenti separatisti in Valle
d’Aosta nel 1944-45, c’erano mire
annessioniste mai ben precisate, ma che in qualche misura si
avvertivano, da parte dello Stato francese, legate allo stato di
guerra fra Italia e Francia: tutto questo ha giocato; ma al di là
delle intenzioni e delle motivazioni che hanno poi portato a quel
tipo di risultato statutario, credo che il risultato in sé sia
stato equilibrato e positivo.
L’equilibrio dello Statuto valdostano è stato
confermato anche dalla evoluzione economica, sociale e politica di
questi ultimi 40 anni, dalla evoluzione complessiva della nostra
comunità. Del resto, questo equilibrio sostanziale dello Statuto è
confermato da un dato, se vogliamo meno clamoroso, ma che comunque
esiste e che è stato citato prima dal Consigliere Louvin, cioè il
fatto che nel corso di 42 anni questo Statuto sia stato modificato
solo due volte e solo in due punti: la durata della legislatura e
la competenza in materia di elezione del Consiglio regionale, e che
le proposte stesse di modifica dello Statuto siano state fino
adesso poche.
Quindi, pur con tutta una serie di limiti che adesso andrò ad
indicare, lo Statuto ha rappresentato un momento di equilibrio che
ha permesso il superamento anche di una fase storica molto
difficile, da qui un giudizio sostanzialmente positivo per quello
che è stato, per i suoi effetti. Il che non impedisce di
riconoscere una serie di limiti, di anomalie che riguardano sia lo
strumento in sé, sia la gestione di questo strumento.
Giustamente la relazione ha indicato intanto una serie di forti
limiti, quelli che sono stati definiti limiti interni
dell’esperienza autonomistica, che sono
sostanzialmente limiti di gestione e di utilizzazione delle nostre
competenze statutarie che ci sono, e sono state e sono ancora
notevolmente ampie.
Ora, su questi problemi di gestione non mi soffermo oltre perché
non mi sembra un dato centrale del dibattito di oggi, ne
riparleremo e anzi direi che questo dei problemi di gestione è un
po’ il pane quotidiano del dibattito politico che
facciamo qui e che riguarda il modo di gestire determinate
competenze che abbiamo; quello su cui oggi dobbiamo soffermarci
sono proprio questi limiti ed anomalie interne allo strumento
statutario e se, e in che misura, questo strumento vada rivisto e
modificato.
A nostro avviso, ci sono sicuramente dopo 42 anni dei punti da
rivedere; alcune cose c’erano già allora, ma credo
che adesso sia evidente a tutti la necessità di riformulare alcune
materie. Mi soffermo su 6-7 di questi punti molto rapidamente, ma
mi sembra che la stessa relazione abbia individuato una serie di
elementi su cui intervenire.
Il primo elemento, che è già stato messo in luce dalla
relazione, è quello delle competenze; sicuramente nella elencazione
delle materie di competenza della Regione Autonoma Valle
d’Aosta (articoli. 2 e 3 dello Statuto) ci sono dei
limiti molto grossi. E’ stata fatta in passato, e
noi la riteniamo valida, la proposta di rovesciare
l’impostazione, cioè di indicare nello Statuto
quelle che sono le competenze e le funzioni di coordinamento dello
Stato indicate esplicitamente, lasciando invece che tutto quello
che non è delegato, trasferito allo Stato in una dimensione
federalista, sia di competenza dell’organo di base,
cioè della Regione. Per quanto riguarda
l’ordinamento finanziario, anche questo è un aspetto
che riteniamo importantissimo e ci sembra che la relazione
sottolinei l’aleatorietà e la contingenza della
situazione attuale dell’ordinamento finanziario
della Valle d’Aosta. Anche qui a nostro avviso,
bisognerebbe riuscire a rovesciare l’attuale
impostazione, cioè non stabilire il principio che
c’è una quota del gettito tributario indeterminata
che rimane all’Amministrazione regionale della Valle
d’Aosta; bisognerebbe invece definire la quota del
gettito tributario che la comunità valdostana dà per esigenze che
sono sovraregionali, quindi statali, ma anche in una dimensione
europea per organismi di coordinamento a livello sovraregionale,
lasciando invece il compito della riscossione e il grosso della
gestione dell’entrata a livello locale.
Questa a noi sembra una impostazione che sarebbe notevolmente
più responsabilizzante rispetto alla situazione attuale; che appare
deresponsabilizzante perché non impegna la nostra Regione e le
altre regioni rispetto alla politica dell’entrata;
d’altra parte la situazione attuale è anche
scarsamente garantista, perché l’ordinamento
finanziario può essere modificato con una legge ordinaria dello
Stato, anche se attraverso una intesa, e questa non è una tutela
sufficientemente garantita. Sul piano linguistico è già stata
indicata dalla relazione una carenza grave, quella della totale
disattenzione dello Statuto rispetto alla parlata walser e al
franco-provenzale. E’ questa una lacuna molto ampia,
frutto di una visione culturale ottocentesca per cui le lingue che
non avevano, come si diceva, un esercito e un passaporto, non
esistevano; le lingue senza Stato non esistevano in questo tipo di
cultura e lo Statuto ne è una fedele espressione. Né
c’è neanche da scandalizzarsi più di tanto che
questa disattenzione culturale sia presente in un documento della
metà del novecento. Oggi la sensibilità, la stessa preparazione e
conoscenza rispetto ai fenomeni linguistici è ben diversa, quindi
una formulazione diversa, una attenzione attiva rispetto a questi
grandi patrimoni linguistici sono necessarie in un moderno e
rinnovato Statuto.
Per quanto riguarda il discorso della zona franca, credo che qui
bisogna dire con schiettezza e sincerità che, tutto sommato, è
stata una fortuna per la Regione Valle d’Aosta che
la zona franca non sia mai stata applicata in pratica, perché in
questo modo abbiamo avuto da una parte una serie di prodotti in
esenzione fiscale, quindi i cittadini valdostani hanno pagato meno
tasse, e d’altra parte abbiamo potuto avere delle
entrate tributarie ingenti, tipo quella dell’IVA da
importazione, che non avremmo mai potuto riscuotere se fossimo
stati zona franca. Per cui è uno strumento da valutare con notevole
cautela ed è da inquadrare all’interno di un
discorso di competenza e di reale autonomia finanziaria, perché è
lì che va considerata l’opportunità di questo
strumento, come del resto mi pare dicesse opportunamente la
relazione stessa.
Gli ultimi due punti a cui vorrei accennare riguardano un altro
aspetto molto importante, quello delle relazioni interregionali.
Anche su questo non c’è riferimento alcuno nello
Statuto, mentre una competenza diretta, esercitabile da parte della
nostra Regione e tutte le regioni, nei rapporti interregionali
dovrebbe essere chiarita, affermata a tutti i livelli senza quelle
remore che ora invece esistono. Questo è fondamentale rispetto ad
una evoluzione che tende sempre più ad un rapporto di
interrelazione fra le varie comunità, i vari popoli e le varie
regioni. Nel senso di una valorizzazione istituzionale del ruolo
delle regioni credo vada anche la proposta del Senato delle regioni
per quanto riguarda il Parlamento italiano, cioè una seconda Camera
che sia espressione delle regioni. Credo che occorrerebbe pensare
in uno strumento di questo tipo anche in una dimensione europea:
probabilmente a fianco di un Parlamento più ristretto, sarebbe
opportuno costituire un Senato delle regioni, un organismo
istituzionale rappresentativo di tutte le regioni e dei popoli che
costituiscono l’Europa unita.
C’è un unico aspetto che mi sembra un
po’ carente nella analisi fatta dalla Commissione e
nella relazione, ed è del resto una carenza connessa con il lavoro
della Commissione relativa all’unificazione europea,
che in parte verrà recuperato quando esamineremo le prime
conclusioni di quella Commissione. Si tratta del problema relativo
alla concezione di una autonomia valdostana in una dimensione
europea, perché oggi credo che anche un nuovo Statuto della Valle
d’Aosta non possa più essere ripensato tanto in
funzione dei rapporti con lo Stato italiano, quanto in un contesto
europeo: è questo il vero terreno di sfida, perché non dobbiamo
cadere nell’errore di riequilibrare il rapporto con
Roma, quando poi una serie di decisioni fondamentali sempre più si
sposteranno a livello delle capitali europee. Quindi, il problema
di fondo è dare una proiezione europea a questo nuovo Statuto, in
modo che sia adeguato all’evoluzione economica,
sociale e politica che si preannuncia per gli anni Duemila.
Presidente
- Ha chiesto di parlare il Consigliere Monami
Cristina, ne ha facoltà.
Monami Cristina (PCI)
- A quest’ora, dopo
questi interventi, diventa difficile non ripetere cose già dette.
Ma il discorso delle riforme istituzionali mi interessa e mi
cimento in due riflessioni.
L’esigenza di rinnovamento e di rivitalizzazione
dell’istituto regionale si impone; le regioni,
infatti, anziché essere centri autonomi di potere politico si sono
ridotte ad essere terminali amministrativi. E bene diceva il
Consigliere Louvin quando parlava di "amministrativizzazione".
Quindi, l’importante lavoro che questa Commissione
ha fatto è un primo mattone che la Regione Valle
d’Aosta vuole porre per cominciare a ricostruire
proprio il nostro istituto regionale, che stava diventando obsoleto
e insoddisfacente rispetto alle esigenze crescenti della nostra
società.
Non credo sia sufficiente operare solo modifiche a livello
regionale, credo che il nostro sforzo, come già ha detto qualcuno,
debba andare oltre e dovremmo cimentarci invece nella progettazione
di riforme centrali. Come diceva anche il Consigliere Rollandin,
credo che questa Regione, proprio in virtù della sua peculiare
autonomia, potrebbe diventare l’autrice di una
proposta di legge costituzionale per abolire il Senato della
Repubblica ed istituire il Senato delle regioni.
Vorrei fare un’altra riflessione di carattere
personale, apparentemente forse meno politica. Non sono convinta
che per diminuire se non addirittura azzerare, lo scollamento che
esiste fra il mondo civile e il mondo politico sia sufficiente
modificare le regole del gioco; credo sia importante e lo si debba
fare, ritengo però che contemporaneamente ognuno di noi abbia il
dovere di partire da sé. Questo "partire da sé" vuol dire
ristrutturare un po’ anche il proprio modo di vedere
le cose. Credo davvero che tutti noi, io per prima, dovremmo
prendere coscienza delle abitudini che abbiamo; e siamo consci
delle abitudini fisiche, la nostra abitudine alla sigaretta, alla
siesta o la voglia di fare la passeggiata in campagna; non siamo
altrettanto consci invece delle nostre abitudini mentali, e qui non
mi riferisco alle nostre idee, ma mi riferisco proprio al nostro
modo di pensare. Per me "partire da sé" per modificare se stessi
non significa rinnegarsi, significa invece rinnovarsi.
Presidente
- Ha chiesto di parlare il Consigliere
Stévenin, ne ha facoltà.
Stévenin (UV)
- M. le Président, je
m’associe à tous ceux qui ont vivement apprécié le
travail de la Commission spéciale et le rapport brillant et
exhaustif de son Président. Un rapport qui n’a pas
eu l’attention qui méritait de la part de ce
Conseil, au moins de la part de tous les Conseillers. Je tiens à
féliciter, par contre, l’Assesseur Rusci qui a
montré un grand intérêt, intérêt que d’autres
n’ont pas eu dans la même condition.
Je tiens à faire trois ordres de réflexions à
l’égard du rapport du Président Louvin. Avant tout,
si nous devrions prendre au sérieux les nouvelles qui nous arrivent
d’un côté et de l’autre du monde, je
crois que nous aurions à nous réjouir du fait qu’il
existe une nouvelle attention au problème du régionalisme. Je
disais du monde, parce que je n’ai pas participé à
Lisbonne aux assises et là on a remarqué une volonté tout à fait
nouvelle à l’égard du régionalisme.
D’ailleurs, on avait appris par les journaux
qu’à l’occasion d’un
congrès du Parti Communiste l’idée
d’un nouveau régionalisme était bien énoncée dans
cette occasion; également nous avons appris par la presse et la
télé de la volonté du Parti Socialiste, à l’occasion
du Convegno de Brescia, d’un nouveau élan vis-à-vis
du régionalisme.
Je disais que ce nouveau élan nous fait plaisir, mais nous avons
également remarqué que tout cela prend consistance de la crainte
qui existe dans notre pays à l’égard de ce phénomème
des Leghe, tout à fait nouveau, depuis quelques années. On a
remarqué cela à l’occasion de la rencontre
qu’on a tenu à Florence le 29 octobre dernier, la
conférence des Présidents du Conseil, des Régions et des Provinces
autonomes. Et on nous a dit clairement qu’il fallait
régionaliser les partis pour éviter cette influence néfaste dans la
vie politique italienne.
S’il y a des signaux intéressants qui ont été
énoncés lors de la discussion sur le bicaméralisme, il faudrait
tenir compte de cette nouvelle situation dans le cadre politique
italien, pour essayer de saisir l’occasion pour
affronter avec un rigueur nouveau et une volonté nouvelle le
problème d’une plus vaste autonomie.
On a parlé de révision constitutionnelle dans les différents
journaux de parti à l’occasion de cette rencontre de
Florence, d’une charte des régionalis-mes des années
1990, du renforcement de la base régionale du Sénat; on a également
parlé d’une nouvelle conception de
l’article 117 de la Constitution, pour étendre les
compétences des régions par l’octroi
d’une autonomie financière et on a parlé également
de l’exigence, qui se fait toujours plus importante,
de reconnaître aux régions un espace nouveau à niveau européen,
compte tenu de l’importance des problèmes qui sont
abordés à ce niveau. On parlait alors d’un climat
favorable qu’il faut saisir.
Voilà donc l’exigence, par le biais de cette
Commission qui a été proposée en ce Conseil,
d’arriver le plus tôt possible à des propositions à
soumettre à l’attention du Conseil, mais des
propositions d’intérêt peut-être même à niveau de
l’Etat italien, à niveau institutionnel.
Mais si d’un côté s’avère
nécessaire aller dans cette direction, de l’autre il
faudrait avoir - et là je ne veux pas anticiper certaines données
qui seront soumises à l’attention du Conseil et de
la presse dans les jours prochains - des renseignements qui
concernent la prise de conscience des limites de la connaissance
des instititutions de la part de la population valdôtaine.
Si on peut prendre acte des limites intérieures de
l’expérience autonomiste mise en oeuvre
jusqu’à aujourd’hui, si on se rend
compte que la conscience politique est insuffisante ainsi que la
connaissance de l’ampleur et de la profondeur de la
compétence législative régionale, il faudra prendre acte
qu’il y a une insuffisante connaissance des
possibilités énormes et des raisons qui ont porté à nous
reconnaître le Statut d’autonomie.
C’est bien pour cela que, sans rien vouloir
anticiper, j’informe que 50 pour cent de la
population valdôtaine n’est absolument pas en état
de connaissance et d’intérêt nécessaire pour la
communication qui vient de ce Conseil régional. Il
s’agit là de l’exigence de
sensibiliser au maximum le développement de
l’intérêt à l’information sur
l’activité de l’institution régionale
et à la participation de la vie institutionnelle.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- Credo che la discussione di oggi sia
importante, che il tema trattato sia interessante e che
l’occasione sia stata ben utilizzata. Mi auguro che
questa discussione non rappresenti soltanto un sasso gettato nello
stagno degli amministratori, perché c’è una tendenza
anche in questo Consiglio ad essere più amministratori che
legislatori, ma rappresenti invece un varco che si apre in una
muraglia di impegni quotidiani, che ci trasformano spesso e
volentieri in amministratori più che in legislatori.
Avrei preferito avere un po’ più di tempo e
soprattutto che la discussione non fosse concentrata fra il
Consiglio del bilancio e il previsto Consiglio ordinario: quindi se
fosse stata rispettata l’intesa raggiunta fra i
Capigruppo di affrontare l’argomento a gennaio,
forse avremmo avuto tutti più tempo e saremmo stati meno impegnati
in discussioni precedenti e in argomenti da dibattere a brevissima
scadenza. La Commissione speciale per il Mercato Unico Europeo
rispetterà l’impegno preso di presentare la
relazione sulla prima fase nel mese di gennaio; credo e mi auguro
che ci sarà un dibattito altrettanto interessante anche su questi
temi.
La relazione che il Presidente della Commissione ha presentato è
equilibrata, approfondita e ricca di spunti e suggerimenti utili, e
rappresenta anche una novità nell’analisi dello
Statuto della Valle d’Aosta, perché in altri
dibattiti, forse con forzature polemiche, non si era riconosciuto
unitariamente questo carattere dello Statuto, che nasce - dice la
relazione - da una natura pattizia e bilaterale e non semplicemente
da una imposizione dello Stato, scaturisce da condizioni
particolari in forme complesse, ma presenta questo carattere di
bilateralità e di patto.
Si dice nella relazione che lo Statuto, proprio per il modo in
cui è nato e per la fretta con cui è stato esaminato dal
Parlamento, presenta delle carenze, ma che pur con queste carenze,
competenze primarie ed esclusive, attribuite alla Regione hanno
permesso alla Valle d’Aosta di svilupparsi, di
ottenere dei risultati, di salvaguardare le sue peculiarità.
Credo che questo discorso sia importante e vada tenuto presente
per le analisi che faremo in futuro e questo soprattutto a livello
politico, perché, se ci convinceremo tutti che il particolarismo
valdostano e l’autonomia sono necessariamente da
condividere da parte di tutte le forze politiche e culturali che
esistono in questa Regione, allora sarà più vero che questa Regione
ha una reale identità oggi e si batte per mantenerla. Se invece si
lascerà intravvedere che solo alcuni hanno questa condivisione,
potrebbero non risultare veri questi aspetti concreti di unione e
di cooperazione nella difesa dell’autonomia, del
particolarismo, della identità del popolo valdostano. Quindi, mi
sembra una buona base di partenza per le riflessioni che vengono
fatte dopo e per quelle che dovremo fare in futuro.
Credo siano condivisibili anche le constatazioni circa la
perdita di ruolo del regionalismo a causa di interventi settoriali
della legislazione statale, per il fatto che con legislazione di
dettaglio si è interferito con le competenze statutarie di questa
Regione e perchè, con la scusa a volte di effettuare una grande
riforma economico-sociale, in realtà si sono tolte competenze alle
regioni a Statuto speciale.
Credo sia stato giustamente riconosciuto anche dalla relazione
che, se ci sono responsabilità del Governo e dei Parlamenti, ci
sono anche stati limiti interni, anche di questo Consiglio,
nell’utilizzare le competenze di cui poteva fare
uso. Penso che sia altrettanto valido il riconoscimento dei limiti
oggi di alcune competenze statutarie e della necessità di una
revisione.
In sostanza, mi pare che l’analisi sia stata
fatta in modo molto positivo, approfondito e che rappresenti una
base buona per il lavoro che dovrà essere fatto nel futuro.
Quali indirizzi, a nostro giudizio occorrerà seguire? Penso sia
prima di tutto necessario giungere a proposte concrete di revisione
dello Statuto e credo che sulla base delle indicazioni fornite
dalla relazione siano individuabili campi di intervento e
suggerimenti.
Condividiamo anche l’idea che sia opportuno
costituire un fronte comune delle regioni a statuto speciale,
nonché l’idea espressa in questo Consiglio che
questo fatto non debba provocare conflitti con le regioni a statuto
ordinario, che sia, anzi, il caso di cooperare tutti per una tutela
della specialità e per un elevamento delle competenze delle regioni
a statuto ordinario.
Siamo molto interessati anche a tutto quanto si può fare per
modificare in senso federale lo Stato italiano e anche la comunità
europea. Vediamo il federalismo non come una declamazione di vaghe
aspirazioni, ma come un intervento sui processi di attribuzione
delle competenze, perché ci sia questa separatezza di cui si parla
nella relazione, fra competenze che appartengono alle regioni,
competenze che sono degli stati, competenze relative ad enti
sovranazionali. Crediamo che federalismo voglia poi dire anche
aggregazione di queste regioni per una cooperazione
all’interno degli stati e negli organismi
sovranazionali.
Ci sembra, ed è contenuto nel programma che abbiamo discusso
recentemente, che sia utile lavorare per approfondire quali sono le
competenze transfrontaliere, soprattutto nel campo culturale e nel
campo della programmazione, e in questo senso diamo la nostra
disponibilità. Esamineremo più a fondo, in occasione della
discussione sull’Europa, quali interventi si possono
rendere necessari, perché l’autonomia di questa
Regione non sia solo effettiva nei confronti dello Stato, ma sia
anche effettiva di possibili organismi che sono oggi in
costruzione; sono state istituite da pochi giorni le commissioni
per l’unione monetaria e per l’unione
politica dell’Europa, probabilmente i processi che
stanno avvenendo nei paesi dell’Est ed anche in URSS
dimostrano come una struttura di tipo federale sia una soluzione
possibile e necessaria per risolvere conflitti che si manifestano
in quei paesi e che in forme diverse si manifestano un
po’ dappertutto.
Credo di condividere l’opinione che il fenomeno
delle Leghe non debba essere semplicemente rimosso, ma debba essere
valutato e si debbano studiare soluzioni che portino ad una
modifica di questi ordinamenti statali, che i processi in atto in
questi anni stanno rimettendo in discussione un po’
dappertutto.
Ci pare che questo lavoro, che dovrà essere continuato, si
collochi nel momento più opportuno, in un momento di ripensamento,
di grande evoluzione nel nostro paese, in Europa e anche in quella
Europa più grande che va dall’Atlantico agli
Urali.
Se sapremo lavorare bene, forse questa è
l’occasione per dare un contributo positivo al
miglioramento delle nostre condizioni di autogoverno, alla tutela
della specificità di questa Regione, alla difesa
dell’identità etnico-culturale.
Presidente
- Erano stati presentati due documenti che
sono stati poi sostituiti, quindi ritengo che siano entrambi
ritirati, da un documento sottoscritto dai Capigruppo presenti in
aula.
Ha chiesto di parlare il Consigliere Louvin, ne ha facoltà.
Louvin (UV)
- Il m’appartiens de formuler
un remerciement très sincère non seulement à ceux et à celles qui
ont travaillés avec moi dans la Commission pour produire la
réflexion que nous avons présentée aujourd’hui, mais
également à tous ceux qui ont voulu intervenir dans ce débat,
porter leurs contributions à notre analyse, et également à ceux
qui, sans intervenir, ont eu la patience d’écouter
ce débat.
Une simple considération d’ordre général: dans ce
Conseil aujourd’hui l’autonomie est
encore considérée une valeur positive et cette considération me
paraît-elle partagée non pas par la majorité, mais par
l’unanimité des Conseillers qui sont ici présents.
C’est une conquête indéniable qui renforce la nature
morale de ce choix qui est depuis toujours le choix de la
communauté valdôtaine.
La deuxième considération c’est que cette
autonomie nécessite aujourd’hui d’une
mise à jour, que l’on règle simplement un peu le
rouage mais qu’on le fasse assez rapidement.
C’est un mérite de la sensibilité de ce Conseil
d’avoir perçu l’urgence de ce travail
et l’urgence de passer à la deuxième phase de cette
oeuvre, pour laquelle je souhaite simplement que
l’on sache être concret et réaliste, parce que si
l’autonomie ne se renouvelle pas assez rapidement,
elle est quand même vouée progressivement à se faiblir, peut-être
même à mourir par asphyxie, comme cela s’est produit
pour le Conseil des Commis il y a quelques siècles.
C’est pour cela que j’estime que
le travail qui sera confié à la Commission pour les istitutions et
l’autonomie est un travail fondamental, qui doit se
poser au-dessus des logiques de majorité et
d’opposition, au-dessus des logiques partisanes
d’appartenance d’une idée,
d’un projet, d’une aspiration à tel
ou tel autre parti.
L’enjeu me paraît de nature supérieure et appelle
des convergences sur lesquelles on mesurera la sensibilté,
l’intelligence et la volonté de chacun
d’entre nous. Simplement que l’on
fasse par de petits pas un long chemin qui est
aujourd’hui indispensable pour la survie de notre
autonomie.
Presidente
- Pongo in votazione la risoluzione concordata
dai Capigruppo, di cui do lettura:
Risoluzione
Il Consiglio regionale della Valle d’Aosta
nel prendere atto della relazione sullo stato
dell’autonomia della nostra Regione predisposta
dalla Commissione speciale all’uopo istituita il 16
dicembre 1988, ringrazia la Commissione e il suo Presidente per il
fattivo lavoro svolto e ne approva le linee e i contenuti.
Considerata l’importanza della tematica trattata
e delle implicazioni collegabili con lo sviluppo dei temi riferiti
alla difesa e alla valorizzazione dell’autonomia
speciale;
Valutata l’esigenza di giungere ad una proposta
operativa che tenga conto delle proposte finora sviluppate e di
possibili integrazioni da elaborare;
dà mandato
alla I Commissione consiliare competente integrata da un
rappresentante di ciascuna forza politica attualmente non presente
in Commissione di operare al fine di raccogliere e comporre quelle
indicazioni di riforma che le forze politiche e culturali della
nostra Regione intenderanno proporre, con
l’obiettivo di presentare entro un anno al Consiglio
regionale una proposta di modifica dello Statuto regionale e di
eventuali altre modifiche istituzionali.
Esito della votazione:
Presenti, votanti e favorevoli: 27
Il Consiglio approva all’unanimità.
Presidente
- La seduta è tolta.
---
