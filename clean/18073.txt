Classificazione
DIRITTO ALLO STUDIO


Resoconto integrale del dibattito dell'aula
Oggetto del Consiglio n. 1166 del 23 febbraio 2000 - Resoconto
OGGETTO N. 1166/XI Fissazione dei limiti di reddito nonché
dei criteri per la formazione di eventuali graduatorie ai fini
dell'ammissione alle provvidenze previste dalla legge regionale
68/1993, per l'anno 2000 (Interventi regionali in materia di
diritto allo studio).
Deliberazione Il Consiglio
Vista la legge regionale 20 agosto 1993, n. 68, recante
"Interventi regionali in materia di diritto allo studio" e le
successive integrazioni;
Vista la deliberazione del Consiglio regionale n. 312/XI del 17
dicembre 1998 con la quale sono stati stabiliti, ai fini
dell’ammissione alle provvidenze di cui agli
articoli 6, 7, 7 bis, 8, 9, 10 e 11 della citata legge regionale n.
68/1993 da attribuire nell’anno 1999, il tetto di
reddito nonché i criteri per la formazione di eventuali
graduatorie, in applicazione della citata legge regionale n.
68/1993;
Atteso che ai sensi dell’articolo 3, comma 3,
della richiamata legge regionale n. 68/1993 il limite massimo di
reddito imponibile lordo deve essere aggiornato annualmente secondo
l’indice di inflazione ISTAT, corrispondente al
momento attuale a circa il 2 percento;
Ritenuto di provvedere al riguardo per le provvidenze da
attribuire nell’anno 2000;
Richiamata la deliberazione della Giunta regionale n. 2 in data
11 gennaio 1999 concernente l’approvazione del
bilancio di gestione per l’anno 1999 e per il
triennio 1999/2001, con attribuzione alle strutture dirigenziali di
quote di bilancio e degli obiettivi gestionali correlati e di
disposizioni applicative, nonché la circolare n. 4 in data 29
gennaio 1999;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Direttore delle
Politiche Educative dell’Assessorato Istruzione e
Cultura, ai sensi del combinato disposto degli articoli 13, comma
1, lettera e) e 59, comma 2, della legge regionale 23 ottobre 1995,
n. 45, sulla legittimità della presente deliberazione;
Visto il parere della V Commissione consiliare permanente;
Delibera
di stabilire, ai fini dell’ammissione delle
provvidenze di cui agli articoli 6, 7, 7 bis, 8, 9, 10 e 11 della
legge regionale n. 68/1993 da attribuire nell’anno
2000, il tetto di reddito, avuto presente l’indice
di inflazione ISTAT, nonché i criteri per la formazione di
eventuali graduatorie, come da prospetto allegato alla presente
deliberazione di cui fa parte integrante.
Allegato
(Omissis)
Président
La délibération a reçu l'avis favorable à la
majorité de la V
ème
Commission.
La parole au Conseiller Rini.
Rini (UV)
Con questa delibera andiamo ad approvare, come
ha già fatto la Giunta e come ha già fatto la V Commissione, la
fissazione dei limiti di reddito ed i criteri per la formazione di
eventuali graduatorie per l'ammissione alle provvidenze in materia
di diritto allo studio, limiti che sono già fissati in base alla
legge regionale n. 68/93 all'articolo 3, comma 3.
Approviamo in effetti l'aggiornamento annuale, secondo l'indice
ISTAT, prendendo come base una cifra prefissata per legge.
Come ogni anno, approviamo una semplice conseguenza di una
legge, che personalmente auspico venga rivista per quanto riguarda
i criteri per la formazione delle graduatorie, che potrebbero
tenere maggiormente in considerazione il merito rispetto al
reddito, oltre al carico familiare.
Non possiamo dimenticare le finalità e gli obiettivi di una
legge tesa, fra l'altro, a favorire la frequenza alla scuola
soprattutto per i ragazzi più meritevoli.
È auspicabile anche la revisione dell'articolo 3, comma 3, della
stessa legge, che prevede un abbattimento del 40 percento per i
redditi da lavoro dipendente.
Personalmente ritengo che questo comma penalizzi pesantemente
certe categorie e dai dati che l'Assessore ci ha fornito in
commissione sembrerebbe che questo aspetto venisse evidenziato.
Non so se tutti noi sappiamo, ma certamente non tutti gli
agricoltori, i commercianti, gli artigiani e ogni altro soggetto
che investe e rischia anche per dare la possibilità, a volte con
enorme difficoltà, ai propri dipendenti di avere un posto di lavoro
e uno stipendio a fine mese, non tutti questi soggetti sanno che
secondo la legge n. 68/93 sono considerati evasori o meno bisognosi
a parità di reddito dichiarato dai lavoratori dipendenti.
In commissione abbiamo notato che gli uffici
dell'Amministrazione regionale applicano fra l'altro differenti
criteri nell'erogazione dei contributi.
Per avere un quadro completo e poter valutare, dati alla mano,
se tutti i cittadini sono trattati in modo equo e imparziale, come
commissione abbiamo deciso di richiedere a tutti gli assessorati i
dati connessi ai criteri che concorrono a determinare il reddito
per l'ammissione alle diverse provvidenze.
Quando avremo un quadro completo, vedremo un po' il da farsi. Al
momento non possiamo che approvare quanto una legge già dispone e
disciplina.
Président
Je soumets au vote la délibération:
Conseillers présents et votants: 29
Pour: 29
Le Conseil approuve à l'unanimité.
