Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2399 del 17 novembre 1986 - Resoconto
OGGETTO N. 2399/VIII - INIZIATIVA REGIONALE PER SCONGIURARE
L'ISTITUZIONE DI "SUPERTICKET" PER LE PRESTAZIONI SANITARIE. -
(Ritiro di mozione)
PRESIDENTE:
Do lettura della mozione in oggetto
presentata dal Consigliere Aloisi:
MOZIONE
PREMESSO CHE,
il disegno di legge relativo alla
Finanziaria 1987, prevede l'introduzione di un superticket a carico
dei cittadini, che le regioni potranno applicare sulle prestazioni
sanitarie, allo scopo di ripianare i bilanci delle U.S.L.;
RILEVATO CHE,
con l'introduzione di questo meccanismo
di prelievo i malati ed i più abbisognevoli di assistenza dovranno
pagare di tasca propria le inefficienze e gli sprechi delle
U.S.L.;
CONSIDERATO CHE,
il contenimento della spesa sanitaria
deve invece essere raggiunto attraverso una integrale riforma del
Servizio Sanitario Nazionale, che ponga soprattutto fine
all'ingerenza dei partiti e, mediante il contenimento degli
sperperi e la responsabilizzazione e la professionalizzazione del
personale;
Il Consiglio regionale della Valle d'Aosta
IMPEGNA
la Giunta regionale ad intervenire tempestivamente presso il
Governo perché l'istituzione del superticket sulle prestazioni
sanitarie venga definitivamente accantonata ed eliminata dalla
Finanziaria del 1987.
PRESIDENTE:
Ha chiesto la parola il Consigliere Aloisi;
ne ha facoltà.
ALOISI (M.S.I.):
Anche questa mozione era stata
presentata in data 7 ottobre e poteva avere un certo significato se
fosse stata discussa allora. Poiché la Finanziaria è già stata
approvata dalla Camera e sta per essere approvata anche dal Senato,
non c'è più alcun valido motivo perché venga discussa oggi e
pertanto la ritiro.
PRESIDENTE:
La mozione in oggetto è ritirata.
