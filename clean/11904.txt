Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2738 del 8 novembre 1991 - Resoconto
OGGETTO N. 2738/IX Iniziative per modificare la legge
finanziaria allo scopo di tutelare la categoria degli invalidi
civili
(Approvazio-ne di risoluzione).
Errore. L'origine
riferimento non è stata trovata.
Presidente
Do lettura della proposta di risoluzione
presentata ieri dall'Assessore alla sanità ed assistenza sociale,
Beneforti, dai capigruppo Rusci, Limonet, Milanesio, Riccarand,
Lavoyer, Andrione e dai consiglieri Bich, Agnesod, Chenuil,
Rollandin e Viérin, ed iscritta in via d'urgenza all'ordine del
giorno dell'adunanza in corso (oggetto n. 2726/IX) -
Risoluzione Il Consiglio regionale della Valle
d'Aosta
preso atto con preoccupazione che nella disposizione della legge
finanziaria 1992, all'articolo 10, commi 2 e 3, è prevista una
norma che penalizza la categoria degli invalidi civili;
sottolineato che in modo sistematico in questi ultimi anni si
sono succeduti provvedimenti legislativi che hanno colpito tale
categoria; vedasi ad esempio l'articolo 3 legge 407 del
29.12.1990;
considerata la difficile situazione economica e l'impossibilità
di intraprendere una nuova attività lavorativa per chi è colpito da
una forma di invalidità totale e permanente (100%) legalmente
riconosciuta;
tenuto conto della non rilevante incidenza economica che
l'intera ma-novra comporterebbe al fine del risparmio di spesa da
parte dello Stato;
impegna
tutte le forze politiche ed i Parlamentari valdostani a
sollecitare lo stralcio dei commi 2 e 3 dell'articolo 10 della
legge finanziaria attualmente in fase di discussione in
Parlamento.
Presidente
Ha chiesto la parola il Consigliere
Agnesod; ne ha facoltà.
Agnesod (UV)
Vorrei solo illustrare, sia pur
brevemente, i due commi dell'articolo 10 della legge finanziaria in
discussione al Parlamento e dei quali chiediamo lo
stralcio.
Il secondo comma introduce un diverso limite di reddito,
diminuendolo da sedici milioni a quattro milioni, per l'ottenimento
della pensione assistenziale, pari a lire 280.000 mensili, agli
invalidi civili ed ai sordomuti, lasciando però inalterato a sedici
milioni il limite per i ciechi civili.
Il terzo comma prevede, invece, l'introduzione di limitazioni
nell'assistenza specialistica e riabilitativa nei confronti delle
persone invalide.
Quanto sopra serve per capire il contenuto dei due commi che
nella risoluzione sono solo citati ma non illustrati.
Presidente
Se nessuno chiede la parola, pongo in
votazione la proposta di risoluzione della quale abbiamo già dato
lettura.
Esito della votazione
Presenti, votanti e favorevoli: 30
Il Consiglio approva all'unanimità
