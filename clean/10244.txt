Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1237 del 9 maggio 1990 - Resoconto
OGGETTO N. 1237/IX - LAVORI DI RISTRUTTURAZIONE DEL MUSEO
BECK PECCOZ, IN COMUNE DI GRESSONEY-SAINT-JEAN - APPROVAZIONE DEL
PROGETTO PER L'APPALTO DEI LAVORI A LICITAZIONE PRIVATA - DELEGA
ALLA GIUNTA.
PRESIDENTE:
Do lettura della proposta di deliberazione
iscritta al punto 34 dell’ordine del giorno.
IL CONSIGLIO
- visto il parere della II Commissione consiliare
permanente;
DELIBERA
1°) di approvare il progetto relativo alla ristrutturazione del
Museo Beck Peccoz in Comune di Gressoney-Saint-Jean, composto dai
progetti predisposti dall'Arch. Anna Maria Linty e dal P.I.
Giampiero Chenuil, comportante una spesa di Lire 750.000.000=
(settecentocinquantamilioni) interamente per lavori a base
d'asta;
2°) di approvare ai sensi delle leggi vigenti e dell'art. 1
lettera a della legge 02/02/1973, n. 14, l’appalto a
licitazione privata dei lavori e l'esecuzione dei medesimi per un
importo di £. 750.000.000 dando incarico all'Assessorato dei Lavori
Pubblici di provvedere agli adempimenti di legge, nonché a diramare
alle Ditte prescelte dalla Giunta Regionale gli inviti per la gara
d'appalto, con riserva di aggiudicazione da parte della Giunta
Regionale stessa, anche in caso di unica offerta purché valida,
alla Ditta miglior offerente sulla base dei prezzi unitari di
capitolato;
3°) di delegare alla Giunta Regionale ogni determinazione e
conseguente provvedimento relativi all'approvazione dell'elenco
delle Imprese da invitare, all'aggiudicazione dei lavori e ad ogni
incombenza successive, approvazione del collaudo compresa;
4°) di approvare la spesa complessiva di £. 892.500.000
(ottocentonovantaduemilionicinquecentomila) IVA 19% compresa e di
finanziarla nel modo seguente:
- per Lire 300.000.000 IVA compresa con imputazione ed impegno
al Capitolo 23210 per l'anno 1990 "Spese per l'adattamento e la
ristrutturazione di beni immobili di proprietà non adibiti a
uffici";
- per Lire 592.500.000 con rinvio a successivo provvedimento
della Giunta Regionale che graverà sui capitoli del bilancio della
Regione per l'anno 1990 o successivi, in relazione alle effettive
necessità di liquidazione;
5°) di adottare, per l'appalto di cui al punto 2), il Capitolato
Speciale d'Appalto di progetto completato ed integrato come
segue:
a) l'art. 69 a pag. 48 è soppresso;
b) l'art. 74 è così modificato: Le operazioni di collaudo
avverranno nei modi e nei termini stabiliti dall'art. 5 della Legge
10/12/1981, n. 741;
c) l'art. 75 a pag. 48 e segg. è così integrato:
25) L'esecuzione a sue spese dei collaudi tecnici relativi a
impianti, tubazioni, strutture o manufatti di qualsiasi tipo e
natura.
26) Tutte le spese connesse alle operazioni di certificazione
della regolare esecuzione e all'esecuzione del collaudo
amministrativo sia finale che in corso d'opera (per assaggi,
sondaggi, opere provvisionali, ecc...) con la sola esclusione di
quella relativa alla parcella del Collaudatore, che sarà a carico
dell'Amministrazione.
27) L'accertamento, prima dell'inizio dei lavori,
dell’eventuale esistenza nel sottosuolo di cavi,
condotte o manufatti, di qualsiasi tipo e natura, al fine di
permetterne il preventivo spostamento, a carico o meno dell'Impresa
secondo quanto previsto nell'E.P . o in capitolato, oppure
l'adozione, a totale carico e spese dell'Impresa, di ogni misura
atta al mantenimento della loro integrità e funzionalità, durante e
dopo i lavori, in relazione alla vicinanza delle opere di cui al
presente appalto. Ogni danno conseguente all'inosservanza di quanto
sopra sarà a carico dell'Impresa aggiudicataria;
d) l'art. 77 a pag. 59 è annullato e così riformulato:
art. 77) - revisione dei prezzi:
i prezzi unitari indicati nel presente Capitolo diminuiti del
ribasso d'asta o maggiorati dell'aumento d'asta offerti, alle
condizioni tutte del contratto, s'intendono accettati
dall'appaltatore in base a calcoli di sua propria convenienza, a
tutto suo rischio e sono quindi invariabili, salvo la eventuale
applicazione della revisione dei prezzi contrattuali secondo le
norme stabilite all'art. 33 punti 2°, 3° e 6° della legge
28/02/1986 n. 41.
In particolare si stabilisce che, salvo l'emanazione di norme
legislative in proposito, i prezzi da prendere a base nelle
revisioni ai sensi dell'articolo suddetto, saranno quelli riportati
nelle tabelle ufficiali per revisioni prezzi compilate dalla
commissione regionale della Valle d'Aosta e che le variazioni
verranno calcolate applicando le tabelle n. 8 "Opere Edilizie",
19-a) Impianti igienico sanitari, 20-b) Impianti elettrici interni,
21-c) impianto riscaldamento a termosifone di cui al Decreto
Ministeriale 11.12.1978.
Ai fini esclusivi della revisione dei prezzi contrattuali viene
inoltre stabilito il seguente programma. Nello stesso è riportato
il minimo sviluppo ammissibile per i lavori. Questi ultimi verranno
pertanto revisionati secondo l'andamento ivi riportato in caso di
sviluppo inferiore e secondo il loro andamento effettivo in caso
contrario.
All'interno di ogni periodo lo sviluppo dei lavori deve
intendersi a progressione lineare uniforme:
- dalla consegna al 30° giorno 30.000.000;
- dal 31 ° giorno al 100° giorno 150.000.000;
- dal 101° giorno al 200° giorno 300.000.000;
- dal 201° giorno al 250° giorno 200.000.000;
- dal 251° giorno al 300° giorno 70.000.000;
e) alla fine sono aggiunti i seguenti nuovi articoli:
art. 78 - qualora nel corso dei lavori dovesse intervenire nei
riguardi dell'Impresa aggiudicataria alcuno dei provvedimenti di
cui all'art. 3 della legge 27.12.1956 n. 1423 nonché agli artt. 10
ter, quater e quinques della legge 31/5/1965 n. 575 introdotti con
l'art. 20 della legge 13/09/1982 n. 645 come successivamente
modificato e integrato, l'Amministrazione appaltante provvederà
all'immediata risoluzione del contratto e l'Impresa avrà diritto,
quale che sia l'importo, al solo pagamento della parte di lavoro
eseguito;
art. 79 - non è ammessa per i lavori di cui si tratta, la
cessione dell'appalto prevista dall'art. 334 del la legge
20/03/1865, n. 2248;
6°) di approvare per l'appalto dei lavori di cui ai precedenti
numeri, l'elenco dei prezzi unitari di progetto a completamento del
Capitolato d'Appalto di cui al precedente art. 5°).
PRESIDENTE:
Ha chiesto la parola
l’Assessore ai Lavori Pubblici, Fosson; ne ha
facoltà.
FOSSON (DC):
Si tratta dei lavori di ristrutturazione del
Museo "Beck Peccoz". Sottoponiamo al Consiglio l'approvazione del
progetto e la delega alla Giunta per l'appalto dei lavori a
licitazione privata.
PRESIDENTE:
Se nessuno chiede la parola, pongo in
votazione la proposta di deliberazione in oggetto.
ESITO DELLA VOTAZIONE
Presenti, votanti e favorevoli: 26
Il Consiglio approva all’unanimità
