Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1692 del 19 dicembre 1990 - Resoconto
OGGETTO N. 1692/IX - Concessione di un contributo di lire
6.000.000 a favore dell’ordine dei farmacisti della
Valle d’Aosta nelle spese sostenute per la
manifestazione "La giornata del farmacista" tenutasi il 26 e 27
maggio 1990.
Presidente - Do lettura del testo della delibera:
Il Consiglio
delibera
1) di approvare la concessione a favore
dell’Ordine dei Farmacisti della Valle
d’Aosta - Via Porta Pretoria n. 41 - Aosta, della
somma di lire 6.000.000 a titolo di contributo nelle spese
sostenute per l’organizzazione della manifestazione
"La giornata del farmacista";
2) di approvare, impegnare e liquidare la spesa di lire
6.000.000 (seimilioni) ordinando l’emissione del
relativo mandato di pagamento con imputazione al capitolo 40800 del
bilancio di previsione della Regione per l’anno 1990
"Contributi per interventi nel settore della sicurezza sociale" che
presenta la necessaria disponibilità.
Presidente
- Ha chiesto di parlare
l’Assessore alla Sanità e Assistenza Sociale
Beneforti, ne ha facoltà.
Beneforti (DC)
- Il provvedimento che la Giunta propone
al Consiglio regionale è di approvare un importo di 6 milioni da
erogare all’ordine dei farmacisti quale contributo
per le spese sostenute nella giornata del farmacista organizzata
nei giorni 26 e 27 maggio.
I farmacisti hanno avuto, come si dice nella relazione alla
deliberazione, una spesa di 15 milioni; praticamente i 6 milioni
che vengono dati rappresentano il 40 per cento delle spese. In
quella giornata i farmacisti hanno discusso dei loro problemi ma la
discussione riguardava in modo particolare la spesa farmaceutica
nel servizio sanitario nazionale, quindi la Giunta ha ritenuto
opportuno venire loro incontro e dare questo contributo che
rappresenta il 40 per cento della spesa.
Presidente
- Pongo in votazione la delibera in
oggetto:
Esito della votazione
Presenti: 29
Votanti: 28
Favorevoli: 28
Astenuti: 1 (Riccarand)
Il Consiglio approva
***
