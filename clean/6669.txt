Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1152 del 27 febbraio 1985 - Resoconto
OGGETTO N. 1152/VIII - RIAPPROVAZIONE, AI SENSI DELL'ULTIMO
COMMA DELL'ART. 31 DELLO STATUTO SPECIALE DELLA VALLE D'AOSTA,
DELLA LEGGE REGIONALE RECANTE NORME IN MATERIA DI ESECUZIONE DI
LAVORI PUBBLICI DI INTERESSE REGIONALE DA PARTE DI IMPRESE
ARTIGIANE.
PRESIDENTE
: Do lettura dell'articolo unico:
Articolo unico
Le imprese artigiane iscritte nell'albo disciplinato dalla
legge regionale 10 maggio 1957, n. 2, sono tenute all'iscrizione
nell'albo nazionale dei costruttori di cui all'articolo 5 della
legge 10 febbraio 1962, n. 57 e successive modificazioni, per
l'esecuzione di lavori pubblici di importo superiore a 150 milioni
di lire di competenza della Regione Valle d'Aosta ai sensi
dell'articolo 58 del D.P.R. 22 febbraio 1982, n. 182.
Per i lavori di importo non superiore al limite indicato al
comma precedente, l'iscrizione è facoltativa.
La presente legge sarà pubblicata nel Bollettino Ufficiale
della Regione.
E'
fatto obbligo a chiunque spetti di osservarla e di
farla osservare come legge della Regione Valle d'Aosta.
PRESIDENTE
: Se nessuno chiede la parola metto in
approvazione per votazione segreta l'articolo unico testé
letto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 27
Votanti: 27
Favorevoli: 25
Contrari: 2
Il Consiglio approva.
