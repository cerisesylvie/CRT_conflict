Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3601 del 23 marzo 1988 - Resoconto
OGGETTO N. 3601/VIII - COMMISSIONE PARITETICA PER
L'AGGIORNAMENTO DELLE NORME REGOLAMENTARI SUL PERSONALE ADDETTO
ALLA CASA DA GIOCO DI SAINT VINCENT. (Interpellanza).
PRESIDENTE
: Do lettura dell'interpellanza in oggetto,
presentata dai Consiglieri Sandri, Mafrica e Torrione:
INTERPELLANZA
RICORDATO
che le norme regolamentari sul personale
addetto alla Casa da Gioco di Saint
Vincent fu approvato nel
1967 e che il Presidente della Giunta regionale aveva contattato le
organizzazioni sindacali perché nominassero dei rappresentanti
nella Commissione paritetica che doveva aggiornarne i
contenuti;
CONSTATATO
che a tali nomine sindacali non si sono
aggiunte le nomine regionali né la Commissione, ovviamente, ha
iniziato i propri lavori;
I sottoscritti Consiglieri regionali
INTERPELLANO
il Presidente della Giunta per conoscere:
- i motivi del ritardo descritto in premessa;
- quali intenzioni abbia per avviare i lavori della
Commissione e, comunque, per attualizzare e rendere concretamente
applicabili le norme regolamentari.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Si tratta di un problema che ha avuto ed
ha una drammatica attualità, anche in rapporto allo sciopero che i
controllori della Casa da Gioco di Saint Vincent stanno attuando
nei confronti degli straordinari, all'interno della vertenza dei
dipendenti regionali. Vorrei ricordare che le norme regolamentari
per il personale della Casa da Gioco di Saint Vincent sono
desumibili dalla deliberazione n. 335 del 1967, che il Consigliere
Torrione ricorda bene e che ha per oggetto "Norme regolamentari
sull'ordinamento dei servizi di controllo regionali sulla gestione
appaltata della Casa da Gioco di Saint Vincent e stato giuridico ed
economico del personale regionale addetto ai servizi stessi".
Queste norme regolamentari sono ferme al 1967, ma soprattutto -
e questo è il fatto estremamente importante che ci tenevamo a
sottolineare - non sono state recepite nella convenzione
Regione-SITAV.
Ora, che queste norme debbano essere aggiornate, penso che sia
un fatto dato per scontato da tutti. In occasione di questo
sciopero, ad esempio, si è particolarmente evidenziata la carenza
di disposizioni nei confronti dei controllori. Quali sono, ad
esempio, le loro responsabilità rispetto alle cose che succedono
durante lo sciopero? Cosa succede se, dopo le 5 ore di servizio,
allo scadere del turno ordinario, il personale, durante la conta
dei biglietti, abbandona il servizio? Si tratta di un'omissione di
atti d'ufficio? La responsabilità è sua o del Commissario? Si
tratta di fatti e situazioni che non sono specificate nella
deliberazione citata, che risale a più di venti anni fa.
Ma nella stessa deliberazione non è neppure citata la normativa
relativa ai giochi americani ed alla professionalità che questi
dipendenti devono acquisire nei confronti delle nuove forme di
gioco, che, evidentemente, non esistevano venti anni fa.
Si chiede, pertanto, l'istituzione dell'apposita commissione,
soprattutto perché ci pare che, da parte del Presidente della
Giunta, sia già stato compiuto un atto in questo senso e cioè è
stato cortesemente richiesto alle organizzazioni sindacali di
indicare i loro candidati a ricoprire la funzione di membri di
questa commissione. La lettera, a firma del Presidente della Giunta
Rollandin, è del 2 febbraio del 1988 e dice:
"In relazione alla nota del 28 gennaio, a firma del signor Ezio
Donzel e relativa all'oggetto, le Organizzazioni Sindacali in
indirizzo sono invitate a voler designare i propri
rappresentanti".
Poiché dal 2 febbraio a tutt'oggi non si è più saputo niente in
merito, si vorrebbe sapere dal Presidente della Giunta se si sia
proceduto ad effettuare le nomine di cui sopra ed in che modo egli
intenda avviare l'attività di questa commissione.
Gradiremmo, oltretutto, avere alcune informazioni su una
commissione nazionale per le norme che regolamentano la gestione
delle Case da Gioco, della quale è stato chiamato a far parte anche
un rappresentante della Regione Valle d'Aosta, che, però, pare non
abbia mai partecipato ai suoi lavori.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Le 29 janvier les syndicats ont demandé
la création d'une commission paritaire formée de représentants du
syndicat et de l'Administration régionale, devant examiner les
problèmes de règlement des contrôleurs entre autres. Comme l'a
rappelé le Conseiller, la lettre de requête datait du 28 janvier et
le 2 février j'ai envoyé cette lettre; la réponse des forces
syndicales est du 7 mars: leur lettre portait l'indication des
représentants désignés pour cette commission. Si le Conseil le
souhaite, il pourra nommer des représentants appelés à faire partie
de cette commission.
Je tiens à soumettre un problème à l'attention du Conseil: nous
nous trouvons à la veille d'une certaine échéance et je ne sais si
nous aurons encore le temps de travailler. Aucun problème ne se
pose pour constituer la commission, mais il y a une échéance. Ce
problème doit donc être réglé le plus vite possible. Si le Conseil
veut quand même nommer des Conseillers et entreprendre ce travail,
qui devrait prendre plus d'un mois, je suis disponible.
Je crois que les personnes indiquées par les forces syndicales
seront quand même prises en considération pour la constitution de
cette commission. Nous sommes disposés à oeuvrer pour trouver une
solution.
Si l'on constitue aujourd'hui une commission, il ne restera
guère de temps à cette dernière pour travailler, à moins que
d'autres requêtes n'interviennent.
Je serais, quant à moi, de l'avis de donner cette disponibilité
et tout de suite après on aurait la possibilité de travailler dans
ce sens. Je crois tout de même qu'en ce moment ce serait quelque
peu difficile.
Néanmoins, si le Conseil croit pouvoir faire ce travail, je suis
prêt à accepter toute solution. Nous avons les noms des
représentants syndicaux et donc il n'y a pas de problème.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Credo che la prossima scadenza
elettorale, vale a dire la decadenza del Consiglio entro breve
tempo, ponga eventualmente problemi di continuità al lavoro della
commissione paritetica. Voglio però sottolineare tre aspetti
particolari.
Il primo è che, se si comincia ad istituire una Commissione,
dando anche per scontato che non possa fare molti passi, si crea
una premessa perché questa Commissione, eventualmente con altri
membri, dopo che sarà rinnovato il Consiglio regionale,
venga...
(...INTERRUZIONE del Presidente ROLLANDIN...)
MAFRICA (P.C.I.):
Noi ci rifletteremo ancora, ma vorremmo
che l'impegno di affrontare queste nomine fosse assunto in modo
determinante. Questa è la prima questione.
La seconda, invece, concerne il fatto che, nonostante che nella
mozione con la quale si istituiva la commissione di indagine, fosse
scritto che si sarebbe rivisto anche questo aspetto, purtroppo,
dobbiamo prendere atto che, a 4 anni di distanza, non si è ancora
arrivati a definire le nuove norme regolamentari. Questa
responsabilità, ovviamente, non ricade sulla Giunta, ma sul
Consiglio.
Voglio sottolineare, come terzo punto, che è realmente urgente
definire meglio i compiti del personale addetto al controllo della
Casa da Gioco di Saint Vincent, perché, nel corso di un sopralluogo
che abbiamo fatto qualche giorno fa, insieme al Consigliere Sandri
ed in merito al quale abbiamo scritto una lettera al Presidente
della Giunta, abbiamo verificato che alcuni tavoli vengono chiusi
senza la presenza del controllore regionale. Siccome noi
sospettiamo che tale circostanza possa creare dei problemi,
crediamo che il Presidente della Giunta dovrebbe prendersi cura di
trovare una soluzione a questa situazione. Penso che, una volta
ricevuta la sua risposta, torneremo ancora sull'argomento.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Credo che questo argomento debba
essere valutato anche alla luce della nuova situazione che si è
determinata e parlo sotto il profilo strettamente giuridico. Io
ricordo che il Consiglio regionale aveva approvato, a suo tempo,
quelle norme regolamentari con una deliberazione e non con una
legge, perché era in piedi tutta la questione inerente alla Casa da
Gioco e alla sua legittimazione. La paura, quindi, che la
Commissione di Coordinamento intervenisse, aveva fatto esaminare il
problema in modo riduttivo. Sul piano strettamente giuridico, il
fatto che le norme regolamentari riguardanti il personale siano
approvate attraverso una deliberazione, costituisce una circostanza
che, in effetti, non sta molto in piedi.
Io credo che questo problema vada ripreso e, forse, ha ragione
il Presidente della Giunta nel sostenere che a questo punto la
nomina di tre rappresentanti, che non hanno neppure il tempo di
sedersi intorno ad un tavolo per avviare il lavoro, sia solo una
petizione di principio con scarso significato. Sarebbe preferibile,
invece, approvare, in questo od in un altro Consiglio, un ordine
del giorno che sia impegnativo proprio in questo senso e che
rimanga a testimonianza della volontà del Consiglio di risolvere il
problema. Credo che si possa concordare con la Presidenza della
Giunta un ordine del giorno che si esprima in tal senso, anche se
spetterà alla prossima legislatura l'incombenza di risolvere in
termini specifici e precisi un argomento delicato come quello che
abbiamo esaminato attraverso la presente interpellanza. Grazie.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Dissento parzialmente da quanto ha detto
il Consigliere Torrione, per una questione strettamente
politica.
Nel corso della visita che abbiamo fatto al Casinò di Saint
Vincent, ci siamo resi conto di quanto la Regione sia distante dal
poter controllare come funzionano attualmente i giochi e di quanto,
in effetti, la vicenda giudiziaria abbia distolto dal normale
controllo amministrativo e dal normale impegno la verifica del
corretto funzionamento dei rapporti SITAV-Regione.
Per questo motivo, io ritengo che occupare tutti gli spazi
possibili che ci competono e fare completamente e precisamente il
nostro dovere sia assolutamente indispensabile in un momento in cui
siamo sotto i riflettori di tutti e lo saremo ancora di più a
partire dal mese di maggio. Chiedo, pertanto, al Presidente della
Giunta di nominare la commissione - ed in questo concordo con
quanto è stato detto dal Partito Comunista - perché questa nomina è
un segnale di fondamentale importanza. Credo che la situazione che
abbiamo visto noi, di sale da gioco e di tavoli da gioco che
vengono chiusi con i borderò firmati solo dai dipendenti SITAV, non
vada bene e costituisca un'anomalia. Sarebbe estremamente grave che
questa situazione, oltretutto, fosse stata incentivata dalla
Presidenza della Giunta o dal Consiglio regionale.
Noi pensiamo, invece, che il controllo debba essere estremamente
preciso e debba essere fatto in maniera costante e con estrema
attenzione. Per giungere a ciò, a mio parere, si deve partire dal
visionare di nuovo le norme regolamentari, per aggiornarle, così
come è già stato deciso quattro anni fa.
In merito all'ordine del giorno che è stato proposto, posso dire
che ce ne potremo servire così come ci siamo serviti di quello che
abbiamo approvato quattro anni fa. Io dico solo che il provvedere a
che i giochi si svolgano correttamente è una responsabilità che
compete a noi, come Consiglio regionale, oltre che alla Giunta.
Faccio una breve annotazione al signor Presidente, perché ho
visto in lui qualche segno di disappunto nei confronti di quanto ho
detto. Ho l'impressione che la Giunta regionale creda nell'azienda
Casinò, e ce l'ha detto più volte, ma è anche vero che le aziende
devono stendere i bilanci con grande chiarezza e rispettando il
codice civile. Io chiedo solo che, anche all'interno del Casinò, ci
sia la stessa chiarezza.
