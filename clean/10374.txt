Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1367 del 12 luglio 1990 - Resoconto
OGGETTO N. 1367/IX - DISEGNO DI LEGGE: "TUTELA DELLE PIANTE
MONUMENTALI".
PRESIDENTE:
Ha chiesto la parola, per illustrare il
disegno di legge n. 192 iscritto al punto 15 dell'ordine del
giorno, l'Assessore all'Agricoltura, Foreste ed Ambiente Naturale,
Lanièce: ne ha facoltà.
LANIECE (DC):
Con la presente legge la Regione intende
dotarsi di uno strumento che tende a Proteggere in modo particolare
quelle piante che per età, dimensione o altre caratteristiche,
possono essere oggetto di interesse botanico, storico o culturale.
Sono anche oggetto di tutela i castagni da frutto, che possiedono
determinate dimensioni.
L'articolo 3 istituisce il comitato per l'accertamento dei
requisiti delle piante. Tale comitato è composto dall'Assessore
regionale all'Agricoltura, Foreste ed Ambiente Naturale, dal
Dirigente del Servizio di selvicoltura, dal Sovrintendente ai beni
culturali, da un esperto in scienze naturali e da un rappresentante
delle associazioni protezionistiche. Al comitato è affidato il
compito di accertare che le piante abbiano i requisiti richiesti
affinché possano essere classificate "monumentali". Il parere sulla
dichiarazione di monumentalità è vincolante.
La proposta di dichiarare monumentali determinati alberi può
essere avanzata da chiunque e si concretizza con l'inoltro
all'assessorato all'Agricoltura, Foreste ed Ambiente Naturale di
una semplice istanza accompagnata da una relazione tecnica con le
caratteristiche delle piante proposte. La dichiarazione di
monumentalità avviene con delibera della Giunta regionale.
Viene inoltre istituito un registro regionale delle piante
monumentali, nel quale sono riportate tutte le indicazioni sui
singoli soggetti. Tali dati vengono aggiornati ogni biennio.
La spesa preventivata per l'attuazione della presente legge
ammonta a lire 100 milioni.
PRESIDENTE:
Se nessuno chiede la parola, proporrei al
Consiglio di passare all'esame dell'articolato.
Ricordo che non sono stati presentati emendamenti al disegno di
legge e che lo stesso è accompagnato dai pareri favorevoli delle
Commissioni competenti
Do lettura dell’articolo 1.
Articolo 1
(Finalità )
1. Con la presente legge la Regione Valle d'Aosta sottopone a
particolare tutela le piante monumentali, radicate nel proprio
territorio, come definite dal successivo art. 2.
PRESIDENTE:
Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all’unanimità
PRESIDENTE:
Do lettura dell’articolo 2.
Articolo 2
(Definizione di piante monumentali)
1. Per le finalità di cui all'art. 1 si considerano piante
monumentali:
a) le piante, componenti relitte delle formazioni boschive poste
a protezione dei villaggi, aventi un'età minima di anni 200 ed un
tronco con diametro superiore a centimetri 80;
b) i castagni da frutto aventi un tronco con diametro superiore
a centimetri 100 e una chioma vitale al 30%;
c) gli alberi di qualsiasi specie, esclusa la "Populus", ovunque
radicati, che per rarità, dimensioni, età o altre particolari
caratteristiche possono ritenersi monumentali.
2. La misurazione del diametro dei tronchi deve essere
effettuata ad un'altezza di centimetri 130 dal suolo rilevata, nel
caso in cui il terreno sia inclinato, dalla parte verso monte.
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell'articolo 3.
Articolo 3
(Comitato per l'accertamento dei requisiti delle piante)
1. L'accertamento circa il possesso, da parte delle piante, dei
requisiti di cui all'art. 2, è effettuato da apposito Comitato, del
quale fanno parte:
a) l'Assessore regionale all'Agricoltura, Foreste ed Ambiente
Naturale, o suo sostituto, con funzioni di presidente;
b) il Dirigente del Servizio Selvicoltura, Difesa e Gestione del
Patrimonio Forestale dell'Assessorato dell'Agricoltura, Foreste ed
Ambiente Naturale, o suo sostituto;
c) il Sovrintendente per i Beni Culturali dell'Assessorato
regionale del Turismo, Urbanistica e Beni Culturali, o suo
sostituto;
d) un esperto in Scienze Naturali con indirizzo nella
conservazione della natura, designato dalla Giunta regionale;
e) un rappresentante designato dalle associazioni
protezionistiche presenti nella Regione Valle d'Aosta, scelto in
quella più rappresentativa in materia di flora.
2. Nel caso in cui le associazioni protezionistiche non
provvedano alla designazione del rappresentante di cui alla lettera
e) del primo comma entro trenta giorni dalla richiesta da parte
dell'Assessorato all'Agricoltura, Foreste ed Ambiente Naturale,
provvede la Giunta regionale, su proposta dell'Assessore
all'Agricoltura, Foreste ed Ambiente Naturale.
3. Le riunioni del Comitato sono valide quando è presente la
metà più uno dei componenti e le deliberazioni sono adottate a
maggioranza dei presenti.
4. Il Comitato esprime parere vincolante, per la Giunta
regionale, sulla dichiarazione di monumentalità delle piante e la
loro iscrizione nel registro di cui all'art. 8, indicando il valore
delle piante da iscriverei esprime inoltre parere vincolante, per
la stessa Giunta, sull'abbattibilità delle piante monumentali,
indicando quelle di maggior interesse scientifico di cui, dopo
l'abbattimento, deve essere prelevato un campione di legno.
5. Ai componenti del Comitato non di pendenti
dell'Amministrazione regionale spetta un gettone giornaliero di
presenza alle riunioni, di importo stabilito dalla Giunta regionale
in misura non superiore alla diaria giornaliera dei consiglieri
regionali; a tutti i membri del Comitato spetta inoltre il rimborso
delle spese documentabili eventualmente sostenute e di quelle di
viaggio con mezzo motorizzato privato, da calcolarsi in base alla
normativa vigente in materia per i dipendenti regionali.
6. Per l'espletamento dei compiti ad esso affidati il Comitato
può richiedere pareri verbali o scritti a specialisti di varie
discipline.
PRESIDENTE:
Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell'articolo 4.
Articolo 4
(Dichiarazione di monumentalità)
1. Qualunque cittadino o ente, attraverso apposita istanza
indirizzata all'Assessorato regionale dell'Agricoltura, Foreste ed
Ambiente Naturale, può proporre che siano dichiarate monumentali
piante ritenute in possesso dei requisiti di cui all'art. 2.
2. Le istanze di cui al primo comma sono trasmesse
dall'Assessorato regionale dell'Agricoltura, Foreste ed Ambiente
Naturale al comitato di cui all'art. 3, corredate di una relazione
tecnica preliminare riportante le principali in formazioni circa
l'ubicazione e le caratteristiche delle piante oggetto della
proposta, predisposta dal Servizio Selvicoltura, Difesa e Gestione
del Patrimonio Forestale.
3. L'inserimento delle piante nel registro delle piante
monumentali di cui all'art. 8 è stabilito dalla Giunta regionale
con propria deliberazione, previa acquisizione del parere
vincolante del comitato di cui all'art. 3 e sentite, in merito, le
osservazioni del Comune entro il cui territorio le piante sono
radicate; con la stessa deliberazione la Giunta regionale
stabilisce, su indicazione del Comitato di cui all'art. 3, il
valore di ciascuna pianta.
4. Le piante radicate all'interno di parchi cittadini o di
giardini di proprietà di enti o di privati possono essere
dichiarate monumentali soltanto previa acquisizione dell'assenso
scritto del proprietario.
PRESIDENTE:
Se nessuno chiede la parola, pongo in
votazione l'articolo 4 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell'articolo 5.
Articolo 5
(Abbattimento di piante monumentali)
1. L'abbattimento delle piante monumentali protette ai sensi
della presente legge deve essere autorizzato dalla Giunta regionale
con propria deliberazione, previa acquisizione del parere
vincolante di cui al quarto comma dell'art. 3.
PRESIDENTE:
Se nessuno chiede la parola, pongo in
votazione l'articolo 5 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell'articolo 6.
Articolo 6
(Cura e straordinaria manutenzione delle piante monumentali)
1. Il Servizio Selvicoltura, Difesa e Gestione del Patrimonio
Forestale dell'Assessorato dell'Agricoltura, Foreste e Ambiente
Naturale provvede alla cura ed alla straordinaria manutenzione
delle piante dichiarate monumentali e dei castagni da frutto, anche
se non monumentali purché aventi almeno il diametro di cui alla
lettera a) del primo comma dell'art. 2.
2. Sugli alberi monumentali di proprietà della Regione, dei
Comuni e delle Consorterie gli interventi saranno disposti
d’ufficio, previa comunicazione informativa agli
Enti richiamati.
3. Sugli alberi monumentali di proprietà privata e sui castagni
da frutto gli interventi sono subordinati alla sottoscrizione di
una richiesta da parte dei proprietari.
PRESIDENTE:
Ha chiesto la parola, per intervenire
sull'articolo 6, il Consigliere Andrione; ne ha facoltà.
ANDRIONE (UV):
Article 6, numéro 3. Il est entendu que
même sur les arbres monumentaux de propriété privée (laissons
perdre les châtaigniers) les interventions sont subordonnées à la
souscription d'une requête de la part des propriétaires, sauf
évidemment si la Surintendance aux antiquités et aux beaux-arts
décide que l'arbre est quand même à défendre. Je connais quelques
exemples en Vallée d'Aoste où les propriétaires ne feront jamais
demande. Un cas typique est à Echalogne: le hêtre de Echalogne doit
être défendu même si le propriétaire ne le demande pas. Il est
sous-entendu que si la Surintendance aux antiquités et beaux-arts
fait la signalation, on le défend quand même.
PRESIDENT:
Vous avez une proposition ou bien une
proposition précise?
ANDRIONE (UV):
A l'article 6, numéro 3 on dit:
"Sugli
alberi monumentali di proprietà privata e sui castagni da frutto
gli interventi sono subordinati alla sottoscrizione di una
richiesta da parte dei proprietari",
évidemment sauf si la
Surintendance aux antiquités et beaux-arts demande qu'ils soient
défendus, parce que c'est un intérêt public qui dépasse la volonté
des propriétaires qui pourraient ne pas le faire. L'arbre serait
condamné à mort quand même par négligence.
C'est un problème d'interprétation de la loi, c'est une
interprétation authentique de la part du Conseil.
PRESIDENT:
Alors, si le Conseil est d'accord, nous
considérons l'intervention du Conseiller Andrione comme une
interprétation authentique de la part du Conseil au sujet de
l'alinéa 3 de l'article 6.
Se nessuno chiede la parola, pongo in votazione l'articolo 6,
del quale abbiamo già dato lettura, accompagnato dalla presa
d'atto, da parte del Consiglio, dell'interpretazione autentica del
terzo comma proposta dal Consigliere Andrione.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell'articolo 7
Articolo 7
(Sanzioni amministrative)
1. Ferma restando l'applicazione delle pene previste dalle leggi
statali e regionali in materia di taglio e danneggiamento di
piante, nei confronti di chiunque danneggi le piante dichiarate
monumentali in base alla presente legge sono previste, ai sensi
della legge 24 novembre 1981, n° 689, concernente "Modifiche al
sistema penale", le seguenti sanzioni amministrative:
a) per il taglio o il grave danneggiamento, il pagamento di una
somma in denaro da Lire 1.500.000 a Lire 4.500.000;
b) per la riduzione della chioma o i danni alla corteccia o
all'apparato radicale, il pagamento di una somma in denaro da Lire
500.000 a Lire 1.500.000;
c) per lesioni, anche di modeste entità, su qualsiasi parte
vegetativa viva, il pagamento di una somma in denaro da Lire
100.000 a Lire 300.000.
PRESIDENTE:
Se nessuno chiede la parola, pongo in
votazione l'articolo 7 testé letto,
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell'articolo 8.
Articolo 8
(Registro regionale delle piante monumentali)
1. E' istituito, presso l'Assessorato regionale
dell'Agricoltura, Foreste ed Ambiente Naturale, il registro
regionale delle piante monumentali, ove sono conservate le schede
relative ai dati dendrometrici, dendroauxometrici, morfologici,
fitopatologici e altre importanti notizie concernenti le singole
piante.
2. Il registro regionale delle piante monumentali è conservato
presso il Servizio Selvicoltura, Difesa e Gestione del Patrimonio
Forestale, che provvede all'aggiornamento delle relative schede,
previo rilievo biennale dei dati di cui al primo comma.
3. Ciascuna pianta monumentale viene iscritta nel registro di
cui al primo comma con il valore ad essa attribuito dalla Giunta
regionale ai sensi del terzo comma dell'art. 4 che costituisce
termine di riferimento in caso di danneggiamento.
PRESIDENTE:
Se nessuno chiede la parola, pongo in
votazione l'articolo 8 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell’articolo 9.
Articolo 9
(Norme finanziarie)
1. L'onere derivante dall'applicazione della presente legge
valutato in annue lire 100.000.000= a decorrere dal 1990 graverà
sui seguenti capitoli che verranno istituiti nel bilancio di
previsione per l'anno 1990 e sui corrispondenti capitoli per gli
anni successivi:
Cap. 29370 "Spese per interventi di cura e manutenzione degli
alberi monumentali e dei castagni da frutto"
£. 40.000.000=
L.R. _______ n. __________, art. 6
Cap. 29375 "Spese per retribuzione agli operai forestali addetti
alla cura e alla manutenzione straordinaria degli alberi
monumentali e dei castagni da frutto" (C.C.N.L.)
£. 55.000.000
L.R.________ n. __________, art. 6=
Cap. 29380 "Spese per il funzionamento del Comitato per
l'accertamento dei requisiti delle piante da considerarsi
monumentali"
£. 5.000.000=
L.R.________ n. __________, art. 3=
2. Alla copertura dell’onere di cui al comma
precedente si provvede:
a) per l'anno 1990 mediante prelievo dal fondo globale di cui al
capitolo 50100 "Fondo globale per il finanzia mento di spese per
ulteriori programmi di sviluppo (spese correnti)" a valere
sull'accantonamento previsto dall'allegato n. 8 del bilancio di
previsione della Regione denominato "Interventi su alberi
monumentali e sui castagni da frutto";
b) per gli anni 1991 e 1992 mediante utilizzo per £.
200.000.000= delle risorse disponibili iscritte al programma
2.2.1.07. "Forestazione e difesa dei boschi" del bilancio
pluriennale 1990/1992.
3. A decorrere dal 1991 la ripartizione degli oneri sarà
disposta con Legge finanziaria di cui all'art. 19 della legge
regionale 27 dicembre 1989, n. 90.
PRESIDENTE:
Se nessuno chiede la parola, pongo in
votazione l'articolo 9 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Do lettura dell'articolo 10.
Articolo 10
(Variazioni di bilancio)
1. Alla parte spesa del bilancio di previsione della Regione per
l'esercizio finanziario 1990 sono apportate le seguenti
variazioni:
Variazione in diminuzione:
Cap. 50100 "Fondo globale per il finanziamento di spese per
ulteriori programmi di sviluppo (spese correnti)"
£. 100.000.000=
Variazione in aumento:
Programma regionale:
2.2.1.0.8.: "Parchi, riserve naturali e beni ambientali"
Codificazione: 2.1.2.1.0.3.10.29.04
Cap. 29370 (di nuova istituzione) "Spese per interventi di cure
e manutenzione straordinaria degli alberi monumentali e dei
castagni da frutto"
L.R.________ n. __________, art. 6=
£. 40.000.000=
Codificazione: 2.1.1.4.2.2.10.29.04
Cap. 29375 (di nuova istituzione) "Spese per retribuzione agli
operai forestali addetti alla cure e alla manutenzione
straordinaria degli alberi monumentali e dei castagni da frutto
"(C.C.N.L.)
L.R.________ n. __________, art. 6=
£. 55.000.000=
Codificazione: 1.1.1.4.2.2.10.29.04
Cap. 29380 (di nuova istituzione) "Spese per il funzionamento
del Comitato per l'accertamento dei requisiti delle piante da
considerarsi monumentali"
L.R.________ n. __________, art. 3=
£. 5.000.000=
TOTALE in aumento £. 100.000.000=
PRESIDENTE:
Se nessuno chiede la parola, pongo in
votazione l'articolo 10 testé letto.
ESITO DELLA VOTAZIONE
Presenti, votanti e favorevoli: 31
Il Consiglio approva all’unanimità
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti, votanti e favorevoli: 32
Il Consiglio approva all’unanimità
