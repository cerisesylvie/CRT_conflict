Classificazione
TRASPORTI E VIABILITÀ
Viabilità



Oggetto del Consiglio n. 221 del 13 novembre 2013 - Resoconto
OGGETTO N. 221/XIV - Interrogazione: "Tempistica per la
realizzazione del progetto di ammodernamento e messa in sicurezza
della SS 26 nel tratto compreso tra lo svincolo autostradale nel
comune di Quart e la zona est della città di Aosta".
Président -
La parole pour la réponse, à l'Assesseur
Marguerettaz.
Marguerettaz (UV)
- Sì, grazie.
Grazie anche alla collega Fontana, che porta di nuovo
l'attenzione su un tema molto importante, quindi rispondo d'intesa
con l'Assessore Viérin, perché, in realtà, la collega Fontana,
rispetto al problema della Statale 26, pone l'attenzione su un tema
particolare, che è la passerella davanti a Cinelandia. Avevamo già
avuto modo di dire che, visti i problemi del finanziamento
dell'opera complessiva, sarebbe stato bene stralciare per
affrontare in modo immediato. Si ricorderà che nella precedente
legislatura alla fine c'era il piano della sicurezza e avevamo
avuto anche un problema di tipo formale con il suo collega Rigo,
nel senso che doveva andare al Celva per una sua valutazione. Il
piano della sicurezza stradale doveva andare anche in commissione,
c'era il parere del Ministero, quindi, da questo punto di vista, ci
siamo impegnati nel portare in commissione il piano della sicurezza
prima di portarlo al Celva in modo tale da rispettare i vari ruoli.
Ovvio che in questo momento il piano della sicurezza che avevamo
elaborato merita di essere rivisto, perché era un piano della
sicurezza che comprendeva la passerella, ma comprendeva anche altri
interventi che coinvolgevano i Comuni che dovevano cofinanziare. In
virtù di questa nuova programmazione finanziaria, bisogna
verificare se i Comuni hanno ancora questa disponibilità. Io credo
che fatte queste verifiche, adesso che abbiamo la programmazione
finanziaria ormai abbastanza definita, nel prossimo mese, al più
tardi nel mese di gennaio, posso andare in commissione per avere
l'approvazione del piano della sicurezza e finalmente liberare, se
non ce ne saranno altri, almeno quest'intervento che è
necessario.
Presidente
- Per la replica, la parola alla collega
Fontana.
Fontana (PD-SIN.VDA)
- Ringrazio l'Assessore, però mi
aspettavo una risposta ben precisa visto che sono quattro anni che
è in ballo questo problema. Nella risposta che mi aveva dato
l'Assessore l'altra volta mi aveva detto che era stato già posto ai
Sindaci di Quart e di Saint-Christophe e che loro, tra l'altro,
avevano espresso un parere favorevole a quest'iniziativa...
(interruzione di un Consigliere, fuori microfono)
...ah, ho capito, allora è per quello che...comunque noi
dobbiamo veramente fare in fretta, per di più che adesso, come
tutti sapete, hanno inaugurato un'altra volta il bowling, la mia
preoccupazione è che è un tratto di strada frequentato da molti
ragazzini. Ci sono le aule universitarie, qui non possiamo fare
finta di niente, perché prima o poi davvero...io non voglio dire
sempre cose negative, però prevenire è sempre meglio che curare. Io
non mi aspetto grandi cose, ma anche vedere un passaggio pedonale,
un semaforo, se le cose vanno per le lunghe, cioè all'aeroporto
c'è, lì che è necessario perché sappiamo che questi ragazzini sono
anche giovani...cioè fanno presto ad attraversare la strada, è
buia, non ci sono marciapiedi... Pensateci veramente un attimo e
cerchiamo di fare al più presto possibile, perché si tratta
veramente di sicurezza e di vite umane. Non è una cosa che si può
rimandare visto che i tempi sono lunghi così. Grazie.
Presidente
- Grazie. Punto 5 all'ordine del giorno.
