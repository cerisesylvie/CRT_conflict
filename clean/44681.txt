Classificazione
CONSIGLIO REGIONALE
Attività consiliare d'aula



Oggetto del Consiglio n. 1624 del 22 giugno 2022 - Resoconto
OBJET N° 1624/XVI - Communications du Président du
Conseil.
Bertin (Presidente) -
Alla presenza di 34 Consiglieri,
possiamo dare avvio ai lavori del Consiglio di questa giornata.
Punto n. 1 all'ordine del giorno. Nella riunione della Conferenza
dei Capigruppo di ieri, è stato deciso l'abbinamento dei punti n.
12, 30 e 31 dell'ordine del giorno, che riguardano il progetto "Io
e lo sci" per tutte le abilità e, inoltre, l'abbinamento dei punti
n. 23 e 26, riguardanti la nomina del nuovo Assessore all'ambiente
e le priorità dell'azione di governo.
Vi segnalo inoltre che l'interpellanza al punto n. 46 è stata
ritirata.
Lunedì 20 giugno ho partecipato in videoconferenza all'Assemblea
plenaria della Conferenza dei Presidenti delle Assemblee
legislative delle Regioni e delle Province autonome; è stata
l'occasione per fare il punto sulle diverse attività della
Conferenza, tra cui quelle promosse nell'ambito del Comitato di
valutazione delle politiche pubbliche di cui sono coordinatore, in
particolare il seminario che si è tenuto il 17 giugno sul dialogo
fra le Assemblee e le Giunte, che ha visto un'ampia partecipazione
di dirigenti e funzionari sia dei Consigli regionali che dei
Governi regionali.
Abbiamo anche programmato di definire entro il mese di luglio un
percorso per una proposta di revisione delle norme per l'elezione
del Parlamento europeo, volta a garantire una rappresentanza
regionale al Parlamento europeo; un'iniziativa che ho seguito sin
dall'inizio e sulla quale, insieme alle strutture del Consiglio,
stiamo lavorando.
Vi sono interventi su questo punto? Consigliere Aggravi.
Aggravi (LEGA VDA) -
Mi perdoni se intervengo, però
volevo chiedere la sua attenzione su un aspetto che la riguarda: a
seguito dei referendum del 12 giugno, chi ha scorso i social ha
potuto leggere una sua presa di posizione che sinceramente, ancora
una volta, dimostra che lei è di parte, mi spiace dirlo e mi spiace
anche trovare che questo post, questa comunicazione, sia stato
cancellato.
Lo dico perché non è la prima volta che chiediamo a lei, in
quanto Presidente, di essere
super partes
e dimostrare di
rappresentare correttamente tutto il Consiglio.
Leggere ancora queste dichiarazioni - che, per carità, devono
per forza tirare in ballo il partito di cui faccio parte e in senso
lato anche il nostro gruppo - non è una bella cosa.
Poi che lei pensi che i referendum siano degli effetti boomerang
o che una parte per forza ha strumentalizzato una causa giusta,
corretta che da sempre molti cittadini, al di là della loro
appartenenza politica, sostengono... io penso che sia stata una
caduta di stile e, mi perdoni, ma volevo sottolinearlo perché
sinceramente non è la prima volta che questo accade, al di là dei
post fatti da "Pesci in scatola", che la riguardano anche da quel
punto di vista.
Presidente -
Vi sono altri interventi? Credo che il
consigliere Aggravi si riferisca ai referendum sulla giustizia,
dove ognuno fa le proprie valutazioni.
