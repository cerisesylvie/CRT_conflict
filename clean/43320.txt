Classificazione
ASSISTENZA SANITARIA E OSPEDALIERA
Igiene e sanità pubblica
Personale medico e paramedico



Oggetto del Consiglio n. 721 del 23 giugno 2021 - Resoconto
OGGETTO N. 721/XVI - Interrogazione: "Notizie relative
all'adesione al piano vaccinale anti COVID-19 da parte degli
operatori sanitari".
Bertin (Presidente) -
Punto 18 all'ordine del giorno.
Risponde l'assessore Barmasse.
Barmasse (UV) -
Le domande poste sono due. Quanti
operatori sanitari, suddivisi tra dirigenti medici, medici
ospedalieri, medici di medicina generale, infermieri e operatori
sociosanitari operanti in Valle d'Aosta, devono ancora aderire alla
campagna di vaccinazione. La seconda, se sono stati impartiti
indirizzi alla USL da parte dell'Assessorato in riferimento al
decreto legge n. 44 del 2021.
Con riferimento all'oggetto dell'interrogazione e sentita quindi
l'azienda USL Valle d'Aosta, informo che al momento attuale gli
operatori sanitari che non hanno ancora ricevuto il vaccino sono i
seguenti: 90 medici iscritti all'ordine dei medici della Valle
d'Aosta, all'interno di questa voce sono ricompresi i medici
ospedalieri, i dirigenti medici, i medici di medicina generale e
odontoiatri, 15 medici non iscritti all'ordine dei medici della
Valle d'Aosta, ma operanti comunque in strutture o enti presenti
sul territorio regionale, circa 80 infermieri iscritti all'ordine
degli infermieri di Aosta e circa 160 operatori sociosanitari
operanti in Valle d'Aosta.
Con riferimento alle disposizioni di cui all'articolo 4 del
decreto legge 44 del 2021, convertito con modificazione dalla legge
76 del 2021 in materia di obblighi vaccinali, informo che la
struttura competente dell'Assessorato, nel rispetto dei termini di
legge, ha inviato all'azienda USL della Valle d'Aosta gli elenchi
di tutti gli esercenti le professioni sanitarie e di tutti gli
operatori di interesse sanitario destinatari della norma.
L'azienda a sua volta, sempre ai sensi dell'articolo 4 del
decreto legge 44, ha già provveduto a inviare ai suddetti
destinatari delle disposizioni di legge la prima lettera di invito
ai fini della vaccinazione. Allo stato attuale l'azienda USL, per
tutti coloro che non hanno riscontrato la predetta prima lettera,
oppure non hanno inviato la documentazione comprovante
l'effettuazione della vaccinazione, se nel frattempo effettuata o
se effettuata in altre regioni e in altro stato, oppure non hanno
trasmesso la certificazione medica attestante che, sussistendo un
accertato pericolo per la salute in relazione a specifiche
condizioni cliniche documentate, la vaccinazione può essere omessa
o differita, sta procedendo con gli adempimenti di cui all'articolo
4 comma 5, ovvero con l'invito formale dell'interessato con
contestuale comunicazione di fissazione della seduta vaccinale.
Presidente -
Per la replica, il consigliere Baccega.
Baccega (PA) -
Ieri chi ha visto il telegiornale ha
sicuramente preso atto dei numeri che lei ci ha dato rispetto ai
quesiti che abbiamo posto. Ci fa anche piacere, nell'ambito del
quadro di collaborazione che noi abbiamo in qualche modo avviato:
non è che vogliamo fare provvedimenti ispettivi semplicemente per
dare in testa, bensì vogliamo creare le condizioni per avere un
percorso sanitario efficiente. Ma il fatto di avere più di 300
operatori sanitari sul territorio valdostano che non sono ancora
vaccinati, questo è davvero estremamente preoccupante.
Noi ci eravamo già occupati nel Consiglio regionale del 27
gennaio di questo tema, avevamo anche lanciato l'ipotesi di
valutare una obbligatorietà del vaccino Covid e poi è arrivato il
decreto legge 44, che per fortuna a livello nazionale ha dato degli
indirizzi precisi. Io non sono ancora in grado di fare le
percentuali, ma il dato è sicuramente allarmante, soprattutto il
dato delle OSS che sono a stretto contatto con quelle persone che
sono più in difficoltà.
È stato detto e lo ribadiamo ancora che la campagna vaccinale
sta funzionando e su questa campagna vaccinale noi ci giochiamo il
futuro. Lo dico chiaramente: ci giochiamo il futuro per la prossima
stagione autunnale e per la prossima stagione invernale. Quindi è
opportuno che si facciano tutte le iniziative per far sì che la
pandemia cessi con questo percorso e per farlo tutti i sanitari
devono essere vaccinati.
Questa interrogazione nasce dal fatto che la scorsa settimana
sui giornali ci avevano allarmati, dicendo che ci sono oltre 250
operatori che non sono vaccinati, ma in realtà sono molti di più,
sono oltre 300. Abbiamo chiesto a distanza di cinque mesi rispetto
al gennaio scorso quali erano i percorsi adottati. Siamo lieti che
la USL abbia in qualche modo intrapreso la strada molto rigida, il
fatto che si dia tempo fino a luglio di iscriversi e di vaccinarsi
è una
agrément
, non è una disponibilità, perché secondo noi
quel personale doveva già essere tutto vaccinato, tutto!
Per questo noi dobbiamo evidenziare e sottolineare che va tenuta
alta la guardia e credo che il percorso avviato possa andare nella
direzione. Nell'ultimo Consiglio di luglio probabilmente chiederemo
ancora conto di come sono andate le cose rispetto all'intervento
che la USL deciderà di fare con i propri dipendenti.
