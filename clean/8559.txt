Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3060 del 24 settembre 1987 - Resoconto
OGGETTO N. 3060/VIII - DISEGNO DI LEGGE CONCERNENTE:
MODIFICAZIONI DELLE LL.RR. 29.11.1983, N. 70, E 13.8.1984, N. 41,
CONCERNENTI INTERVENTO FINANZIARIO A FAVORE DELLA "FUNIVIE DI
CHAMPOLUC S.p.A.".
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE (D.C.):
Il presente disegno di legge ha lo scopo
di permettere alle Funivie di Champoluc S.p.A. di usufruire dei
benefici previsti dalla L.R. 15.7.85, n. 46, che consiste nel
prolungare da dieci a venti anni il periodo di ammortamento e nella
riduzione dal 13 al 3% del relativo tasso di interesse.
Chiedo inoltre che venga aggiunto l'art. 2 per l'urgenza.
PRESIDENTE:
È aperta la discussione generale. Nessun
Consigliere prende la parola.
Si passa all'esame dell'articolato. Do lettura dell'art. 1:
ART. 1
1. Le condizioni del mutuo di lire due-miliardi, concesso
alla "Funivie di Champoluc S.p.A." con legge regionale 29 novembre
1983, n. 70, come modificata con legge regionale 13 agosto 1984, n.
41, sono così modificate:
- durata complessiva anni ventiquattro, con ammortamento dal
quinto anno.
- tasso di interesse dell'operazione: 3% annuo.
2. Restano invariate tutte le altre condizioni.
PRESIDENTE:
Pongo in votazione l'art. 1:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'art. 2 relativo
all'urgenza:
ART.
2
1.
La presente legge è dichiarata urgente ai sensi del
3° comma dell'art. 31 dello Statuto Speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
2.
È fatto obbligo a chiunque spetti di osservarla e
di farla osservare come legge della Regione Valle d'Aosta.
PRESIDENTE:
Pongo in votazione l'art. 2:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Pongo in votazione la legge nel suo complesso
per scrutinio segreto:
VOTAZIONE PER SCRUTINIO SEGRETO
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
