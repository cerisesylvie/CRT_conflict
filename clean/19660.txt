Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 2816 del 16 ottobre 2002 - Resoconto
OGGETTO N. 2816/XI Iscrizione all'ordine del giorno di nuovi
oggetti.
Delibera Il Consiglio
- ai sensi del secondo comma dell'articolo 53 del Regolamento
interno del Consiglio;
Delibera
di iscrivere all'ordine del giorno dell'adunanza in corso i
seguenti oggetti:
- Risoluzione dei Consiglieri Curtaz, Secondina Squarzino e
Beneforti: "Iniziative per operare una modifica del testo approvato
dalla Commissione del Senato della normativa concernente l'esame di
Stato in Valle d'Aosta";
- Risoluzione del Presidente della Regione Dino Viérin e dei
Consiglieri Cottino, Fiou, Marguerettaz e Aloisi: "Actions pour
amender le texte du projet de loi de délégation au Gouvernement des
dispositions générales sur l'éducation en vue du rétablissement du
principe d'égalité du français et de l'italien".
Président
Je voudrais procéder à l'inscription des deux
résolutions qui ont été présentées.
La parole au Conseiller Tibaldi.
Tibaldi (FI)
Il gruppo di "Forza Italia" non ha alcuna
pregiudiziale nel votare l'iscrizione di questa risoluzione, salvo
il fatto che chiediamo al Presidente del Consiglio regionale, in
quanto garante dei lavori e dell'equilibrio fra le parti e in
quanto anche notaio dei contenuti dei documenti che vengono qui
approvati, che venga cancellata una dichiarazione non veritiera,
nel terzo capoverso, che si riferisce a un Consigliere di "Forza
Italia" in relazione ad una risoluzione approvata l'11 dicembre
1997. Come è noto a tutti quanti, il gruppo consiliare di "Forza
Italia" si è costituito il 30 giugno 1998, cioè all'inizio di
questa legislatura, ed è composto dai tre Consiglieri regionali che
conoscete, prima di quella data nessun consigliere regionale
rappresentava "Forza Italia" in quest'aula. Chiedo al Presidente
del Consiglio che questa dichiarazione mendace sia o azzerata o
rettificata.
Président
Dans le fond des documents nous
discuterons par la suite et nous prenons acte de votre
communication.
Je soumets au vote l'inscription des deux résolutions:
Conseillers présents et votants: 29
Pour: 29
Le Conseil approuve à l'unanimité.
