Classificazione
BILANCIO E CONTABILITA' REGIONALE


Resoconto integrale del dibattito dell'aula
Oggetto del Consiglio n. 352 del 13 gennaio 1999 - Resoconto
SÉANCE DU 13 JANVIER 1999 (APRÈS-MIDI)
OGGETTO N. 352/XI Comunicazione di provvedimento amministrativo
di variazione al bilancio per l'iscrizione di assegnazioni statali
e comunitarie.
Presa d'atto Il Consiglio regionale
Premesso che ai sensi dell'articolo 42 - primo comma - della
legge regionale 27 dicembre 1989, n. 90 come sostituito dall'art. 5
della legge regionale 7 aprile 1992, n. 16, la legge regionale
relativa all'approvazione del bilancio di previsione della Regione
per l'anno 1998, ha autorizzato la Giunta regionale ad apportare
per l'anno 1998, variazioni di bilancio mediante provvedimenti
amministrativi da comunicare al Consiglio.
Richiamate le leggi regionali n. 90/1989 e n. 16/1992, nonché la
legge regionale di approvazione del bilancio per l'anno 1998;
Prende atto
della comunicazione della seguente deliberazione della Giunta
regionale:
Oggetto n. 4313 in data 30 novembre 1998: Variazione al bilancio
di previsione della Regione per l'anno 1998 per l'iscrizione di
assegnazioni statali e comunitarie, con modificazione al bilancio
di gestione per l'anno medesimo.
Président La parole à la Conseillère Squarzino Secondina.
Squarzino (PVA-cU) Non voglio intervenire per commentare la
delibera, intervengo per porre delle domande. In particolare mi
interessa capire, rispetto ai fondi per lo sviluppo dei servizi per
l'infanzia e l'adolescenza, in base alla legge n. 285/97, alcuni
punti su cui pongo all'Assessore le seguenti domande.
Prima domanda. Questi fondi sono qui assegnati per l'anno 1998,
ma per l'anno 1998 erano già previsti in bilancio più di 300
milioni e per il 1999 sono previsti solo 30 milioni. Vorrei sapere
come vengono utilizzati questi fondi.
Seconda domanda. Visto che la legge n. 285 prevede che le
regioni, nell'ambito della programmazione regionale, definiscano
ogni 3 anni gli ambiti territoriali di intervento in modo da poter
procedere al riparto economico delle risorse al fine di assicurare
l'efficacia e l'efficienza degli interventi, volevo chiedere quali
sono gli ambiti territoriali di intervento che la Regione ha
definito rispetto a questa legge.
Terza domanda. Vorrei sapere quali sono i progetti che si
intendono finanziare con queste risorse, se esistono progetti che
sono stati presentati nel 1998 e che non hanno potuto ottenere i
finanziamenti e quindi quali progetti si intenda finanziare adesso
con queste risorse.
Président La parole à l'Assesseur à la santé, au bien-être et
aux politiques sociales, Vicquéry.
Vicquéry (UV) Anche qui dovrei felicitarmi per la tempestività
dell'istanza perché questo è un puro e semplice finanziamento a cui
dovremo dare delle risposte.
A tutt'oggi l'Amministrazione regionale tramite l'Assessorato ha
dato seguito al finanziamento dell'anno 1997, questo è lo
stanziamento del 1998; per quanto riguarda il 1997, a memoria mi
pare che siano stati presentati 14 progetti da amministrazioni
comunali, ne sono stati accolti 4 da parte di un gruppo tecnico di
lavoro che ha preso in esame le varie istanze, ha definito dei
parametri di valutazione e li ha finanziati.
Il gruppo tecnico ha anche dato delle indicazioni per il
prosieguo di quest'attività che varrà per i finanziamenti del 1998
e per i finanziamenti del 1999. Dovremo fare una valutazione
politica però perché, a fronte dell'ambito di intervento che
riguarda l'infanzia e l'adolescenza, spetta all'organo politico
definire quali sono le priorità di modo che si indirizzino le
amministrazioni locali, ma non solo queste, la stessa
Amministrazione regionale e lo stesso terzo settore verso questi
tipi di interventi.
Faccio riferimento a problemi ben noti come l'educativa
adolescenziale, al problema legato alla lotta all'alcoolismo, al
problema legato alle tossicodipendenze piuttosto che ad interventi
legati a ludoteche e quant'altro che sono state finanziate
ultimamente, ma sono scelte di tipo strategico-politico.
La Consigliera Squarzino parla di ambito territoriale; se si
intende l'ambito territoriale in senso geografico, evidentemente
per quanto ci riguarda la scelta è che l'ambito territoriale
coincide con la Regione perché non abbiamo nessuna intenzione di
definire ambiti territoriali legati per esempio, alla definizione
delle sedi delle comunità montane o quant'altro perché la logica
che vogliamo seguire non è quella di dare qualcosa a tutti.
Vogliamo invece dare qualcosa, finanziare interventi e progetti
a seconda di un'analisi tecnica da una parte e di un'analisi
politica dall'altra secondo le priorità che vogliamo dare. È
inutile finanziare ad esempio la Comunità montana Walser per un
progetto infantile per la lotta all'emarginazione in fascia di età
0-3 anni se in quell'ambito territoriale il problema non
sussiste.
Pertanto l'ambito territoriale è regionale, la partecipazione a
questi finanziamenti è aperta a tutti, sono state fatte già due
riunioni con le amministrazioni per spiegare la portata di questa
legge che è abbastanza rilevante; è infatti una delle poche leggi
di settore che lo Stato finanzia perché se vedete nella stessa
variazione di bilancio in questo stesso provvedimento
amministrativo abbiamo addirittura 16,635 milioni per la
prevenzione del randagismo.
Manderemo quest'atto all'Onorevole Costa che ha preso posizione
contro il canile regionale su un'autorevole rivista non conoscendo
evidentemente la legge dello Stato n. 281/91, comunque la portata
degli altri finanziamenti dello Stato è di quel tenore.
Per quanto riguarda la legge n. 285, invece constatiamo con
favore che i finanziamenti sono cospicui e io penso che si potranno
dare delle risposte non dico al 100 percento, ma sicuramente in
gran parte rispetto invece alle risposte che sono state date a
fronte dei finanziamenti del 1997 che giocoforza erano minori
perché il finanziamento era di 250 milioni, se non sbaglio.
Comunque seguiremo con attenzione l'evolversi; non escludiamo
che alcuni dei progetti non accolti dal gruppo tecnico possano
essere riconsiderati limitatamente al finanziamento del 1998.
Président La parole à la Conseillère Secondina Squarzino pour la
deuxième intervention.
Squarzino (PVA-cU) Credo che l'Assessore possa ringraziarmi
perché in questo modo ha potuto parlare anche del problema del
canile.
Rispetto ai problemi che ho posto, vedo che l'Assessore risponde
a braccio; e lo ha precisato prima che non aveva i dati sotto mano
e, andando a braccio, a volte anche lui fa delle invasioni di
campo, nel senso che la lotta alla tossicodipendenza e
all'alcoolismo sono obiettivi del piano socio-sanitario
sicuramente, ma non della legge n. 285 di cui stiamo parlando
adesso.
Capisco quando l'Assessore dice che sono finanziamenti del 1998,
però - così dice la delibera - sono finanziamenti comunicati già in
data 6 agosto 1998, quindi pensavo che, essendo passati tutti
questi mesi, ci sarebbe stato da parte dell'Amministrazione
regionale un po' più di attenzione per vedere come utilizzare
questi fondi.
Comunque sono contenta di aver sentito che l'Assessore seguirà
con attenzione questo e anche noi, Assessore, lo seguiremo in modo
da verificare come effettivamente questi soldi vengono spesi, quali
sono le procedure seguite, se le finalità previste da questa legge,
e cioè finalità di tutela e di assistenza dei minori, e di
prevenzione, saranno attivate anche nella nostra Valle.
Président S'il n'y a pas d'autres interventions, le Conseil
prend acte.
