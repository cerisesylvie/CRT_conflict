Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 608 del 26 novembre 1981 - Resoconto
OGGETTO N. 608/81 - DISEGNO DI LEGGE CONCERNENTE: "APPLICAZIONE
DELL'ART. 4 DELLA LEGGE REGIONALE 5 NOVEMBRE 1976, N. 46 -
CONCESSIONE DI CONTRIBUTI ALLE IMPRESE PRIVATE CONCESSIONARIE DI
AUTOSERVIZI DI LINEA IN CONSEGUENZA DELLE PEREQUAZIONI CONTRATTUALI
DEI DIPENDENTI DEL SETTORE".
Presidente
- Ha chiesto di illustrare la relazione
l'Assessore all'Industria, Commercio, Artigianato e Trasporti,
Chabod, ne ha facoltà.
Chabod (DC)
- Si tratta di un contributo annuo che diamo
in base alla legge n. 46 con contratto collettivo nazionale del
lavoro. Penso che la relazione sia abbastanza chiara.
Presidente
- Prima di passare alla discussione generale,
faccio presente che allegato al D.L. vi è il parere
dell'Assessorato alle Finanze ed il parere espresso dalla
Commissione Affari Generali e Finanze.
Ha chiesto di parlare il Consigliere Carlassare, ne ha
facoltà.
Carlassare (DPROL)
- Il problema che mi pongo non è tanto
se sono favorevole o contrario a questa legge, quanto il fatto che
va riesaminata tutta la rete di servizi pubblici in Valle d'Aosta.
È scandaloso che si continui a dare un finanziamento alle imprese
private senza disporre di un piano serio di trasporti che copra
tutta la Regione, perché finisce per essere un contributo a pioggia
nei confronti delle poche imprese che ne usufruiscono.
Penso che la Regione dovrebbe impostare uno studio approfondito
sui bacini di utenza reali dove il contributo al privato si può
pensare come corresponsione per un servizio di taxi pubblico, o di
piccoli automezzi che stazionano nei paesi più lontani, che sono a
disposizione dei cittadini per poterli condurre nei luoghi dove
transitano le linee dei pullman. I pullman dovrebbero invece essere
inseriti in un servizio regionale o quantomeno in un servizio
pubblico non gestito da privati. Per questi motivi ora esposti,
voto contro, non tanto perché questo finanziamento che viene dato
sia irregolare, ma perché in linea di principio sono contro al
finanziamento che viene dato alle imprese così come avviene
ora.
Presidente
- Passiamo all'esame dell'articolato. Do
lettura dell'art. 1.
Art. 1
In applicazione dell'art. 4 della legge regionale 5 novembre
1976, n. 46, l'ammontare dei contributi, da concedere alle imprese
private che gestiscono in concessione autolinee di interesse
regionale, viene aumentato per l'anno 1981 di £.
48.000.000.
Presidente
- Metto in approvazione l'art. 1 testé
letto.
Esito della votazione:
Presenti: 25
Votanti: 25
Favorevoli: 24
Contrari: 1
Il Consiglio approva.
Presidente
- Do lettura dell'art. 2.
Art. 2
L'onere derivante dall'applicazione della presente legge
graverà sul capitolo 38020 della parte Spesa del bilancio
preventivo della Regione per l'anno 1981, il cui stanziamento viene
a tal fine aumentato di £. 48.000.000, nonché sui corrispondenti
capitoli di spesa dei bilanci preventivi per gli anni
successivi.
Alla copertura dell'onere di cui al comma precedente si
provvede:
-
per l'anno 1981 mediante riduzione degli stanziamenti
iscritti ai capitoli 50000 (Fondo globale per il finanziamento di
spese per l'adempimento di funzioni normali (Spese correnti) -
Spese per lo sviluppo economico - per £ 47.000.000), e 38000 (Spese
per la concessione di contributi di esercizio alle aziende
concessionarie di autoservizi di linea per viaggiatori per £
1.000.000, della parte spesa del Bilancio preventivo per l'anno
1981);
-
per gli anni 1982 e 1983 mediante utilizzo delle
disponibilità relative alle spese per "interventi nel settore dei
trasporti" - Programma 2.2.2.15 del bilancio pluriennale
1981/83;
-
per gli anni successivi gli oneri necessari saranno
iscritti con le leggi di approvazione dei relativi bilanci di
previsione.
Presidente
- Metto in approvazione l'art. 2 testé
letto.
Esito della votazione:
Presenti: 25
Votanti: 25
Favorevoli: 24
Contrari: 1
Il Consiglio approva
Presidente -
Do lettura dell'art. 3.
Art. 3
Al bilancio di previsione della Regione per l'anno
finanziario 1981 sono apportate le seguenti variazioni:
PARTE SPESA
Variazioni in diminuzione:
capitolo 38000 - Spese per la concessione di contributi di
esercizio alle aziende concessionarie di autoservizi di linea per
viaggiatori
£ 1.000.000
capitolo 50000 - Fondo globale per il finanziamento di spese
per l'adempimento di funzioni normali (spese correnti)
£ 47.000.000
TOTALE £ 48.000.000
Variazione in aumento:
capitolo 38020 - Spese per la concessione di contributi alle
imprese concessionarie di autoservizi di linea di interesse
regionale in conseguenza della perequazione contrattuale dei
dipendenti del settore
£ 48.000.000
Presidente
- Metto in approvazione l'art. 3 testé
letto.
Esito della votazione:
Presenti: 25
Votanti: 25
Favorevoli: 24
Contrari: 1
Il Consiglio approva.
Presidente
- Do lettura dell'art. 4.
Art. 4
La presente legge è dichiarata urgente ai sensi del terzo
comma dell'art. 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
Presidente
- Metto in approvazione l'art. 4 testé
letto.
Esito della votazione:
Presenti: 25
Votanti: 25
Favorevoli: 24
Contrari: 1
Il Consiglio approva.
Presidente
- Il Consiglio è chiamato, per votazione
segreta, ad esprimersi sulla legge nel suo complesso.
Votazione a scrutinio segreto
Esito della votazione:
Presenti: 25
Votanti: 25
Maggioranza: 13
Favorevoli: 22
Contrari: 3
Il Consiglio approva.
