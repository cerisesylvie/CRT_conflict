Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2438 del 26 novembre 1986 - Resoconto
OGGETTO N. 2438/VIII - "SOLIDARIETÀ AL POPOLO MAGIARO IN
OCCASIONE DEL 30° ANNIVERSARIO DELL'INSURREZIONE IN UNGHERIA"
(Reiezione di mozione).
PRESIDENTE:
Do lettura della mozione presentata dal
Consigliere Aloisi:
MOZIONE
Premesso
che
ricorre in questi giorni il
30° anniversario della insurrezione del popolo ungherese contro
l'imperialismo sovietico;
E che
per ben 17 giorni (dal 23 ottobre all'8
novembre del 1956) la valorosa Nazione Ungherese lottò e cadde in
nome della libertà.
E che
l'8 novembre una valanga di
5
mila
carri armati sovietici si rovesciò sull'Ungheria martire,
stroncando con il sangue ogni resistenza, opprimendo ogni libertà e
massacrando ben 20 mila patrioti ungheresi;
Ricordato che
l'epica insurrezione di tutto un
popolo contro la schiavitù sovietica dimostrò al mondo intero che
il comunismo non si identificava con la classe operaia, e che solo
una valanga di fuoco e d'acciaio poté infatti soffocare nel sangue
quel corale, leggendario tentativo di milioni di uomini e donne a
ritornare a vivere come esseri umani.
Tutto ciò premesso, il Consiglio regionale della Valle
d'Aosta
Esprime
in occasione dell'anniversario della rivolta d'Ungheria,
repressa nel sangue dalla Russia Sovietica, la propria solidarietà
al valoroso popolo magiaro che, nonostante le delusioni, le
amarezze e le persecuzioni subite, sapranno ancora e sempre tenere
viva e gagliarda la fiaccola della libertà.
PRESIDENTE:
Ha chiesto di illustrare la mozione il
Consigliere Aloisi, ne ha facoltà.
ALOISI (M.S.I.):
Ricorre questo anno il trentesimo
anniversario della rivolta di Ungheria, una rivolta che è stata
repressa nel sangue da parte dell'Unione Sovietica. È un argomento
questo che è stato ampiamente dibattuto fra gli organi di
informazione ed anche all'interno delle varie forze politiche,
soprattutto da parte del P.C.I. che probabilmente non ha piacere di
riascoltare questa rievocazione. Ritengo che sia importante oggi
ricordare quei fatti drammatici che sono avvenuti nel 1956 in
Ungheria, e mi permetto di ricordare brevemente fatti, circostanze
e soprattutto ciò che successe da parte dell'Unione Sovietica,
anche se riconosciamo che oggi i tempi sono cambiati e che anche da
parte del P.C.I., con buona pace del Consigliere Mafrica, c'è stata
una certa evoluzione.
Ricordiamo, per non mai dimenticare, quei tragici fatti del
23.10.1956 a Budapest. Una folla di studenti, di operai, di
semplici cittadini assisteva esultante all'abbattimento della
gigantesca statua di Stalin. La scena, immortalata dai fotoreporter
dei maggiori quotidiani occidentali, aveva fatto il giro del mondo;
tutti, al di qua e al di là della cortina di ferro avranno avuto la
sensazione nettissima che l'Ungheria avrebbe vissuto di lì a breve
una esperienza nuova ed esaltante, una esperienza soprattutto
terribile.
Quel sentimento, prodotto dalla eccitazione e dalla confusione
del momento, trovò puntuale conferma nei fatti, fatti tragici,
fatti soprattutto drammatici. Per ben 17 giorni, dal 23 ottobre
all'8 novembre 1956, gli Ungheresi lottarono e caddero in nome
della libertà. La rivolta che da tempo maturava, soprattutto fra le
masse operaie, sfruttate ed ingannate dal regime comunista al
servizio di Mosca, esplose, alle prime ore del 23.10.1956. La
battaglia divampò in tutto il paese, le statue di Lenin furono
abbattute ed i vessilli nazionali ungheresi vennero issati su tutte
le ciminiere delle fabbriche del paese. Il due novembre l'Ungheria
poteva dirsi libera. L'8 novembre però una valanga di cinquemila
carri armati sovietici si rovesciò sull'Ungheria martire,
stroncandone ogni resistenza ed opprimendo ogni libertà. Caddero
oltre ventimila patrioti, e mentre l'Occidente restava a guardare
l'Ungheria tornò schiava di Mosca.
In realtà sulla rivolta ungherese, sulle sue origini, sui suoi
drammatici sviluppi e sul modo con cui fu sanguinosamente soffocata
in ossequio alla rigida spartizione territoriale di Yalta,
sottoscritta da Stalin, Roosevelt, Churchill, fin dal '44, chi
voleva sapere ha saputo tutto già nell'autunno drammatico del '56,
anche senza essere addentro ai meccanismi che l'avevano suscitata e
che l'avrebbero stroncata.
Se è vero che per il solo fatto di verificarsi in un paese
comunista, ancora occupato parzialmente dall'Armata Rossa, essa
aveva suscitato scandalo e messo in crisi non pochi intellettuali e
dirigenti comunisti dell'Occidente, non è meno vero che più di
quello scandalo e di quelle crisi essa aveva destato in tutto il
mondo libero, anticomunista, una fiammata di solidarietà e di
entusiasmo. Tutto ciò perchè dimostrava, al di là di qualsiasi
sottile distinzione, che gli Ungheresi volevano la libertà e si
battevano per essa, perchè soprattutto dimostrava al mondo intero
che il comunismo era uno strumento di oppressione e in quanto tale
veniva rifiutato dal popolo di Ungheria, perchè infine rivelava
come a ribellarsi contro di esso fosse la stessa gioventù magiara,
studentesca ed operaia, che pure era cresciuta nell'indottrinamento
comunista.
Soltanto un partito in malafede e schierato pregiudizialmente
accanto all'Unione Sovietica poteva, e può sostenere di essere
caduto in un errore di valutazione, quasi che l'errore fosse
possibile dinanzi alle immagini eloquenti di tutto un popolo sceso
a combattere nelle strade contro i carri armati; carri armati da
una parte ad invadere, popolazione disperata dall'altra a
difendersi.
Non c'era possibilità di equivoci nè di posizioni mediane.
Passarono i giorni e l'Ungheria consumò la sua agonia, sotto lo
sguardo indifferente dell'Occidente, una agonia resa ancora più
amara dalla presa di coscienza del tradimento di chi avrebbe dovuto
soccorrerla. L'epica insurrezione di tutto il popolo magiaro contro
la schiavitù sovietica dimostrò al mondo intero che il comunismo
non si identifica con la classe operaia e che solo una valanga di
fuoco e di acciaio poté infatti soffocare nel sangue quel corale,
leggendario tentativo di milioni di uomini e donne a tornare a
vivere come esseri umani.
La rievocazione trent'anni dopo della tragedia ungherese sia una
esperienza, soprattutto un insegnamento, un monito, un ricordo di
cui noi dobbiamo fare tesoro per il nostro futuro.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Je crois qu'au moment où on va examiner
avec un minimum de sérieux les faits qui se passent dans des autres
états c'est indispensable de faire une analyse, surtout d'avoir la
possibilité d'examiner les faits en reconnaissant une analyse
historique qui est à la base de chaque choix et de l'ensemble des
idées et même des opinions que chacun de nous peut se faire et qui
a un moment donné peut avoir vis-à-vis de l'histoire que nous
sommes en train de vivre et que nous avons pu étudier, comme dans
le cas échéant, à l'école, ou bien l'apprendre par la presse.
A l'occasion du 30ème anniversaire de l'événement, dont venait
de parler M. Aloisi, il y a eu tout un débat au niveau national.
Moi je crois que depuis toujours, au moment où on analyse ces
faits, ces données, on ne peut que prévoir de faire une réflexion
sérieuse, et comme on l'a fait dans d'autres occasions, dire très
clairement qu'en tant qu'expression des forces politiques,
démocratiques, nous sommes contre toutes violences. Nous sommes
contre le système que n'importe où dans le monde soit contre la
liberté aux différents niveaux, et c'est la position qu'on a
exprimée à maintes reprises dans ce Conseil régional.
Je crois donc ce ne serait pas facile de ma part au moins, ou de
la part de plusieurs d'entre nous, faire un débat sur les
événements qui se sont passés en Hongrie en 1956. On ne peut que
faire une réflexion sur les causes qui ont portées à certains
faits, et après chacun de nous peut juger. Mais au niveau régional,
arriver à cette conclusion ce serait au moins limiter le débat, car
si on va parler des faits d'Hongrie, il faudrait parler de tous les
autres faits qui partout dans le monde entier sont en train de
s'écouler et qui vont contre le respect de la liberté. Et alors là
où on va condamner toute violence qui supprime la liberté
individuelle et la liberté d'expression démocratique, ou bien on ne
peut que s'abstenir par rapport à un fait spécifique.
Les forces politiques de la majorité, mais aussi de ce Conseil,
ont toujours dit qu'elles sont pour la paix et le respect de
l'homme; j'estime que ce serait inutile d'ouvrir ici un débat qui
aille reprendre les différentes situations historiques, autrement
on doit reprendre aussi l'histoire qui a été objet des réflexions
que nous avons faites pour le 40ème anniversaire de notre
autonomie. Je crois que là ce serait un point extrêmement important
à faire, nous avons une histoire qui est aussi de notre autonomie,
qui est très jeune, qui a des caractères qui sont marquants. Nous
avons eu la possibilité de faire ce débat au moment de la
célébration de notre autonomie, et là toutes les forces politiques
ont déjà dit ce qu'elles pensent par rapport à l'attitude que nous
devons avoir vis-à-vis de ce qui se passe ailleurs.
Donc en repoussant d'un coté toute sorte de violence et en
condamnant surtout qu'il y ait encore aujourd'hui des attitudes
violentes par rapport à l'expression idéale, religieuse des
peuples, nous nous abstiendrons sur cette motion, en jugeant que ce
serait limitatif de faire uniquement une réflexion sur un fait qui
s'est passé en 1956 en Hongrie.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI (M.S.I.):
Questa era soltanto una rievocazione di
un anniversario, quindi condivido ciò che ha detto il Presidente
che bisogna condannare qualsiasi forma di violenza da qualsiasi
parte provenga.
Questa mozione si riferiva al trentesimo anniversario di quel
fatto d'Ungheria, quindi penso che la valutazione finale del
Presidente, quella di astenersi in occasione di questo anniversario
da una presa di coscienza da parte di questo Consiglio, sia fuori
luogo, in quanto il riferimento della mozione è specifico,
ricorrendo nel trentesimo anniversario di quei fatti. Anche se,
ripeto, condivido quanto ha detto il Presidente della Giunta, di
condanna di qualunque tipo di violenza attuato in qualsiasi parte
del mondo.
PRESIDENTE:
Pongo in votazione la mozione in oggetto:
ESITO DELLA VOTAZIONE
Presenti 23
Votanti 5
Favorevoli 1
Contrari 4
Astenuti 18 (Beneforti, Bondaz, De Grandis, Faval, Fosson,
Lanièce, Lanivi, Maquignaz, Marcoz, Martin, Pascale, Perrin,
Pollicini, Ricco, Rollandin, Stévenin, Tamone e Voyat)
Il Consiglio non approva
