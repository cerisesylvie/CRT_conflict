Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 977 del 3 novembre 2021 - Resoconto
OGGETTO N. 977/XVI - Interpellanza: "Disciplina dell'obbligo
di pubblicità dei concorsi pubblici regionali per tutti gli enti
del comparto unico".
Bertin (Presidente) -
Passiamo ora alle interpellanze.
Punto n. 27 all'ordine del giorno. Per l'illustrazione
dell'interpellanza si è prenotato il consigliere Carrel, ne ha
facoltà.
Carrel (PA) -
Questa interpellanza nasce da un'altra che
avevamo già presentato come gruppo consigliare sui concorsi e sulla
necessità di effettuarli per i dirigenti. Nella sua risposta aveva
citato questo concorso di undici funzionari a tempo determinato,
citando anche le delibere di Giunta n. 742 e n. 845 del 2011, in
cui si sottolinea che questi undici funzionari a tempo determinato
sono stati assunti in quanto devono andare a supplire le carenze
legate alla nuova struttura temporanea, la quale ha occupato sette
persone e quindi hanno lasciato, queste sette persone, degli spazi
all'interno delle varie strutture ancora non occupati. Inoltre, si
sottolinea anche nelle varie delibere che vi sono altre strutture
che sono state messe sotto stress dall'erogazione dei fondi
previsti dalla legge 15 e, quindi, si è sfruttata questa
consultazione per poter attingere da lì queste professionalità, in
modo da supplire anche a queste carenze.
Nella delibera di Giunta n. 845 dell'8 luglio del 2021, al punto
3 del deliberato, vi è scritto che "Si decide di stabilire che il
reclutamento del personale di cui al punto 1 avverrà mediante
assunzione a tempo determinato per il periodo dal 16 agosto 2021,
prima data utile, fino al 31 dicembre 2021, con le modalità
previste dall'articolo 31 comma 2 della legge regionale 15 del
2021". Siamo dunque andati a leggere il bando di questo concorso e
la domanda di ammissione doveva essere prodotta esclusivamente
tramite procedura telematica e pervenire entro il 27 di luglio
2021, esattamente diciannove giorni dopo la delibera di Giunta,
quindi con una certa celerità.
Il 27 di agosto è stata approvata la graduatoria e alla data di
presentazione di questa interpellanza, che ormai è l'8 ottobre,
perché era un'interpellanza iscritta già all'ordine del giorno dei
Consigli precedenti, ci risultava che non tutti gli undici
candidati fossero stati chiamati dall'ufficio personale. A oggi, se
non erro, ma me lo confermerà, gli ultimi hanno preso servizio
ieri, quindi alcuni hanno preso servizio da novembre. Volevamo
chiederle se corrisponde al vero che tutti i vincitori non sono
stati assunti e se sono stati assunti da quando sono stati assunti,
perché è passato un mese da quando abbiamo scritto questa
interpellanza, e se sia intenzione e nelle possibilità
dell'Amministrazione prolungare questi contratti e, in caso di
risposta affermativa, per quanto tempo. Questo glielo chiediamo,
perché leggendo gli atti delle delibere di Giunta appare veramente
molto stretto il rapporto tra assunzione a tempo determinato e vita
della struttura emergenziale Covid, quindi non vorremmo che una
volta che si scioglie questa struttura, poi venga a mancare il
presupposto per far valere questi contratti a tempo
determinato.
Infine, visto che nella discussione che avevamo avuto
nell'interpellanza che avevo citato era emersa la volontà, o
meglio, la nostra proposta di rafforzare il coordinamento tra
l'ufficio personale, gli enti locali e, perché no, anche le società
partecipate direttamente e indirettamente, per la pubblicità dei
concorsi, chiediamo se sia intenzione di inserire nella pagina dei
concorsi del sito istituzionale della Regione tutti i concorsi che
la pubblica amministrazione o gli enti partecipati della Regione
effettuano. Questo permetterebbe una maggiore e una migliore
pubblicità, dal nostro punto di vista anche una trasparenza
necessaria, per poi poter andare realmente a informare tutti coloro
che possono essere interessati a questi concorsi, il che giova sia
a chi indice i concorsi e spesso - come ci ha detto lei - si trova
ad avere veramente poche partecipazioni, sia a chi invece sta
cercando lavoro e vorrebbe provare a fare questi concorsi, ma a
volte diventa veramente difficile reperire le informazioni
necessarie.
Presidente -
Per la risposta il Presidente della Regione,
ne ha facoltà.
Lavevaz (UV) -
Ringrazio il collega Carrel per la
puntuale interpellanza; puntuali anche le considerazioni fatte
nell'illustrazione e corrette di fatto nei fatti (scusate il gioco
di parole). Effettivamente questo concorso, che si è concluso con
una graduatoria approvata a fine agosto, fatica ancora a chiudersi
nella procedura di assunzione, perché confermo che a oggi, degli
undici candidati risultati vincitori della procedura, sono stati
assunti sette, quindi sono ancora a oggi in fase di interpello i
candidati idonei per la copertura.
Naturalmente confermo che c'è la volontà di procedere a una
proroga di questi contratti per l'anno 2022, perché comunque la
necessità andrà avanti ancora nel corso del prossimo anno per
quanto riguarda gli aiuti Covid, che ancora sono in fase di
espletamento. La situazione emergenziale legata più o meno alla
struttura emergenziale Covid è tutt'ora evidente, quindi la
necessità di avere dei funzionari a sostegno - anche se pur a tempo
determinato anche nel 2022 - è assolutamente presente; quindi,
questo lo confermo. Ovviamente sarà subordinato all'autorizzazione
della relativa spesa, che avverrà poi con i prossimi provvedimenti
che quest'aula dovrà affrontare.
Per quanto riguarda invece la terza domanda, di cui
effettivamente avevamo già parlato nel corso di un'altra sua
iniziativa, confermo che ci sia questa necessità di incentivare in
qualche modo l'utilizzo del sito istituzionale della Regione,
perché al momento, come lei sa, il regolamento 1 del 2013, che oggi
abbiamo citato dieci volte, prevede l'obbligo della pubblicazione
all'interno del BUR, del bollettino ufficiale della Regione, di
tutti i concorsi banditi da tutti gli enti locali valdostani. Sul
sito ovviamente questo obbligo a oggi non c'è, ma condivido
sull'opportunità che questo avvenga, in modo che ci sia un unico
polo di raccolta. Al momento questo possiamo farlo attraverso una
moral suasion
, non possiamo obbligare ovviamente gli enti
locali a partecipare a questo tipo di iniziativa. Come sapete, sul
sito regionale c'è una parte, una sottosezione che è proprio
intitolata "Elenco concorsi da altri enti" in cui tutti gli enti
locali o comunque anche gli altri enti, partecipati o
pararegionali, possono pubblicare i loro bandi di concorso.
Condivido sull'opportunità che questa diventi una prassi. È da
valutare se questo deve essere fatto addirittura attraverso una
modifica del regolamento o, almeno in una prima fase, attraverso
una
moral suasion
degli enti interessati.
Presidente -
Per la replica il consigliere Carrel.
Carrel (PA)
- Partiamo dalle buone notizie: la questione
che ci sia comunque la condivisione della volontà di dover
pubblicizzare meglio quelli che sono i concorsi, credo che sia una
buona notizia. Dal mio punto di vista, dovrà essere modificato il
regolamento per essere realmente poi attuabile, anche perché
ricordiamoci che a monte avevamo la legge 6 del 2014, in base alla
quale solamente la Regione poteva bandire i concorsi e gestiva
tutta la questione del personale. Venuto a mancare quel limite,
bisogna comunque ricucire un attimo i rapporti e cercare di
mantenere un equilibrio almeno dal punto di vista
dell'informazione, perché credo che questo sia l'elemento più
importante.
Per quanto riguarda il concorso degli undici funzionari a tempo
determinato, come avevo già avuto modo di ricordarle, credo non sia
opportuno, dal mio punto di vista, andare a selezionare a tempo
determinato dei funzionari, perché sono coloro che comunque
gestiscono degli uffici. Selezionarli a tempo determinato, dal mio
punto di vista, è molto limitativo, anche perché giustamente queste
persone prendono servizio dopo ben quasi cento giorni
dall'approvazione della graduatoria. Quando mancano solamente 57
giorni dal termine del loro contratto, che speriamo possa essere
rinnovato, ma è un "speriamo possa essere rinnovato", spesso e
volentieri non hanno l'esperienza all'interno della macchina
amministrativa e si trovano a dover gestire degli uffici, dove
comunque ci sono delle persone che lavorano in quel settore da anni
e hanno sicuramente molta esperienza. Lo dico da giovane
funzionario e sappiamo benissimo che ci sono molte difficoltà: con
un contratto a tempo determinato diventa veramente difficile,
perché non vi è una possibilità di visione a medio-lungo termine, e
credo che questo sia veramente preoccupante.
Credo però che questa possa essere una soluzione, quella di
prolungare fino al 2022, ma non deve diventare un'abitudine, perché
purtroppo il rischio è che non affrontiamo il problema e così
rischiamo di passare avanti, ma non affrontando l'ostacolo
realmente. Qui bisogna partire dai concorsi per i dirigenti che,
abbiamo detto, devono essere fatti entro fine anno; siamo a
novembre e dubito che li vedremo, speriamo di vedere almeno i
bandi, perché a oggi non abbiamo ancora visto nulla. Questi
dirigenti vengono incaricati in questo momento e quindi lasciano il
posto da funzionario libero, vacante, ma comunque un posto da
funzionario in meno e ovviamente a cascata poi tutta la macchina
amministrativa è in difficoltà.
Credo che sia realmente necessario fare una programmazione ben
fatta di concorsi e andare a risolvere questi problemi, perché il
tempo determinato è bene che ci sia, è bene che sia stato fatto
questo concorso, ma non deve diventare la prassi, perché se diventa
la prassi poi il problema esplode e non riusciamo a trovare delle
soluzioni. Dal mio punto di vista - lo ripeto - cinquantasette
giorni non permettono a nessuno di fare il funzionario e non
permettono neanche di imparare il meccanismo della macchina
amministrativa.
Credo che qui ci siano delle vere e proprie pecche, che
purtroppo sono avvenute per varie ragioni, ma qualche
responsabilità ci sarà e bisogna assolutamente evitare che questo
riaccada.
OGGETTO N. 978/XVI -
Interpellanza: "Istituzione di
una chiamata automatica di emergenza per l'allertamento
contemporaneo dei Vigili del Fuoco volontari e
professionisti
".
Bertin (Presidente) -
Punto n. 28 all'ordine del giorno.
Per l'illustrazione il consigliere Lavy, ne ha facoltà.
Lavy (LEGA VDA) -
Io direi che se si chiedesse ai
valdostani qual è la figura che più di tutte rappresenta un
presidio per l'emergenza sul territorio, soprattutto dei comuni, la
risposta sarebbe abbastanza chiara: sarebbe quella dei vigili del
fuoco volontari, che è una figura assolutamente fondante del
tessuto di un comune, e non solo di un comune, visto che ci sono
tantissime decine e decine di distaccamenti su tutto il territorio,
che dimostrano come ci sia un grande spirito volontaristico sul
territorio valdostano.
Questa interpellanza nasce da un problema, perché purtroppo, da
ciò che è stato riferito, la questione dell'adattamento dei
distaccamenti non sempre avviene. C'è un accordo del 2015 che aveva
cercato di fare chiarezza per quanto riguarda proprio gli
allertamenti dei distaccamenti dei volontari sul territorio da
parte di professionisti, accordo siglato anche dal Presidente della
Regione, dai professionisti e dai volontari, che sarebbe dovuto
servire in qualche maniera a fare un pochino ordine perché, al di
là di tutto, al di là delle posizioni di bandiera, in caso di
emergenza è fondamentale avere una sorta di principio di
sussidiarietà, per cui chi è prima sul territorio deve intervenire
per primo, per poi magari lasciare spazio a chi è anche più
attrezzato.
Questo purtroppo, come ho detto, spesso non avviene.
Partecipando all'assemblea annuale dei vigili del fuoco volontari -
c'era anche lei, presidente Lavevaz - avevo preso come spunto le
parole del capo della protezione civile e del dipartimento dei
vigili del fuoco Pio Porretta che, proprio per andare oltre questo
genere di problema riguardo all'allertamento, aveva proposto la
questione della chiamata automatica. L'ho guardata, Presidente, lei
annuiva quando il dirigente Porretta l'ha citata, quindi ecco che
da questa problematica e anche dalla suggestione che è stata
portata avanti dal capo della protezione civile e del dipartimento
dei vigili del fuoco nasce questa interpellanza, per chiedere se ci
sia la volontà di istituire questa sorta di chiamata automatica che
allerti in maniera simultanea i vigili del fuoco professionisti e i
distaccamenti sul territorio, e in caso di risposta affermativa
quali siano le tempistiche.
Presidente -
Per la risposta il presidente della Regione
Lavevaz, ne ha facoltà.
Lavevaz (UV) -
Je remercie le collègue pour l'initiative
qui permet de parler d'un thème qui est très intéressant et qui est
objet de l'attention de cette présidence dans ces premiers mois de
législature. Le corps valdôtain des sapeurs-pompiers a une
particularité tout à fait unique, qui est le fait d'avoir une
composante qui est de professionnels et une autre de bénévoles, qui
font partie de façon concrète et structurelle du corps valdôtain
des sapeurs-pompiers. Une structuration qui nous a permis, même
dans ces semaines, de quelque façon de faire face à un problème tel
que l'obligation du passe sanitaire et nous a permis de couvrir les
quarts de travail même dans les premiers jours dans lesquels les
professionnels avaient quelques problèmes à couvrir toutes les
journées de travail.
Je crois que, étant donné que les deux composantes sont parties
d'un seul corps, en tout état de cause c'est absolument nécessaire
d'avoir des procédures, des accords, des pratiques qui soient
d'abord partagés, mais qui soient bien fluides dans les procédures.
Je viens exactement dans la direction de votre interpellation.
Justement vous avez rappelé l'accord du mars 2015 qui a été, je
crois - je lui ai donné un coup d'œil grâce à
cette interpellation - un peu l'aboutissement d'un groupe de
travail qui avait été spécifiquement conçu pour trouver une
solution exactement de l'alerte, de l'activation des bénévoles.
Entre-temps, je crois qu'il y a eu des importantes nouveautés
dans le système, complexe je dirais, du système du secours public
en Vallée d'Aoste, à savoir, en particulier, l'activation du numéro
unique des émergences, le 112, qui a un protocole opératif très
spécifique, que j'ai eu, dans ces derniers mois, occasion d'étudier
un peu face à des problèmes qui avaient été soulevés, en
particulier par le secours en montagne dans la période estivale. Ce
protocole prévoit d'abord un transfert de tout appel concernant le
secours technique urgent à la centrale, à la salle opérative des
sapeurs-pompiers, qui suit successivement toute la gestion
opérative du secours selon la typologie, la nécessité de l'appel,
c'est à dire la nature de l'urgence, active les différentes
composantes, à savoir, la composante professionnelle et/ou la
composante des bénévoles, selon le type d'urgence. C'est inutile de
dire évidemment et de souligner, vous le savez bien, que les
bénévoles ne peuvent pas intervenir dans n'importe quel type
d'urgence. Il y a des urgences dans lesquelles ils n'ont pas les
compétences et ils ne peuvent pas participer.
J'ajouterais aussi que les sapeurs-pompiers sont aussi une des
composantes principales aussi de la centrale unique de secours. De
plus, la salle opérative des sapeurs-pompiers utilise, ça j'ai eu
l'occasion de le vérifier dans ces semaines, le même logiciel de la
centrale unique, qui sera objet, entre autres, l'année prochaine
d'une importante mise à jour. Je parle du
software
, pour se
comprendre, qui gère toute la procédure du passage et de la gestion
de l'urgence. C'est une mise à jour qui pourra de quelque façon
évaluer une intervention du point de vue plus technique, pour
permettre de quelque façon une automation de l'appel des bénévoles,
mais, évidemment, cela dans le cas échéant où on pourra définir
mieux ce qui pourra être géré aussi par les bénévoles et ce qui ne
peut pas être gérée par les bénévoles. Je crois qu'une automation
dans ce sans sera possible seulement si le logiciel pourra être mis
à jour dans cette direction.
Je souligne, pour terminer, qu'un groupe de travail coordonné
par la Présidence de la Région a été conçu et a commencé à
travailler pendant l'été, pendant le mois de juillet en avant. La
tâche qui a été donné à ce groupe de travail est exactement celle
de rendre plus fluide, plus fonctionnelle toute procédure qui
concerne toutes les composantes du secours en Vallée d'Aoste. Cela,
je suis convaincu, doit concerner aussi les bénévoles, qui est,
comme vous l'avez bien dit dans votre introduction, absolument
fondamentale, surtout sur le territoire, entre les composantes du
secours en Vallée d'Aoste.
Presidente -
Per la replica il consigliere Lavy, ne ha
facoltà.
Lavy (LEGA VDA) -
Presidente Lavevaz, qui è tutta una
questione di presa di responsabilità, perché se l'accordo c'è, o si
dice chiaramente "no, non vale più", o altrimenti lo si fa
rispettare. Si prende la responsabilità di dire: "mi dispiace,
l'accordo è cambiato" perché, giustamente, anche la questione
tecnologica va avanti, cioè la CUS, prima non c'era o almeno non
era concepita in questa maniera, ma un accordo se è presente deve
essere rispettato.
Poi è vero che, per carità, in certi distaccamenti non ci sono
tutte le professionalità che hanno i vigili del fuoco
professionisti, però si sa benissimo che, anche semplicemente
magari nella messa in sicurezza in certe situazioni di emergenza,
l'apporto dei volontari è fondamentale, proprio perché sono i primi
ad arrivare sul territorio.
Io in un certo senso mi auguro che ci sia questa sorta di
revisione in futuro anche dalla CUS, perché è giusto fare
chiarezza, è giusto stabilire bene i ruoli ed è giusto avere un
coordinamento maggiore fra tutte le forze che agiscono in caso di
emergenza. Ma questa chiarezza deve esserci anche all'interno dei
vigili del fuoco, perché il corpo a oggi ancora regionale comprende
i professionisti e i volontari ed è giusto, visto che è regionale,
che si prendano le responsabilità.
Ascoltandola, su a Valpelline, in occasione dell'intervento del
capo dipartimento della protezione civile e dei vigili del fuoco,
che si rivolgeva a lei per quanto riguarda la questione della
chiamata automatica, è ovvio che io abbia voluto fare questo genere
di interpellanza, proprio perché... scusi, Presidente, però se mi
ascolta, grazie!... è fondamentale anche, nel rispetto di chi la
faccia ce la mette 365 giorni all'anno sul territorio, dare delle
sicurezze. Ripeto, se lei si vuole prendere la responsabilità di
dire "allora basta, in ottica di un futuro cambiamento l'accordo
non vale più" lo faccia, altrimenti, mi dispiace, ma questa accordo
è da rispettare.
Presidente -
Per quanto riguarda il punto 29, c'è la
richiesta di spostarlo, se è possibile, temporaneamente un po' più
avanti, in ragione della mancanza di alcuni dati riferiti alla
risposta dell'interpellanza.
