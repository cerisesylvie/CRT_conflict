Classificazione
AMMINISTRAZIONE REGIONALE
Ordinamento degli uffici e del personale
ASSISTENZA SOCIALE
Disabili


Resoconto integrale del dibattito dell'aula
Oggetto del Consiglio n. 3156 del 14 aprile 2003 - Resoconto
OGGETTO N. 3156/XI Programma di eliminazione delle barriere
architettoniche negli edifici pubblici della Regione.
(Interrogazione con risposta scritta)
Interrogazione r.s. Sottolineato che il 2003 è stato proclamato
Anno Europeo delle persone con disabilità;
Richiamata la delibera della Giunta regionale n. 642 del 24
febbraio 2003, avente per oggetto l'approvazione del progetto per
l'Anno Europeo delle persone con disabilità 2003 dal titolo "Per
una Valle d'Aosta accogliente per tutti";
Riscontrato che, finalmente, sembra che l'Amministrazione
regionale stia provvedendo ad un censimento delle barriere
architettoniche presenti negli edifici e nelle strutture pubbliche
della nostra regione;
Evidenziato che si presenta chiaramente difficoltoso procedere
alla determinazione del fabbisogno regionale per l'eliminazione
delle barriere architettoniche dagli edifici senza possedere dati
in merito alla situazione globale delle barriere architettoniche
presenti in Valle d'Aosta;
Ribadito che si presenta quindi l'evidente necessità di
conoscere nel dettaglio la situazione globale delle barriere
architettoniche in Valle d'Aosta, anche per raggiungere l'obiettivo
di eliminarle al fine di rendere gli edifici pubblici accessibili,
oltre che ai normodotati, anche ai disabili;
il sottoscritto Consigliere regionale
Interroga
la Giunta regionale per sapere:
1) quanti e quali sono, nell'intera regione, attualmente e in
base anche al censimento in corso e alle segnalazioni dei comuni,
le strutture e gli edifici pubblici che vedono ancora la presenza
di barriere architettoniche;
2) i tempi previsti per l'ultimazione del censimento delle
barriere architettoniche;
3) quali sono gli interventi che l'Amministrazione regionale
ritiene di effettuare, una volta ultimata questa fase conoscitiva,
al fine di poter predisporre un preciso piano di intervento
finalizzato ad eliminare le barriere architettoniche presenti negli
edifici pubblici valdostani.
F.to: Lanièce
Presidente
Il Consigliere ha ricevuto risposta.
