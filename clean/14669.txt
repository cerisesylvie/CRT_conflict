Classificazione
AGRICOLTURA
AMBIENTE
ENTI LOCALI
Comuni


Resoconto integrale del dibattito dell'aula
Oggetto del Consiglio n. 1087 del 21 dicembre 1994 - Resoconto
SEDUTA ANTIMERIDIANA DEL 21 DICEMBRE 1994
OGGETTO N. 1087/X Concessione di un contributo di lire
143.000.000 all'Amministrazione comunale di Torgnon per l'acquisto
di terreni siti nel Vallone di Chavacour, da destinare allo
sviluppo agricolo e alla salvaguardia dell'ambiente naturale, ai
sensi della legge regionale 27 giugno 1986, n. 27. Approvazione e
liquidazione di spesa.
Deliberazione Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, fino al
massimo del 90 percento, a favore dei comuni per la creazione di un
patrimonio immobiliare comunale;
Atteso che l'Amministrazione comunale di Torgnon ha presentato
richiesta per accedere ai relativi finanziamenti per l'acquisto di
terreni siti nel vallone di Chavacour, di proprietà dei sig.ri
Guerraz Cesare e Sarteur Maria Flavia Alma, contraddistinti al
Catasto Terreni del Comune Censuario di Torgnon al fg. 5, mappale
63, fg. 1, mappali 2-3-4-5-9, fg. 4, mappali 1-5, da destinare allo
sviluppo agricolo e alla salvaguardia dell'ambiente naturale;
Considerato che l'acquisto in questione comporta una spesa
complessiva di lire 159.000.000=;
Visto il parere favorevole dell'Assessorato regionale
dell'Agricoltura, Forestazione e Risorse Naturali;
Dato atto che l'acquisizione dell'immobile è inserita nella
relazione previsionale e programmatica del Comune;
Visto il parere favorevole rilasciato dal Capo di Gabinetto, ai
sensi del combinato disposto dell'articolo 72 della legge regionale
n. 3/1956 e successive modificazioni, e dell'articolo 21 della
legge regionale n. 18/1980 e successive modificazioni, in ordine
alla legittimità della presente deliberazione;
Delibera
1) di approvare la concessione di un contributo di lire
143.000.000= (centoquarantatremilioni) a favore
dell'Amministrazione comunale di Torgnon per l'acquisto di terreni
siti nel vallone di Chavacour di proprietà dei sig.ri Guerraz
Cesare e Sarteur Maria Flavia Alma e contraddistinti al Catasto
Terreni del Comune Censuario di Torgnon al fg. 5, mappale 63, fg.
1, mappali 2-3-4-5-9, fg. 4, mappali 1-5 da destinare allo sviluppo
agricolo e alla salvaguardia dell'ambiente naturale;
2) di approvare ed impegnare la spesa di lire 143.000.000=
(centoquarantatremilioni) da imputare al capitolo 20620 del
bilancio di previsione della Regione per l'anno 1994 ("Contributi
ai comuni per la costituzione di un patrimonio comunale
immobiliare") che presenta la necessaria disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90, a
cura della Presidenza della Giunta regionale alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo.
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nella categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Ha chiesto la parola il Consigliere Linty.
Linty (LN) Solo per chiedere cosa si intende in questo caso per
sviluppo agricolo e salvaguardia dell'ambiente naturale, cioè quali
sono gli interventi previsti.
Presidente Ha chiesto la parola il Presidente della Giunta,
Viérin Dino.
Viérin D. (UV) Les raisons pour lesquelles la commune a
sollicité l'intervention de l'Administration régionale, aux termes
de la loi n° 27 pour l'achat de ces terrains, sont inscrites et
dans une délibération du Conseil municipal et dans la lettre qui
nous a été adressée et dont je donne lecture:
"L'amministrazione comunale è interessata a completare
l'acquisto di terreni siti nel Vallone di Chavacour...".
Il s'agit donc de compléter des acquisitions qui ont déjà été
effectuées par la commune et qui vont dans la direction d'éviter
que ces mêmes terrains, s'ils étaient vendus à des particuliers,
créent quelque problème pour les alpages, qui sont propriété de
l'administration communale et qui nécessitent tout un ensemble pour
pouvoir continuer à être exploités. En effet, je cite: "... a
completare l'acquisto di terreni siti nel Vallone di Chavacour,
attualmente utilizzati a pascolo e incolto, che risultano essere
ubicati nella parte alta del Vallone suddetto, che comprende fra
l'altro parte del lago di Tzan. La necessità di provvedere
all'acquisto di tali terreni risulta giustificata in quanto
accessori agli alpeggi già acquisiti e quale completamento della
proprietà delle acque del compluvio della punta Chan".
Or, si ces terrains n'étaient pas achetés par la municipalité,
il pourrait y avoir le danger que les sources, qui actuellement
alimentent les différents alpages, soient utilisées pour d'autres
finalités et puissent donc, de cette manière, compromettre la
possibilité que ces mêmes terrains puissent encore être exploités
pour des finalités agricoles et pastorales.
Presidente Pongo in votazione la delibera in oggetto.
Presenti, votanti e favorevoli: 27
Il Consiglio approva all'unanimità
