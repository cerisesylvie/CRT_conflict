Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1817 del 12 febbraio 1986 - Resoconto
OGGETTO N. 1817/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 8209 in data 29 novembre 1985:
Lavori di sistemazione ed allargamento della strada regionale n.
6 di Champdepraz - Tratto compreso tra le progressive Km. 0+700 e
Km. 0+850 - Appalto dei lavori a licitazione privata - Approvazione
ed impegno di spesa.
PRESIDENTE
: Se nessuno chiede la parola metto in
votazione la ratifica della deliberazione n. 8209:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 9048 in data 31 dicembre 1985:
Legge
25 marzo 1982, n. 94 - Approvazione avviso pubblico per la
concessione di contributi in conto capitale a singoli
privati.
PRESIDENTE
: Se nessuno chiede la parola metto in
votazione la ratifica della deliberazione n. 9048:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 9178 in data 31 dicembre 1985:
Lavori di riconversione del fabbricato industriale ex Fiat
Engineering, in Comune di Verrès - Perizia suppletiva e di variante
tecnica - Concessione proroga - Approvazione di nuovi prezzi -
Approvazione ed impegno di spesa.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Oltre a sottolineare l'importo di
questa perizia suppletiva, pari ad 1 miliardo e 850 milioni,
vorremmo che l'Assessore ci rifacesse i conti, perché nella
delibera è citata solo la cifra iniziale del primo appalto, mentre
non vengono più indicati gli importi degli appalti successivi,
relativi agli impianti di torrefazione, idro-termo-sanitario ed
elettrico; anche se solo approssimativamente, vorremmo conoscere il
costo di questo fabbricato. Diciamo ancora che le osservazioni
sulle variazioni necessarie da apportare al progetto iniziale, sono
veramente tante e c'è una evidente difformità tra quello che
occorre fare nel concreto ed il primitivo progetto di
ristrutturazione. C'è infatti tutta una serie di interventi che,
non sappiamo se potevano essere previsti o meno, ma che comunque
sono difformi dal progetto iniziale.
Vorremmo anche sapere a che punto è la Coinca per quanto
concerne l'occupazione ed i possibili sviluppi dell'attività. Noi
abbiamo forti perplessità intorno a questo modo di procedere, ma
prima sentiremo le risposte e poi verificheremo come comportarci al
momento del voto.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Voglio subito sgomberare il campo
da possibili polemiche dicendo che, se l'Assessore Fosson è
responsabile di tutti i provvedimenti che sottopone alla Giunta, è
poi la Giunta che li approva all'unanimità e quindi l'Assessore è
corresponsabile insieme agli altri suoi colleghi di Giunta.
Qui ci troviamo di fronte ad una perizia suppletiva che,
rispetto ai 2 miliardi e 700 milioni di lavori, raggiunge i 2
miliardi e 100 milioni (1 miliardo e 850 milioni di lavori, più
l'IVA quindi questa perizia suppletiva supererà certamente i 2
miliardi). Ribadiamo pertanto il concetto che non ci troviamo di
fronte ad una perizia suppletiva nel senso letterale del termine,
ma ci troviamo di fronte ad un nuovo appalto, per il quale sarebbe
stato necessario e corretto che la Giunta procedesse ad una nuova
gara di appalto. Non esiste una ragione di urgenza a giustificare
un provvedimento di questo genere e del resto non la troviamo
neppure tra le righe della delibera; non esiste alcuna
controindicazione per non procedere ad un nuovo appalto, visto che
si tratta in pratica di una nuova programmazione e di un nuovo
progetto di lavori, perché infatti il progetto iniziale è stato
completamente cambiato. Oltretutto c'è da dire che l'impresa aveva
anche la facoltà di avanzare delle riserve nei confronti
dell'appalto iniziale, senza procedere ad una trattativa
privata.
Se l'Assessore me lo consente, posso dire che qui ci troviamo
veramente di fronte ad una continua lotta tra l'opposizione e la
maggioranza, alla quale l'opposizione cerca di far capire che
queste perizie suppletive lasciano dell'amaro in bocca. Forse mi
farò promotore dell'istituzione del premio: "La perizia suppletiva
d'oro". Infatti, caro Assessore Fosson, debbo riconoscere che,
nonostante tutta la tua buona volontà, la situazione non cambia
assolutamente e ci si continua a comportare sempre nello stesso
modo. Pertanto io chiedo ufficialmente, e quindi la mia richiesta
dovrebbe essere votata, il ritiro di questa delibera perché si
possa poi procedere ad una regolare gara d'appalto.
Se continuiamo ancora lungo questa strada scopriamo che diventa
logico il discorso del Consigliere Viberti, il quale dice che
l'impresa fa il 40% del ribasso fidando in una perizia suppletiva
che, da quanto si può capire, viene concessa per l'80% degli
appalti, così essa può ricuperare l'elevato ribasso praticato in
sede d'asta e riesce a far quadrare i conti. Nel ribadire che si
tratta di una strada che non deve essere percorsa e, senza voler
usare dei termini eccessivi, faccio notare che nella delibera
potrebbe esserci qualche forma di illegalità amministrativa e
pertanto ne chiedo ufficialmente il ritiro.
PRESIDENTE
: Consigliere Baldassarre, la sua richiesta di
ritiro della delibera è impropria e non può essere sottoposta a
votazione. Alla sua richiesta risponderà l'Assessore; il Consiglio,
tutt'al più, potrà non ratificarla, ma la richiesta di rinvio, così
com'è, non può essere sottoposta al giudizio del Consiglio.
Ha chiesto la parola il Consigliere Pascale; ne ha facoltà.
PASCALE (P.S.I.):
Una mia prima considerazione, che è già
stata sottolineata dai Colleghi, riguarda il fatto che in questo
caso, più che di perizia suppletiva, si tratta di nuovi lavori che
potevano anche essere previsti ed appaltati per tempo, come ad
esempio la ristrutturazione del fabbricato adibito ad uffici e la
sistemazione dei parcheggi
.
Ne consegue pertanto che è
improprio parlare di perizia suppletiva e giustificare la delibera
di Giunta con motivi d'urgenza.
La seconda osservazione è più sostanziale, perché la convenzione
approvata nel febbraio del 1983 e cioè 3 anni fa, oltre ai vari
finanziamenti agevolati e alle partecipazioni azionarie per 4
miliardi, parlava di un impegno della Regione per la
ristrutturazione dello stabilimento con una spesa complessiva di
1400 milioni. Quella convenzione fu modificata e fu previsto un
ulteriore impegno della Regione per l'acquisto degli impianti con
una spesa di 1 miliardo e 100 milioni, e quindi si raggiungeva un
totale di 2 miliardi e mezzo. Se invece andiamo a conteggiare tutte
le delibere per gli appalti che sono state effettuati sino ad oggi,
arriviamo ad una cifra di circa 7 miliardi, sempre però lasciando
da parte quei 4 miliardi previsti per finanziamenti agevolati e
partecipazioni azionarie. Dopo 3 anni siamo arrivati a spendere
circa 7 miliardi, ma la Coinca non ha ancora iniziato l'attività
produttiva in questo stabilimento che è ancora tutto da terminare.
Pertanto non solo siamo di fronte ad un oggetto misterioso, perché
è ancora da verificare come sarà questa società Coinca nella sua
pratica attività, ma siamo anche di fronte ad un oggetto che sta
diventando anche molto costoso.
La terza considerazione riguarda la preoccupazione per la
presenza nella convenzione di una "condizione-capestro" che
impegnava la Regione a dare uno stabilimento progettato e
completato come voleva l'azienda, per consentirle d'iniziare subito
la produzione, con tanto di silos verticali ed orizzontali per il
caffè. La convenzione risale al 1983 e quindi non coinvolge
direttamente questa Giunta, anche se, al limite, potrebbe
coinvolgere questa maggioranza. Grazie a quella convenzione noi
abbiamo costruito e stiamo ancora costruendo uno stabilimento "a
misura" per la torrefazione del caffè e per questo spendiamo 7
miliardi. Ma questi 7 miliardi li spendiamo solo noi, perché la
ditta non partecipa alla spesa dell'impianto e della
ristrutturazione, per cui se un domani (Ma cerchiamo di fare tutti
gli scongiuri possibili!), a distanza di qualche anno, questa
azienda dovesse ripetere l'esperienza di altre, noi, a parte la
perdita azionaria, "avremmo buttato a mare" quasi 7 miliardi;
inoltre per riconvertire nuovamente il complesso dovremmo spendere
una cifra altrettanto elevata.
Noi dobbiamo agevolare, con partecipazioni e con finanziamenti
agevolati, quelle aziende che vogliono iniziare un'attività
produttiva in Valle, però dico anche che per il futuro occorre
essere più attenti a non accollarsi interamente l'onere per la
ristrutturazione di uno stabilimento, specialmente quando si tratta
di produzioni così specifiche, come appunto questa, e che
comportano una spesa tanto elevata.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
I colleghi Consiglieri hanno già ben
evidenziato le loro perplessità, che faccio anche mie, su questa
nuova perizia suppletiva. Tuttavia faccio notare che oltre a
presentare continuamente nuove perizie suppletive, la Giunta non
manifesta la benché minima volontà di giustificare o quantomeno di
spiegare od illustrare le motivazioni che le fanno assumere delle
determinazioni di questo genere. Io non capisco perché, di fronte
ad una spesa di questo genere, l'Assessore non si alzi e dica:
"Oltre alle cose che sono sinteticamente spiegate nella
deliberazione, ne sono accadute anche delle altre...."; oppure: "Le
cose che sono spiegate nella deliberazione significano questo...".
È del tutto inaccettabile che in Consiglio noi abbiamo a
disposizione soltanto il testo delle deliberazioni che, spesso,
hanno espressioni quasi simili a quelle della Sibilla Cumana, senza
una spiegazione sulle motivazioni che hanno determinato la Giunta
ad approvare la perizia suppletiva. Pertanto, oltre alle richieste
ed alle raccomandazioni avanzate dai colleghi Consiglieri, io
chiedo che almeno in quest'aula, specie quando si tratta di
affrontare delle votazioni, siano fornite ai Consiglieri delle
spiegazioni un pochino più specifiche di quelle contenute nelle
deliberazioni.
È inutile ripetere i soliti discorsi, ma qui non si prevede
neanche il calcestruzzo che si deve utilizzare. Io vorrei, almeno
qualche volta, conoscere il nome di questi progettisti! Chi sono
questi cani? Santo cielo! In questo caso si tratta solo di cani e
non di professionisti seri. È incredibile che le Amministrazioni
continuino a servirsi di gente di questo tipo, e questo senza
volerci riallacciare al discorso delle industrie. Io non lo so, ma
credo che tra poche delibere la dichiarazione del collega
Consigliere Pascale si scontrerà con un nuovo provvedimento che è
un'altra di quelle cose che lasciano l'amaro in bocca (ma questi
poi ti danno anche lo zuccherino oppure ti dicono che, trattandosi
di caffè, per essere completamente gustato deve essere sorseggiato
amaro) e comunque lasciano con i brividi nella schiena.
PRESIDENTE
: Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (D.C.):
Il Consigliere Mafrica aveva chiesto dei
dati sugli altri appalti ed io mi riservo di fornirglieli nel più
breve tempo possibile e forse addirittura in giornata.
Per quanto concerne la perizia di cui stiamo discutendo, c'è da
osservare che essa riguarda opere in più che ci sono state
richieste dalla Coinca. Il Consigliere Pascale parlava di una sorta
di "convenzione-capestro" che ci imponeva di costruire lo
stabilimento così come lo voleva l'azienda. In effetti è stata
l'azienda Coinca che ci ha fornito il progetto e che ci ha indicato
un progettista di sua fiducia, il quale ha progettato secondo le
specifiche fornite dalla Coinca, ipotizzando un certo tipo di
progetto. Nel corso dei lavori, la Coinca stessa ha modificato le
specifiche prevedendo un maggior numero di macchine per la
lavorazione e di conseguenza è stato necessario installare una
maggiore potenza ed effettuare tutta un'altra serie di lavori che
sono elencati nella perizia suppletiva. Noi, in pratica, per
seguire le esigenze dell'impresa ci siamo trovati nelle condizioni
di dover continuamente modificare il progetto sino ad arrivare a
quello attuale.
Non nascondo che i rapporti, tra i tecnici dei Lavori Pubblici
ed i funzionari dell'azienda, sono stati, in certi momenti,
particolarmente tesi, proprio perché si incontrava una notevole
difficoltà a mettersi sulla stessa lunghezza d'onda, per parlare lo
stesso linguaggio ed avere delle specifiche precise che
permettessero di svolgere il lavoro con serietà. In questo caso non
vale accampare il solito discorso che qualcuno in genere fa nei
confronti dell'impresa appaltatrice che viene accusata di accettare
i lavori confidando in una successiva perizia suppletiva. Da parte
dell'impresa non c'è stata nessuna spinta in tal senso ed essa
stessa, addirittura....
VIBERTI (fuori microfono):
"Chi ci va di mezzo però siamo
sempre noi ed i soldi sono comunque dell'Amministrazione."
....Però in questo caso c'era l'esigenza fondamentale, e ciò
potrà essere confermato anche dall'Assessore all'Industria, di
mettere a punto nel più breve tempo possibile uno stabilimento che
garantisse una certa occupazione. Ci siamo mossi in quest'ottica,
anche se il risultato è quello che abbiamo sotto i nostri occhi.
Noi intendiamo completare il tutto quanto prima e solo in questo
senso esiste un tipo di urgenza che non è scritta esplicitamente
nella deliberazione; sospendere i lavori per esperire un'altra gara
d'appalto, comporterebbe sicuramente dei tempi più lunghi. Tra
l'altro, già al momento esistono delle difficoltà, proprio perché
l'impresa sta aspettando l'approvazione della perizia suppletiva
per effettuare altri lavori che la ditta Coinca ci ha richiesto con
urgenza.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Ho chiesto la parola per meglio
precisare il mio precedente intervento. Nella delibera di Giunta
del 1984 era stato specificato che il progetto di ristrutturazione
era stato fatto per consentire alla Coinca di installarsi in quello
stabilimento. Dopo aver espletato quell'appalto, che ammontava a
ben 2 miliardi e 700 milioni, il progetto è stato completamente
cambiato. Pertanto o i 2 miliardi e 700 milioni non sono serviti e
quindi l'impresa non ha effettivamente fatto l'intervento richiesto
(Perché la convenzione dà ragione alla Coinca ed infatti dice che
la Regione deve mettere a disposizione della Coinca uno
stabilimento pronto per l'inizio dell'attività), e noi non sappiamo
se questi lavori sono stati o meno realizzati, oppure bisogna
dedurre che quest'altra perizia suppletiva, che si aggira anch'essa
sui 2 miliardi, non è una perizia suppletiva e solo impropriamente
viene definita tale.
Io chiedo quindi se sono stati realizzati i lavori previsti dal
primo appalto (e l'Assessore dovrebbe come minimo sapere se questi
lavori, per una cifra di 2 miliardi, sono stati effettivamente
fatti), oppure se rifacciamo gli stessi lavori, che pure sono
terminati appena qualche tempo fa con delle modificazioni alla
progettazione iniziale. Assessore Fosson, non essendoci scritto
nulla in riferimento all'urgenza, come del resto hai ammesso tu
stesso, non esisteva alcuna necessità di ricorrere ad una perizia
suppletiva. C'è invece la necessità che la Coinca, per la quale,
come ha detto il Consigliere Pascale, abbiamo speso 7 miliardi ai
quali occorre aggiungerne altri 4, per un totale di 11 miliardi
concessi sotto varie forme, ci faccia degustare una prima piccola
tazza di caffè e dia avvio all'attività e all'occupazione degli
operai che sono ancora in attesa. Pertanto bisogna sapere se si
tratta di 4 miliardi e 800 milioni, cioè quasi 5 miliardi, che la
Regione spende per lo stesso tipo di lavoro: a tale proposito il
dubbio rimane.
Si dà atto che alle ore 12.09 riassume la Presidenza il
Presidente Bondaz.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Le spiegazioni fornite dall'Assessore
Fosson confermano il giudizio negativo che noi diamo su questo modo
di procedere che ha lasciato che la Regione si affidasse, mani e
piedi legati, alla ditta che dovrà poi occupare, sempre se non
ricordo male, una sessantina di persone.
L'Assessore Lanivi non ha detto nulla in proposito, comunque io
faccio rilevare che sono ormai trascorsi 2 anni e mezzo, ma ancora
non abbiamo serie garanzie che questa attività abbia un futuro pari
all'impegno di spesa richiesto alla Regione. In sostanza, se la
Coinca in futuro si comporterà così come si sta facendo adesso, non
darà grande prova di chiarezza di idee, perché ha presentato un
proprio progetto, ha commissionato ad un proprio progettista le
strutture di cui aveva bisogno, eppure ogni 6 mesi vengono fuori
delle variazioni. Se c'è questa confusione sulle strutture e sugli
impianti necessari, noi ci chiediamo, pur non volendo essere delle
Cassandre, se ci sarà un simile disordine anche nella politica
produttiva e commerciale.
Nel rilevare quindi che in futuro non ci dovremmo più mettere in
queste condizioni nei confronti delle imprese che vorranno
eventualmente venire in Valle d'Aosta, noi annunciamo il nostro
voto contrario a questa deliberazione.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Les remarques faites par les
Conseillers ont, pour une grande partie, un fondement. C'est vrai
que avec la Convention, un certain choix s'imposait: on prévoyait
de produire une certaine quantité de café en utilisant certaines
machines. La société nous a soumis un projet; pour maintenir la
production au taux prévu, on pouvait réaliser le projet originaire
ou bien le changer, compte tenu du système prévu ailleurs par la
concurrence. Alors, nous avons dit: "Nous ne pouvons pas nous
arrêter maintenant, il faudrait améliorer le système de
production". Nous avons donc chargé l'entreprise, étant donné que
nous participons au 35% des actions, de nous informer sur les
différentes possibilités. On a fait un projet qui, dans un premier
temps, ne prévoyait que certains changements tout à fait
soutenables, mais quand nous avons vu de quelle façon étaient
construites les machines, de marque allemande, qui devaient être
installées à Verrès, nous nous sommes rendu compte qu'il fallait
changer non seulement la structure, mais aussi le système
d'alimentation. Cependant, nous ne pouvions plus, compte tenu des
travaux qui étaient en cours, changer d'entreprise ou faire un
autre appel d'offre. C'était impossible car il y avait déjà une
entreprise qui travaillait. C'est pourquoi nous devons soumettre à
l'attention du Conseil cet engagement de dépenses d'à peu près 2
milliards, pour donner une suite logique à ce que nous avons
entrepris il y a 3 ans, autrement nous risquions de faire commencer
le travail à l'entreprise avec des installations déjà obsolètes et
nous aurions eu alors d'autres critiques. C'est un domaine où il
n'y a malheureusement pas tellement d'experts.
Nous avons essayé de voir s'il était possible cette production
de café avec un certain marché: on nous a dit alors que si nous
voulions améliorer la production, nous devions être plus
compétitifs. Nous avons donc fait confiance et le résultat c'est
que nous devons nous engager pour une dépense supplémentaire de 2
milliards. On a dû changer tout le système électrique, celui de
production, toute une série de changements au la société vient nous
soumettre de temps à autre. Nous avons donné la structure dans sa
totalité et à présent nous sommes engagés à ce niveau. C'est
malheureusement un des risques qu'on court quand on a à faire avec
une entreprise qui change d'idée très souvent.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Questa vicenda ha qualcosa di
allucinante, nel senso che forse sono stati commessi alcuni errori
fin dall'inizio. Con un collega ricordavo poc'anzi che forse
sarebbe stato meglio far costruire lo stabilimento direttamente
dall'impresa, per comperarlo a lavori ultimati. Sarebbe stata una
soluzione migliore perché l'impresa lo avrebbe costruito secondo le
proprie esigenze e con l'opportuna celerità.
Quando abbiamo fatto un sopralluogo nella Bassa Valle ho avuto
l'impressione che i lavori fossero ancora molto indietro. Il
proprietario ci ha accompagnato a visitare la sala mensa e mi ha
dato l'impressione di avere una certa fretta e di voler essere uno
che sollecitasse e che avesse anche la possibilità di sollecitare
la conclusione dei lavori; forse la convenzione gli dava un pochino
ragione. In tutta questa vicenda, come diceva prima il Consigliere
Pascale, il peccato originale è già presente nella convenzione e mi
rendo conto delle difficoltà che incontra l'Assessore nel dover
giustificare queste spese.
Grazie alla bontà del collega Consigliere Bajocco, abbiamo
chiuso un occhio in occasione della discussione sul rifugio dei
poveri, ma in questo caso non ci sembra di poter chiudere gli occhi
proprio del tutto. Il nostro voto contrario non deve essere
drammatizzato e, mutando uno slogan pubblicitario, me lo consenta
l'Assessore, possiamo concludere questa vicenda dicendo che: "Con
il caffè di montagna la perizia ci guadagna!"; ed in effetti mi
sembra che non ci sia nessun'altra considerazione da fare.
PRESIDENTE
: Se nessuno chiede la parola metto in
votazione la ratifica della deliberazione n. 9178:
ESITO DELLA VOTAZIONE
Presenti:29
Votanti:29
Favorevoli: 19
Contrari:10
Il Consiglio approva.
Oggetto n. 9182 in data 31 dicembre 1985:
Contributo per il seminario di studio "L'Agriculture Européenne
de Montagne" - Approvazione e liquidazione di spesa.
PRESIDENTE
: Se nessuno chiede la parola metto in
votazione la ratifica della deliberazione n. 9182:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
Oggetto
n. 103 in data 10 gennaio 1986:
Concessione e liquidazione al comitato di gestione della pista
di bob di Breuil-Cervinia di un ulteriore acconto di lire
120.000.000 nelle spese da sostenere per la gestione della pista
stessa durante la stagione invernale 1985/86 - Approvazione e
finanziamento di spesa.
PRESIDENTE
: Se nessuno chiede la parola metto in
votazione la ratifica della deliberazione n. 103:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
Oggetto n. 108 in data 10 gennaio 1986:
Concessione di un contributo al circolo ricreativo ente Regione
per il funzionamento della mensa per i dipendenti regionali ed
assimilati per l'anno 1986 - Approvazione e liquidazione di
spesa.
PRESIDENTE
: Se nessuno chiede la parola metto in
votazione la ratifica della deliberazione n. 108:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
Oggetto n. 278 in data 17 gennaio 1986:
Lavori
di sistemazione ed adeguamento locali siti nello stabilimento
Ronas, sito in Aosta Esecuzione dei lavori in economia diretta -
Approvazione ed impegno di spesa.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Prima ho detto alcune cose, ma
l'Assessore era impegnato a parlare con il Presidente della Giunta
e forse non ha prestato molta attenzione. Ma anche il testo di
questa deliberazione non consente di capire di che cosa si tratti.
Ci piacerebbe conoscere qual'è il "Palais Roncas". Si tratta forse
della caserma dei carabinieri? Nella delibera si parla anche di
interventi sul tetto dell'edificio, ma non era già stato fatto un
intervento del genere? Perché l'Assessore non ce ne fa una piccola
illustrazione? Assessore, ci dica qualcosa su questi 150 milioni
che spendiamo in economia diretta! Come li spendiamo questi soldi?
Ci dica qualcosa!
PRESIDENTE
: Se nessuno chiede la parola metto in
votazione la ratifica della deliberazione n. 278:
ESITO DELLA VOTAZIONE
Presenti:29
Votanti:29
Favorevoli: 28
Contrari:1
Il Consiglio approva.
Oggetto n. 311 in data 17 gennaio 1986:
Concessione di un sussidio economico per l'acquisto di una
carrozzella elettronica in favore dell'handicappato Bertin Alberto
- Approvazione e finanziamento della spesa di lire
6.000.000.
PRESIDENTE
: Se nessuno chiede la parola metto in
votazione la ratifica della deliberazione n. 311 per votazione
segreta:
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
Oggetto n. 326 in data 17 gennaio 1986
:
Concessione di un contributo "una tantum" alla Piccola Casa della
Divina Provvidenza (Cottolengo) di Biella per il 2° semestre 1985 -
Approvazione e finanziamento della spesa di lire 1.040.
000.
PRESIDENTE
: Se nessuno chiede la parola metto in
votazione la ratifica della deliberazione n. 326:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
Objet n° 353 en date du 17 janvier
1986
:
Octroi d'une subvention de 2.500.000 lires à
la société des maîtrises réunies de la haute Vallée pour le
développement de l'activité en 1985-Approbation et engagement de
dépense.
RÉSULTAT DE LA VOTATION
Présents, votants et favorables: 29.
Le Conseil approuve à l'unanimité.
Oggetto n. 364 in data 17 gennaio 1986:
Concessione di un contributo straordinario di lire 25.000.000
alla polisportiva S. Orso Endas nelle spese previste per la
partecipazione al campionato di promozione 1985/86 - Approvazione e
liquidazione di spesa.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Mi dispiace che non sia presente
l'Assessore Borbey, anche se ciò può forse dispiacere più a lui che
a me, perché è il proponente di questo contributo straordinario di
25 milioni da assegnare ad una società sportiva chiamata
"Sant'Orso-Endas".
Non c'è niente di strano che questa società sia vicina al
Partito Repubblicano, però, sembra strano che questo contributo
venga assegnato solo ad una società che partecipa ad un campionato
di promozione, mentre ci sono anche altre società che partecipano a
campionati interregionali o di promozione, che hanno anch'esse il
bilancio in condizioni disastrose. In questo caso si dà un
contributo alla Sant'Orso, ma, rapportando i valori della
pubblicità esterna e ricordando che all'Aosta sono stati concessi
75 milioni, contro i 25 milioni concessi alla Sant'Orso, a me
sembra che questo contributo sia abbastanza esagerato.
Vorrei delle spiegazioni sul perché è stata scelta la Sant'Orso,
alla quale sono stati offerti 25 milioni per un campionato di
promozione. Mi sembra che questa domanda sia legittima, anche
perché, come specificato nella delibera, la polisportiva Sant'Orso
percepisce regolarmente gli altri contributi regionali; quindi
oltre a dare a questa società i contributi regionali, le si danno
anche altri 25 milioni. Si continui pure ad amministrare il denaro
pubblico in questa maniera, ma credo che questo contributo sia
esagerato, specie per una società che milita in un campionato di
promozione.
PRESIDENTE
: Ha chiesto la parola il Consigliere Pascale;
ne ha facoltà.
PASCALE (P.S.I.):
Dico subito che io voterò a favore di
questa delibera, perché non ho nulla in contrario a che vengano
elargiti dei contributi alle società sportive. Del resto queste
società versano tutte in condizioni non brillanti e già nel
discutere la relazione dell'Assemblea sportiva, alcuni mesi or
sono, avevo posto l'accento sulla necessità di rivedere la legge
regionale, sia nella qualità dell'intervento, sia nella quantità
del contributo finanziario che la Regione dà a questi enti
sportivi. I vecchi contributi infatti sono ormai inadeguati per
queste società.
Devo però anche ripetere quanto avevo già detto l'anno scorso a
proposito del St. Vincent, quando dissi che, in attesa di adeguare
la legge regionale n. 35 sui contributi ordinari, dando i
contributi straordinari estremamente necessari per alcune società,
si sarebbero dovute tenere nel debito conto tutte le esigenze di
queste società. Se la Sant'Orso-Endas, che milita nel campionato di
promozione, ha senza dubbio delle esigenze particolari, vi sono
però altre società che partecipano al campionato di livello
interregionale, affrontando notevoli spese per le trasferte, e che
hanno anch'esse diritto ad eventuali contributi di carattere
straordinario. Come ho già detto allora, in attesa di rivedere il
tutto, cerchiamo di non fare discriminazioni e di accogliere tutte
le domande che vengono presentate.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
La mia posizione su questo argomento è
assolutamente personale. Il Gruppo Socialista voterà a favore della
delibera, come ha già fatto in occasione dell'approvazione dei
contributi a favore dell'Aosta e del Maros di Saint-Vincent. Non
sto a ripetere le argomentazioni che avevo addotto allora nel
dichiarare la mia astensione, ma anche questa volta, purtroppo e
coerentemente con quello che avevo fatto prima, mi asterrò dal
votare questa delibera.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
A propos des observations du Conseiller
Baldassarre, je dois dire que le même engagement qui avait été
prévu pour les autres équipes de football, qui avaient participé au
championnat de promotion, a été pris pour l'Endas-Saint-Ours; la
même requête a été présentée et l'Administration Régionale s'est
engagée de la même façon. Les suggestions qu'a fait le Conseiller
Pascale pour une amélioration de la loi n° 35, ont déjà été
partagées par l'Assesseur qui est en train de travailler dans ce
sens. La seule façon de résoudre, une fois pour toutes, le problème
c'est de prévoir, dans la loi elle-même, la possibilité
d'intervenir pour les équipes comme l'Endas-Saint-Ours, ou d'autres
équipes qui pourraient participer à des championnats interrégionaux
ou de promotion, afin qu'elles puissent avoir un soutien
économique, tout en suggérant, comme l'a déjà fait l'Assesseur, la
politique des jeunes, plutôt que celle des achats de joueurs dont
nous connaissons le prix. Pour ce qui est de l'autre problème, la
possibilité de cette intervention est liée à la nécessité
contingente de l'équipe.
PRESIDENTE
: Se nessuno chiede la parola metto in
votazione la ratifica della deliberazione n. 364:
ESITO DELLA VOTAZIONE
Presenti:29
Votanti:27
Favorevoli: 27
Astenuti:2 (Torrione e Viberti)
Il Consiglio approva.
Oggetto n. 365 in data 17 gennaio 1986:
Concessione di un ulteriore contributo di lire 40.000.000 a
titolo
di acconto, al comitato organizzatore manifestazioni
turistico-sportive di sport invernali a livello internazionale per
l'organizzazione della Coppa Consiglio Valle, in programma a
Brusson il 22 gennaio 1986. Approvazione e liquidazione di
spesa.
PRESIDENTE
: Se nessuno chiede la parola metto in
votazione la ratifica della deliberazione n. 365:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
Oggetto
n. 367 in data 17 gennaio 1986:
Concessione di un contributo di lire 5.000.000 alla Comunità
Montana Grand Paradis per l'organizzazione della 4a edizione della
gara internazionale di fondo ad invito. Approvazione ed impegno di
spesa.
PRESIDENTE
: Se nessuno chiede la parola metto in
votazione la ratifica della deliberazione n. 367:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
Oggetto n. 434 in data 17 gennaio 1986:
Lavori
di ristrutturazione dell'edificio già destinato ad Ospedale
Geriatrico in Regione Beauregard del Comune di Aosta. -
Approvazione verbale di somma urgenza. Esecuzione dei lavori in
economia diretta.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
La deliberazione dice che si sono resi
necessari dei lavori che consistono in: demolizioni parziali, scavi
di fondazione, canalizzazioni ed opere varie su impianti
tecnologici, idrici ed elettrici, nonché assistenze varie,
spostamenti e così via. Poiché mi sembra che non sia trascorso più
di un anno dall'inaugurazione del Beauregard e già dobbiamo
scavare, demolire, spostare e rifare, io vorrei conoscere il perché
di tutto ciò.
PRESIDENTE
: Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (D.C.):
Intorno al 20 dicembre è stato effettuato
un sopralluogo, del quale è stato redatto un regolare verbale, a
cui si fa cenno nella deliberazione, alla presenza del collaudatore
dei lavori. I lavori in più che si sono resi necessari dipendono
dall'adeguamento alle norme che la legge italiana, in continua
evoluzione, come d'altra parte è giusto, impone per la sicurezza.
Inoltre si è resa necessaria tutta una serie di lavori per il
controllo degli impianti e per l'adeguamento della cucina. Nel
progetto iniziale era stato previsto di servire contemporaneamente
un certo numero di pasti, mentre poi quel numero è stato aumentato.
Gli scavi in trincea ed i getti in calcestruzzo si riferiscono a
delle modifiche apportate ad una presa per l'aerazione del locale
filtro degli impianti della cucina.
Oggetto n. 443 in data 17 gennaio 1986:
Ditta
Italcontrol s.r.l. - Concessione
di fabbricato ad uso
industriale e finanziamento di attività produttiva in Comune di
Arnad - Approvazione dello schema di convenzione.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Non entro nel dettaglio dell'oggetto,
perché voglio fare una proposta preliminare. Abbiamo appena votato
una convenzione che riguardava la Coinca di Verrès. Questa
delibera, specie per quanto riguarda l'immobile, ha delle marcate
analogie con quella della Coinca. Senza voler rinviare la
discussione "alle calende greche", ma solo al prossimo Consiglio,
il cui ordine del giorno è, tra l'altro, estremamente ridotto, io
chiedo che questa delibera venga riesaminata in sede di
Commissione, per evitare che questa nuova convenzione ci faccia
andare incontro a quegli inconvenienti che hanno appena messo in
difficoltà l'Assessore ai Lavori Pubblici. Propongo quindi di fare
una breve riflessione in Commissione su questo oggetto, per
ripresentarlo in Consiglio tra una settimana o tra quindici giorni
e chiedo che in quella sede non si ripetano le stesse discussioni
che abbiamo fatto cinque minuti fa, anche per non entrare in
contraddizione con quanto abbiamo già detto. Grazie.
PRESIDENTE
: C'è una proposta di rinvio al prossimo
Consiglio avanzata dal Consigliere Torrione, previo rinvio del
provvedimento alle Commissioni. La Giunta è consenziente e quindi
si passa all'esame dell'oggetto n. 492.
Oggetto n. 492 in data 24 gennaio 1986:
Esecuzione, in economia diretta, di
opere di sistemazioni
idrauliche e di difesa da valanghe in diverse località del
territorio regionale. Approvazione ed impegno di spesa per la
fornitura di materiali e per l'utilizzo di mezzi d'opera.
PRESIDENTE
: Se nessuno chiede la parola metto in
votazione la ratifica della deliberazione n. 492:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto
n. 495 in data 24 gennaio 1986:
Esecuzione di lavori di sistemazione idraulica del torrente
Bellet in Comune di Donnas-Approvazione del progetto di un 4° lotto
di lavori - Approvazione ed impegno di spesa-Appalto dei lavori a
licitazione privata.
PRESIDENTE
: Se nessuno chiede la parola metto in
votazione la ratifica della deliberazione n. 495:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 497 in data 24 gennaio 1986:
Esecuzione, in economia diretta, di opere di sistemazioni
idrauliche e di difesa da valanghe in diverse località del
territorio regionale - Approvazione ed impegno di spesa.
PRESIDENTE
: Se nessuno chiede la parola metto in
votazione la ratifica della deliberazione n. 497:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 498 in data 24 gennaio 1986:
Esecuzione in economia diretta di opere di manutenzione ed
allestimento di vivai per essenze forestali - Approvazione ed
impegno di una prima spesa.
PRESIDENTE
: Se nessuno chiede la parola metto in
votazione la ratifica della deliberazione n. 498:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto
n. 501 in data 24 gennaio 1986:
Attuazione del progetto forestazione, finanziato dall'art. 21
della legge 26.4.1983, n. 130, per l'anno 1986, relativo a lavori
in economia - Approvazione ed impegno di spesa.
PRESIDENTE
: Se nessuno chiede la parola metto in
votazione la ratifica della deliberazione n. 501:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto
n.
505
in data 24 gennaio 1986:
Lavori di costruzione del 2° tronco dalla sez. 41 alla sez. 94 -
della pista forestale trattorabile denominata di "Arpy", in Comune
di Sarre - Aggiudicazione a trattativa privata all'impresa Prelaz
di Rean Ettore, di Saint-Marcel - Approvazione ed impegno di
spesa.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Non voglio fare il solito discorso sulle
piste forestali e dichiaro la mia astensione.
PRESIDENTE
: Se nessuno chiede la parola metto in
votazione la ratifica della deliberazione n. 505:
ESITO DELLA VOTAZIONE
Presenti:27
Votanti:25
Favorevoli: 25
Astenuti:2 (Torrione e Viberti)
Il Consiglio approva.
