Classificazione
ACQUE
Acque pubbliche



Oggetto del Consiglio n. 1118 del 21 novembre 2019 - Resoconto
OGGETTO N. 1118/XV - Interpellanza: "Adozione di
provvedimenti per garantire il rispetto del deflusso minimo
vitale".
Rini (Presidente) -
Punto 24 all'ordine del giorno. Per
l'illustrazione, la parola al collega Cognetta.
Cognetta (MOUV') -
Assessore Borrello, torniamo per
l'ennesima volta in quest'aula a parlare della stessa problematica.
È stata lasciata un po' lì da un po' di tempo a questa parte,
quindi è giusto farle un ulteriore
rappel
, così vediamo a
che punto siamo arrivati.
Tramite un accesso agli atti, ho fatto una breve indagine con i
suoi uffici, che gentilmente hanno messo a disposizione, motivo per
il quale la ringrazio rispetto questa cosa, e ho valutato le
autorizzazioni concesse dal 21 ottobre 2016 al 21 ottobre 2019. Ci
sono state 36 nuove concessioni, 3 revoche di concessioni assentite
al rilascio di nuova concessione, quindi siamo già a 39, 3
riconoscimenti del diritto di derivazione e rilascio di
concessione: totale, 42 nuove concessioni in questo periodo e 16
varianti in aumento. Non sto a dire che questo si aggiunge a tutto
quello che c'era già, quindi ormai non abbiamo più limiti rispetto
alle concessioni a uso irriguo o soprattutto idroelettrico.
Sono stati fatti anche dei controlli, perché giustamente gli
uffici fanno dei controlli. In particolare dal 1° gennaio 2017 al
15 settembre 2019 sono stati effettuati 54 controlli rispetto al
deflusso minimo vitale e si evidenzia che nel 64,81 percento dei
casi, ovvero in 35 casi, non si rispetta il deflusso minimo vitale.
Sono numeri che fanno capire quant'è diffusa la mancanza di
rispetto delle normative e delle indicazioni che vengono date in
delibera, rispetto alla concessione. In particolare, sono stati
trovati 35 impianti che non rispettavano il deflusso minimo vitale:
4 di questi in cui non c'era neanche la prevista asta idrometrica;
5 di questi non presentavano un meccanismo con cui si poteva
verificare il rispetto degli obblighi di rilascio dell'acqua; in
uno poi, in particolare, c'era un tubo in più nascosto che captava
l'acqua in maniera non ufficiale rispetto all'impianto, quindi
avevano fatto anche la modifica.
In quattro casi, però - qui mi sembra invece di aprire una
parentesi piuttosto importante - cosa è accaduto? Normalmente
quando si fanno questi controlli si chiama la società che è
soggetta a controllo, nel momento in cui gli operatori sono
all'interno del torrente o comunque nei pressi del torrente, e gli
si chiede di non toccare l'impianto, perché vengono fatte delle
prove all'interno dell'alveo. Quindi si dice: "fermi tutti, non
toccate l'impianto, non fate in modo di toccare le chiuse, perché
siamo qui che lavoriamo". In quattro casi, dopo questa
comunicazione, è avvenuto un fatto increscioso, ovvero che
l'impianto è stato aperto e c'è stata un'ondata di piena, come
descrivono gli agenti che hanno fatto il controllo, e questo
sinceramente è una cosa che io trovo molto pericolosa. Preferisco
non aggiungere altro, però il concetto è che se tu stai lavorando
c'è qualcuno che cerca in qualche modo di danneggiati fisicamente,
la questione diventa piuttosto complicata, secondo me. Quindi, gli
hanno fatto ancora poco a fargli solo il verbale, per quanto mi
riguarda; fossi stato io lì, penso che li avrei denunciati per
tentato omicidio, perché tu non fai una cosa del genere mentre io
sto lavorando nell'alveo di un torrente. Ma comunque diciamo che
sono stati dei casi sporadici, dove la tecnica, ahimè, ci ha
sorpassato e delle chiuse automaticamente si sono aperte! Perché
poi avevo letto anche di queste cose.
Detto questo, però, io vorrei capire, visto che ormai c'è il
piano di tutela delle acque che è in fase di arrivo, se rispetto
per esempio a questo specifico problema, ovvero quello che nel
momento in cui si fa una rilevazione succedono casi di questo tipo,
lei abbia in mente di dare delle punizioni esemplari, direi io. E
lo stesso vale per tutti quelli che magari non mettono le
misurazioni, non prevedono lo sblocco o comunque gli accorgimenti
necessari per il deflusso minimo, oppure addirittura taroccano
l'impianto. Qui c'è di tutto, abbiamo visto! E ho preso a
riferimento dal 1° gennaio 2017 al 15 settembre 2019, ripeto, 54
controlli. Non so gli impianti ormai quanti saranno: 300, 350, 400?
Non ho più idea dei numeri, però mi sembra che la situazione sia
degenerando completamente, quindi attendo da lei qualche
risposta.
Presidente -
Per la risposta, la parola all'assessore
Borrello.
Borrello (SA) -
La mia non è retorica: ringrazio il
collega, perché avere un aggiornamento rispetto ai procedimenti
legati agli esposti normativi è sicuramente opportuno. Io dividerei
la risposta in due fasi: una prima rispetto ai procedimenti già
fatti e poi bloccati all'interno dell'aula - si ricorderà, ma poi
entrerò nel dettaglio - e poi entrerò nella seconda parte, legata a
quella azione durante i monitoraggi e i controlli.
Per quanto riguarda il primo aspetto, io ricordo che, con la
deliberazione di Giunta regionale n. 1160 del 28 agosto del 2018,
era stata presentata all'esame del Consiglio regionale una legge
concernente l'argomento in oggetto: disposizioni in materia dei
limiti di prelievo e di tutela dei corsi d'acqua. Me lo ricordo
abbastanza bene, perché il proponente di questo disegno di legge
era il sottoscritto. Ho votato questo disegno di legge nella
delibera di Giunta Regionale del 28 agosto 2018 e quindi, se l'ho
portata all'attenzione della Giunta, ho una convinzione in tal
senso.
Il disegno di legge di cui sopra si proponeva l'obiettivo di
raggiungere il giusto contemperamento tra l'interesse pubblico,
connesso alla salvaguardia dell'ambiente e alla tutela dei corsi
d'acqua regionali, e la produzione dell'energia idroelettrica che è
un'energia rinnovabile. Questo disegno di legge in particolare
stabiliva i criteri in base ai quali procedere all'erogazione delle
sanzioni amministrative, all'adozione di ulteriori atti limitanti
l'esercizio della derivazione - quindi, è già la risposta alla sua
domanda - le sospensioni, le revoca, eccetera.
Perché era importante allora questo disegno di legge e a maggior
ragione lo è ancora di più adesso? Perché si fa riferimento - vado
a memoria - all'articolo 17 del regio decreto del 1933, che parla
solo dell'avere o non avere il titolo a risarcire, ma non prende in
considerazione gli abusi. Il disegno di legge pertanto si
configurava quale misura di adeguamento del vetusto quadro
normativo, riguardante gli abusi connessi all'esercizio delle
derivazioni d'acqua. Il disegno di legge, corredato dei pareri
favorevoli del dipartimento legislativo e del dipartimento del
bilancio, è stato esaminato dalla III Commissione consiliare nella
precedente legislatura e in quella fase si era detto di aspettare
il PTA. In ottemperanza all'impegno preso a cavallo delle due
legislature, un articolato, che ricalca in gran parte l'impianto
normativo del disegno di legge di cui sopra, è stato inserito negli
articoli 20 e 21 delle norme tecniche di attuazione del progetto di
aggiornamento del piano di tutela delle acque. Quindi, in coerenza
con quanto avevo fatto nel proporre la delibera di Giunta
regionale, l'ho inserito anche all'interno delle norme di
attuazione del piano di tutela delle acque, articoli 20 e 21.
Il 9 luglio la struttura della valutazione ambientale ha avviato
il progetto di valutazione strategica per quanto riguarda il PTA,
ai sensi della legge regionale del 2009, quindi siamo in attesa del
completamento della VAS, per poi arrivare a ragionare in termini
tecnici operativi. E adesso arriverà il bello, perché già
all'interno del disegno di legge, che era stato scaricato nel 2018,
ovviamente ci sono da una parte i rappresentanti delle associazioni
ambientali, dall'altra parte i rappresentanti degli operatori e dei
piccoli derivatori idroelettrici e sarà poi compito di questo
Consiglio tarare queste sanzioni. Ripeto, una
vacatio
non
attiva sulla quale dobbiamo obbligatoriamente intervenire ed è per
questo che è stato inserito anche all'interno dell'NTA del PTA,
norme tecniche di attuazione del piano di tutela delle acque.
Per quanto concerne - mi sono dovuto informare con gli uffici,
perché ovviamente c'è la suddivisione dei ruoli - le operazioni di
movimentazione di organi idraulici posti in corrispondenza delle
opere di presa, a cui fa riferimento il collega nella sua
interpellanza e come ha enunciato oralmente nella sua esposizione,
si evidenzia che tale fattispecie può configurare l'ipotesi di
reato di impedito controllo. Tale situazione si è verificata nel
corso di due controlli effettuati dai tecnici dell'ufficio gestione
demanio idrico della Regione, quindi dei nostri collaboratori più
stretti, svolti in collaborazione con il personale del corpo
forestale. Quanto è accaduto è stato prontamente segnalato agli
organi inquirenti della Procura della Repubblica di Aosta. In un
caso il rilevatore è stato assolto in primo grado, in quanto il
fatto non costituisce reato. Tuttavia la Procura di Aosta ha
appellato la sentenza, proponendo ricorso presso il Tribunale di
Torino che l'ha accolto, pertanto si è in attesa della sentenza di
secondo grado, così come si è in attesa di conoscere gli esiti
relativi alla seconda vicenda; quindi abbiamo esposto per i due
casi. Poiché quanto evidenziato dal collega rileva ai fini penali e
poi entriamo in un campo che non mi appartiene proprio per
formazione, l'azione amministrativa riguardante l'eventuale replica
della concessione può espletarsi solo al termine dell'azione
penale, qualora venga definitivamente accertata la volontarietà del
rilevatore a impedire il controllo. Spero di aver dato risposte da
una parte e dall'altra rispetto alle istanze che lei ci ha
chiesto.
Presidente -
Per la replica, la parola al collega
Cognetta.
Cognetta (MOUV') -
Allora, speriamo che in questa
legislatura - è brutto dirlo, perché poi so già che finisce, quando
dico queste cose - speriamo che in questa legislatura riusciamo a
porre un rimedio legislativo al '33, cioè a quello che ancora fa
fede del 1933, rispetto al deflusso minimo vitale. Speriamo di
riuscirci e speriamo anche di non dover subire, come nell'esempio
della legge che portò lei nella passata legislatura, il fuoco
incrociato di chi dice che è troppo poco e di chi dice che è
troppo. Però io penso che poi alla fine come Consiglio regionale
prenderemo una decisione: potremo essere tutti d'accordo o
d'accordo solo la maggioranza, però una decisione verrà presa. Mi
conforta il fatto che arriveremo poi a prendere una decisione, non
importa quale e non importa neanche se sarò d'accordo o no:
l'importante è che venga presa e sia fatto qualcosa, perché adesso
siamo nel puro
Far West
e, in effetti, per questo motivo mi
allaccio al secondo passaggio.
C'è un reato penale, lo ha detto lei, giustamente. Attualmente
siamo legati al fatto che fino al terzo grado di giudizio non
sapremo cosa fare verso chi si comporta in questo modo. E mi sembra
un po' assurdo sinceramente. Cioè noi non possiamo assolutamente
fare nulla, perché non abbiamo normato nulla neanche verso chi
mette in atto delle azioni penalmente perseguibili verso dei
lavoratori della nostra amministrazione; verso chiunque, in realtà.
Ed è una cosa, scandalosa, secondo me, perché chi compie queste
azioni in qualche caso è addirittura un soggetto pubblico.
Mi sembra davvero una cosa che mi dà profondamente fastidio. Qui
non parliamo di persone che delinquono perché hanno necessità, qui
parliamo di persone che delinquono in qualche modo o che comunque
commettono, diciamo così, delle azioni estremamente pericolose
verso dei lavoratori, semplicemente perché non vogliono subire un
controllo sacrosanto. Fermo restando che la legge è del 1933 e che
quando gli si fa un verbale, non lo pagano. È un'assurdità: il
verbale che viene fatto non viene pagato perché il fatto, siccome
manca il quadro normativo, si riferisce a una situazione per la
quale possono non pagare, ma al tempo stesso mettono in atto delle
azioni fraudolente e penalmente perseguibili per non farsi
controllare. E noi nel frattempo aspettiamo che arrivi la legge. E
aspettiamo!
