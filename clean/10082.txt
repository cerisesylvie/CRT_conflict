Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1075 del 12 marzo 1990 - Resoconto
OGGETTO N. 1075/IX - VIGILANZA PER ASSICURARE LA CORRETTA
APPLICAZIONE DELLA LEGGE REGIONALE CHE DISCIPLINA L'ATTIVITA' DI
RICEZIONE TURISTICA ALL'ARIA APERTA (Interrogazione con risposta
scritta).
PRESIDENTE: Do lettura dell'interrogazione con risposta scritta
presentata dal Consigliere Riccarand ed iscritta al punto 4
dell'ordine del giorno.
INTERROGAZIONE CON RISPOSTA SCRITTA
RICORDATO che l'attività di ricezione turistica all'aria aperta
è disciplinata in Valle d'Aosta dalla legge regionale 22 luglio
1980, n 34;
RILEVATO che tale legge sottolinea il carattere "temporaneo" del
soggiorno nei campeggi e vieta l'installazione di strutture
fisse;
EVIDENZIATO che si sono verificati casi di inosservanza della
legge con la trasformazione di campeggi in "deposito" stanziali di
roulotte e con la realizzazione di strutture fisse e
permanenti;
il sottoscritto Consigliere regionale
INTERROGA
l'Assessore regionale al Turismo, Urbanistica e Beni Culturali
per sapere:
1) quali sono, attualmente, i campeggi ed i villaggi turistici
autorizzati in base alla legge regionale citata in premessa;
2) in che modo viene esercitata da parte dell'Ufficio Turismo la
vigilanza di cui all'art. 14 della citata legge regionale;
3) quali infrazioni sono state accertate nei primi 10 anni di
applicazione della legge e quali sanzioni sono state applicate;
4) in che modo si sta intervenendo per ridurre ed eliminare la
trasformazione di campeggi in deposito di roulotte ed il
proliferare di strutture fisse.
PRESIDENTE:
All'interrogazione con risposta scritta testé
letta è state data risposta con lettera n. 403 in data 1° marzo
1990.
