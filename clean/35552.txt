Classificazione
TURISMO E INDUSTRIA ALBERGHIERA



Oggetto del Consiglio n. 52 del 24 luglio 2013 - Resoconto
OGGETTO N. 52/XIV - Interpellanza: "Modalità attuative
dell''iniziativa promozionale relativa al ritiro calcistico della
Juventus in Valle d'Aosta nell'attuale stagione estiva".
Président
- Pour l'illustration, la parole au collègue
Rosset.
Rosset (UVP)
- Grazie Presidente.
Vede, la mia fede bianconera, il mio cuore è juventino, non mi
impedisce di porre alcune domande sul recente ritiro della Juventus
in Valle d'Aosta. Prendendo atto che nella zona di Châtillon la
presenza della squadra ha ottenuto un generale consenso e vi è
stato il tutto esaurito negli alberghi ancora aperti nella zona,
anche se la zona ha subito nel tempo una forte emorragia di posti,
ora, noi chiediamo i costi complessivi di quest'anno e dello scorso
anno per il settore pubblico, questo per evitare di non capire bene
il conto finale, presupposto fondamentale per valutare costi e
benefici e capire se il gioco vale la candela. Ora, se compariamo
la presenza juventina di oltre 10 anni fa, si nota come la presenza
dei giocatori sul territorio sia ridotta al lumicino, a differenza,
per esempio, di quanto avviene in Alto Adige, Assessore, lei
dovrebbe esserne a conoscenza...ecco, questo punto andrebbe
sicuramente rivisto...ebbene rivisto sulla base di un accordo e di
una collaborazione cui siano seguite apposite deliberazioni, cito
ultimamente le polemiche avvenute anche con i giornalisti
attraverso il rapporto con il VDA, ecco, magari sostenendo anche
un'amichevole con questa squadra che comunque porta il nome della
Valle d'Aosta, le bellezze della Valle d'Aosta in giro nell'Italia
essendo la massima espressione del calcio valdostano. Grazie.
Président
- Pour la réponse, la parole à l'Assesseur
Marguerettaz.
Marguerettaz (UV)
- Grazie Presidente.
Credo sia un'interpellanza quanto mai opportuna, perché è
corretto che per il tramite del Consiglio si dia evidenza ai
valdostani di quelli che sono i risultati, che a livello intuitivo
sono abbastanza diffusamente valutati bene, ma quest'atto ispettivo
ci consente di entrare più nel dettaglio. Per quel che è delle
spese dell'anno 2012, siamo nella condizione di avere un
consuntivo, 760.000 euro, che sono i costi della Regione, Comune di
Châtillon 131.688, Comune di Saint-Vincent 20.000 e la Fondazione
64.000. Gli incassi della vendita dei biglietti, stiamo parlando
del 2012, sono 167.118. Nell'anno 2013 le spese della Regione sono
978 mila, lei conosce benissimo la delibera, che prevede i 600.000,
gli 800.000, i 900.000 euro - ovviamente, sono cifre IVA compresa,
quindi la differenza sta nell'IVA -, Comune di Châtillon 85.278,
Comune di Saint-Vincent 30.000 e la Fondazione per la formazione
professionale turistica 60.000.
Per quanto riguarda i dati delle entrate di quest'anno, non
abbiamo ancora i dati disponibili, nel senso che la biglietteria
ancora non ha avuto modo di dare proprio il riscontro, abbiamo il
dato complessivo, che è quasi di 50 mila passaggi tra gli
allenamenti e la partita, quindi abbiamo un incremento quasi del
100 percento, un dato molto importante. Quando parla dei
costi-benefici, abbiamo i dati ovviamente del 2012 che sono stati
elaborati maggiormente, perché allora nel 2012 avevamo 26.600
biglietti. Ci sono però dei misuratori che sono molto interessanti,
per esempio, i passaggi all'uscita del casello autostradale di
Châtillon: i passaggi al casello autostradale di Châtillon nello
scorso anno, nei 10 giorni di ritiro, sono mediamente cresciuti del
30 percento, con delle punte del 45 percento rispetto all'anno
precedente, ovviamente ho parlato di media.
Mi soffermo con lei su un dato: l'unico giorno di assenza della
Juve l'anno scorso è stato il 21 luglio, quando la Juve è andata a
disputare il Torneo Tim e in quel giorno i passaggi, rispetto
all'anno precedente, sono diminuiti quasi del 10 percento, quindi
se noi facciamo la proporzione meno 10 percento più 45, lei capisce
che l'incremento è abbondantemente sopra il 50 percento. Se
prendiamo le presenze turistiche, abbiamo un dato ancora più
importante, le presenze turistiche l'anno scorso nei comuni di
Châtillon e di Saint-Vincent sono cresciute nel periodo del 56,9
percento, torniamo al dato che ho detto prima, rispetto all'anno
precedente, le presenze turistiche nei comuni limitrofi: 52
percento. Se si considera l'andamento negativo dei flussi turistici
registrati negli stessi comuni nei restanti periodi del mese, meno
15 percento, si può ragionevolmente affermare che l'incremento
delle presenze da attribuire alla Juventus, che ha compensato la
riduzione dei flussi che altrimenti sarebbe stata generata, sia
pari al 70 percento, 55 di crescita più 15, che si sarebbe perso in
assenza di Juventus. Nell'ambito quindi, come dati oggettivi,
stiamo già parlando di almeno 7 mila presenze, che sono quelle
registrate, a queste ovviamente dobbiamo sommare tutte le presenze
transitate nelle case in affitto e nei comuni che non sono
propriamente vicini, persone che hanno alloggiato a Brissogne, a
Saint-Pierre, a Sarre, quindi, un riflesso molto importante.
Le attività commerciali: dall'indagine conoscitiva somministrata
dal Comune di Châtillon, che ringrazio, che ha avuto modo di
mandare proprio un questionario, risulta che i fatturati degli
esercizi commerciali dei due Comuni più direttamente interessati
dal ritiro siano aumentati dal 30 al 40 percento rispetto all'anno
passato - queste sono documentazioni scritte che sono state fornite
al Comune, quindi chi volesse chiedere ha la possibilità di farlo
-, per qualcuno addirittura si parla di volumi d'affari
quintuplicati, anche lì le prendiamo per buone, sono scritte. Nel
periodo del ritiro 2013 abbiamo avuto un incremento molto
importante, quest'anno sono stati, 45 mila i tifosi che hanno
assistito alle
performance
della squadra bianconera, 2.850 i
biglietti staccati per l'amichevole tra i campioni d'Italia e una
rappresentativa valdostana allo stadio di Saint-Vincent.
Ricordo anche - non era nella domanda, ma non per sottrarmi -
che ho avuto modo di ricevere una richiesta il 5 luglio da parte
del Valle d'Aosta Calcio e ho avuto modo di rispondere che a quella
data erano già stati presi accordi con la rappresentativa
valdostana che aveva giocato l'anno precedente. Dopodiché ho visto
sui giornali che sono stati mandati dei fax alla Juventus. Io nella
documentazione ufficiale che ho in Assessorato ho una
corrispondenza che è del 5 di luglio a cui è stato risposto che per
quest'anno quello era l'impegno. Si arriva ad oltre 50 mila
presenze se si contano anche i visitatori del
Summer Village
che non sono riusciti ad accedere alle tribune per il tutto
esaurito di molte sedute di allenamento.
Rispetto alle attività che lei ha indicato in premessa, diverse
sono state le iniziative che non sono esattamente definite nel
contratto, ma che la Juve in qualche modo ha avuto modo di
sostenere. Dati decisamente positivi arrivano da Ussel, dove dal 1°
di luglio 2013 è allestita la mostra
La marcia trionfale:
Juventus campione d'Italia
, da sabato 13 a domenica 21 luglio
l'esposizione dedicata alle immagini, agli oggetti dell'ultimo
scudetto è stata visitata da 1.040 persone. Particolare successo ha
avuto
La
notte bianconera
, gli organizzatori parlano
di 15 mila persone nel centro di Châtillon, adesso il collega
Bianchi mi ha parlato di fenomeno come alla
Fiera di
Sant'Orso
per l'affluenza, quindi con presenza anche lì di
giocatori. Oltre alla quantità, occorre inoltre considerare come i
tifosi al seguito della squadra provengano da tutta Italia, Roma e
Toscana specialmente, ed approfittino del ritiro per soggiornare in
Valle tre, quattro giorni, se non un'intera settimana, e scoprire
così una nuova regione, molti hanno avuto modo di dire: "è la prima
volta che veniamo".
L'ultima domanda, ma sono disponibile, poi le lascio copia: la
scelta delle occasioni per dare evidenza sono state quella del
golf, dove abbiamo avuto modo di valorizzare, purtroppo ha fatto
brutto tempo, un'attività a Valtournenche, così come valorizzare il
centro di Aosta con una premiazione all'Arco di Augusto.
Presidente
- Per la replica, la parola al collega
Rosset.
Rosset (UVP)
- Grazie Assessore.
Chiederò poi la sua relazione se è possibile averne copia,
prendo atto delle sue risposte, ovviamente da parte nostra non si
tratta di cavalcare la critica per qualunque iniziativa, sarebbe
infantile, tuttavia bisogna avere certezza che agli impegni seguano
risultati veri. Ora, sulla Juventus siamo convinti che, al di là
delle sbandierate cifre, dei numeri...forse obbligherebbe a fare
attenzione a fare qualcosa di più, si potrebbe fare. Magari più una
certa accortezza, mi limito agli sponsor, la Bwin, che è lo sponsor
della Juventus...e che non sponsorizziamo ad esempio il Casinò,
l'organizzazione...gli introiti a chi vanno? Come vengono
ripartiti? Visto che è vero che mettiamo cifre regionali, allora io
ritengo che sia importante negli accordi, siccome abbiamo il
coltello dalla parte del manico, massimizzare il risultato.
Lei mi ha citato la lettera di giugno per quel che riguarda il
VDA...luglio, io sono a conoscenza di una lettera fatta...e mandata
pure a lei, perché lo dice la Juventus, e siccome...gliela faccio
vedere, io non ho problemi...che gli incontri amichevoli vengono
fatti in accordo con la Regione Valle d'Aosta, è la Juventus che
risponde, e porta a conoscenza dell'Assessore Aurelio
Marguerettaz...questa lettera è del 22 marzo 2013. Non voglio
polemizzare, lascio a lei...chiedo soltanto, appunto, considerato
che l'accordo è ancora per un anno, lo dico in un'ottica
propositiva, cioè valutiamo attentamente di sfruttare al massimo
quest'opportunità che la Juventus ci dà, è un veicolo importante,
giochiamocela dal punto di vista pubblicitario sia per quel che
riguarda la Valle d'Aosta, sia per quello che riguarda, secondo me,
anche il VDA.
Président
- Point 36 à l'ordre du jour.
