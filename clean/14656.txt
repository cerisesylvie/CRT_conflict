Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 1074 del 21 dicembre 1994 - Resoconto
SEDUTA ANTIMERIDIANA DEL 21 DICEMBRE 1994
OGGETTO N. 1074/X Ratifica di deliberazioni adottate dalla
Giunta regionale in via d'urgenza.
Oggetto n. 9093 in data 17 novembre 1994: Approvazione del
progetto e dell'appalto a licitazione privata dei lavori urgenti di
consolidamento e sistemazione del complesso monumentale della
strada romana delle Gallie in località Pierre Taillée, Runaz in
Comune di Avise. Approvazione ed impegno di spesa.
Presidente Ha chiesto la parola l'Assessore al turismo, sport e
beni culturali, Agnesod.
Agnesod (UV) Si tratta di un intervento rispetto ad una frana
che si era verificata già nel 1985 e sulla quale occorre
intervenire, per evitare che tutta la struttura possa andare
distrutta.
Questo non è un intervento risolutivo, è un intervento
"tampone", per cercare di mantenere la situazione in queste
condizioni, per cui sicuramente ci dovrà essere ancora, rispetto a
questo tipo di problematica, una serie di altri interventi.
Rispetto al discorso dei sentieri, volevo solo dare un
chiarimento, perché non è che si vogliono costruire nuovi sentieri
e nuove strade, cioè questo progetto prevede sì dei sentieri, ma
dei sentieri ideali, che ricongiungono certi punti di particolare
pregio ambientale o monumentale, quindi punti anche secondari come
possono essere molti dei monumenti che abbiamo distribuiti sul
territorio della Valle d'Aosta, che vengono collegati attraverso un
sentiero ideale. In pratica, potrebbe essere visto un museo
all'aperto, un museo fatto dal territorio della Valle d'Aosta. É in
questo senso che va visto.
Presidente Se nessuno intende intervenire, pongo in votazione la
ratifica della deliberazione in oggetto.
Presenti, votanti e favorevoli: 29
Il Consiglio approva all'unanimità
Oggetto n. 9262 in data 17 novembre 1994: Integrazione della
deliberazione della Giunta regionale n. 5816 in data 15 luglio 1994
relativa alla costituzione di un diritto di superficie trentennale
gratuito a favore della società Magnesium Products of Italy M.P.I.
S.r.l. a carico di un'area di proprietà regionale sita in Comune di
Verrès.
Presidente Pongo in votazione la ratifica della deliberazione in
oggetto.
Presenti, votanti e favorevoli: 29
Il Consiglio approva all'unanimità
Oggetto n. 9595 in data 25 novembre 1994: Dipendente regionale
sig. Roberto Garino. Dispensa dal servizio e collocamento a riposo
per inabilità fisica.
Presidente Pongo in votazione per scrutinio segreto la ratifica
della deliberazione in oggetto.
Presenti, votanti e favorevoli: 29
Il Consiglio approva all'unanimità
