Classificazione
CONSIGLIO REGIONALE
Attività consiliare d'aula



Oggetto del Consiglio n. 488 del 21 aprile 2021 - Resoconto
OBJET N° 488/XVI - Communications du Président de la
Région.
Bertin (Presidente) -
Il presidente Lavevaz interviene da
remoto, ne ha facoltà.
Lavevaz (UV) -
Mi spiace non essere ancora lì con voi.
Partirei, come è ormai consuetudine, facendo un breve punto della
situazione della pandemia e di tutto quello che ne consegue. La
settimana scorsa abbiamo avuto finalmente un leggero calo dei
contagi anche nella nostra regione, questo un po' a dimostrazione
del fatto che il
plateau
cosiddetto della terza ondata sia
stato finalmente raggiunto anche qui da noi. Direi che è abbastanza
evidente che la nostra regione, come ad esempio la Sardegna o anche
la Puglia, sono in ritardo di una quindicina di giorni rispetto al
trend
dell'ondata nazionale e quindi, come eravamo in una
situazione direi abbastanza positiva rispetto agli altri prima di
Pasqua, quando anche le regioni a noi vicine erano già in zona
rossa e noi eravamo gialli, quasi bianchi a un certo punto,
comunque in una situazione decisamente più positiva, come era
peraltro successo anche già nella seconda ondata, ora stiamo
uscendo da questa ondata con circa quindici giorni di ritardo
rispetto agli altri. I dati della settimana scorsa, come dicevo,
sia riguardo all'incidenza dei casi positivi, sia anche riguardo
all'indice RT, erano ormai al limite tra lo scenario della zona
rossa e lo scenario della zona arancione, quindi questo ci fa
comunque ben sperare per la prossima settimana, essendo i dati
anche della corrente settimana in ulteriore fase di miglioramento.
Tuttavia, avremo, come è noto, notizie certe sulla collocazione
della nostra regione solo nella giornata di venerdì - questo ormai
è cosa nota a tutti - dopo la consueta riunione del Comitato
tecnico scientifico.
La settimana scorsa abbiamo avuto la visita del generale
Figliuolo, Commissario per la gestione dell'emergenza Covid, e del
capo della Protezione civile Curcio. È stata un'occasione
importante direi per rilanciare un po' l'attenzione sulla necessità
delle corrette forniture dei vaccini, in particolare per la nostra
regione, ma anche sulla necessità di una ulteriore attenzione ai
territori di confine o ai territori particolarmente sensibile ai
flussi importanti di popolazione fluttuante, come è la nostra
regione. Peraltro, sono aspetti che avevamo già avuto modo di
sottolineare in altre occasioni, sia al Generale che ai suoi
collaboratori, quindi questa visita è stata importante da questo
punto di vista. È stata anche importante per una corretta
valutazione del nostro sistema vaccinale, perché nonostante i
nostri numeri avessero dimostrato che la capacità vaccinale della
Valle d'Aosta è comunque ai vertici nei riferimenti nazionali, la
visita del Commissario ha in qualche modo confermato questa
corretta organizzazione degli spazi, del personale, eccetera.
Vorrei cogliere l'occasione, anche qui, per ringraziare tutto il
personale impiegato in questa campagna che non ha veramente
precedenti nella storia recente, per lo sforzo e per la qualità del
lavoro che stanno mettendo in questa sfida importante. Ne
approfitto per ringraziare tutto il personale sanitario, visto che
ho avuto modo di testarlo anche direttamente in questi giorni, sia
al
drive-in
, all'
info tamponi
, eccetera, perché ho
avuto modo di apprezzare anche di persona, al di là della qualità
del servizio, la forza in qualche modo di avere ancora un sorriso
per tutti, dopo veramente un anno di guerra, potrei dire.
Con l'Assessorato alla sanità abbiamo in corso alcune
valutazioni importanti su alcune iniziative, per cercare di
anticipare quello che sta un po' avvenendo a livello nazionale,
cioè delle possibilità di ulteriori facilità per gli spostamenti o
comunque per la ripresa di alcune attività. Questo in particolare
per alcune tipologie di persone, se ne sta parlando a livello
nazionale, come ad esempio le persone vaccinate, le persone che
hanno avuto il Covid, che sono guarite dal Covid, o anche molto più
semplicemente le persone che sono in possesso di un test negativo
recente. Peraltro, questi tre parametri sembrano essere quelli
riconosciuti anche a livello europeo come i parametri da utilizzare
per facilitare un po' la ripresa di alcune attività. C'è un
dibattito acceso, lo avete visto, in particolare sul tampone delle
ultime 48 ore, ma questo è un dibattito a livello scientifico che è
ancora aperto. Noi immaginiamo una sorta di
pass
, come altri
che stanno lavorando in questa linea, che dovrebbe in qualche modo
essere gestito da una
app
legata al sistema informatico
dell'azienda, che possa permettere di avere i dati aggiornati in
tempo reale e che possa permettere di avere in tempo reale questa
possibilità di controllo e quindi di facilità di accesso a queste
attività.
In questi giorni, ancora ieri pomeriggio, abbiamo avuto diverse
riunioni della Conferenza delle Regioni con i ministri competenti,
riguardo in particolare al prossimo decreto legge in lavorazione in
questi giorni. In particolare, l'argomento delle ultime
interlocuzioni è stata la volontà prospettata dal Governo di
arrivare già entro la fine di questo anno scolastico al 100
percento in presenza degli alunni delle scuole secondarie. Questa è
una possibilità che nel confronto avvenuto, sia ieri ovviamente nel
tavolo dei Presidenti di Regioni, ma anche nel tavolo prefettizio
che c'è stato sempre ieri, ha visto una necessità di spostamento di
questo orizzonte di prospettiva all'inizio dell'anno scolastico,
perché oggi oggettivamente ci sono dei problemi logistici quasi
insuperabili sul ritorno al 100 percento già da subito nelle
superiori, in particolare sulla gestione dei servizi di trasporto
in sicurezza, ma non solo.
Si è discusso ampiamente, ancora ieri, sempre nell'ambito del
prossimo decreto legge, delle misure da mettere in atto nelle
prossime settimane per la ripartenza delle attività, questo
ovviamente non appena le condizioni sanitarie lo permetteranno.
Le Regioni hanno trovato un accordo direi unanime su alcune
richieste condivise, in particolare la criticità delle modalità di
riapertura delle attività di ristorazione. Com'è noto all'aperto ed
in particolare nelle ore serali, è stato richiesto lo spostamento
del coprifuoco che abbiamo proposto di spostare alle ore 23:00 o
ancora la proposta di riaprire le attività di
personal
trainer
nelle palestre almeno nei rapporti uno a uno, cosa che
peraltro in Valle d'Aosta avevamo già attuato con una nostra
ordinanza quando eravamo in zona gialla. Comunque, su questi
aspetti avremo modo di approfondire alcune questioni, anche
rispetto ad alcune iniziative che sono state proposte in questo
Consiglio.
Presidente -
Qualcuno intende intervenire su questo punto
all'ordine del giorno? Assessore Bertschy.
Bertschy (AV-SA) -
Volevo dare la comunicazione che in
questi due giorni ci siamo visti nei gruppi di maggioranza e nei
gruppi di opposizione, per confrontarci su un documento di lavoro
che è stato proposto dalla Giunta ai gruppi in Consiglio, per
valutare insieme come procedere per la stesura della legge che
andremo a definire per gli aiuti Covid. Nella riunione di ieri è
stato definito un percorso e c'è la disponibilità da parte di tutti
i gruppi in Consiglio a lavorare sul documento, emendarlo e
modificarlo ovviamente per quelle che saranno le valutazioni che
verranno fatte. Da parte nostra il lavoro che si sta facendo è di
preparare un primo testo di legge che sarà a disposizione dei
gruppi, per cominciare a fare un lavoro che nei giorni successivi
ci porterà a dare una risposta alla crisi che la comunità, in
particolare alcuni settori, stanno vivendo, in modo da essere
pronti nel più breve tempo possibile a concludere questa prima
parte di interventi.
Presidente -
Il consigliere Aggravi ha chiesto la parola,
ne ha facoltà.
Aggravi (LEGA VDA) -
Solo per integrare dalla parte dei
gruppi di opposizione quanto detto dall'Assessore. Da parte nostra,
come già in sede di bilancio a dicembre, c'era stata la
comunicazione di disponibilità e anche delle proposte concrete per
poter riuscire ad arrivare quanto prima a una misura normativa che
potesse mettere in circolo delle risorse e soprattutto tamponare
l'emergenza e la crisi che giorno dopo giorno si sta purtroppo
acuendo. A fronte di questo, era stato anche occasione in alcune
iniziative quella di cercare un po' di stemperare gli annunci e
chiedere a tutti i gruppi di non dare cifre, perché sappiamo che
quando si parla di avanzo spesso le cifre sono allettanti, senza
però tenere poi conto di tutta una serie di fondi che devono essere
vincolati nell'interesse dell'Amministrazione, soprattutto di
scelte che devono essere fatte.
A fronte di questo, è stato effettivamente ieri definito tra i
gruppi un percorso. Spiace un po' vedere degli annunci a effetto
sulla stampa e sui giornali, ma questo spesso succede, e anche
delle cifre che in realtà ancora non sono state fatte al tavolo. È
bene quindi precisare che i gruppi di opposizione hanno risposto
alle misure che sono state formulate dalla maggioranza con un
documento in cui, a fronte delle stime, perché vorremmo sapere
quali sono le risorse certe, perché a questo punto forse 70 milioni
di euro sono pochi rispetto quello che bisogna fare, delle priorità
che siano prima di tutto volte a tamponare le situazioni di crisi.
Soprattutto ci siamo permessi di avanzare due ulteriori proposte,
una sull'ambito sociale e una sull'abito creditizio, due aspetti
molto importanti che, a nostro giudizio, possono in quota parte
integrarsi con le misure che lo Stato ha messo in campo e
soprattutto non dimenticare nessuno. Sappiamo che tra misure
statali e regionali spesso il ginepraio normativo rischia di far
escludere qualcuno e sul lato creditizio bisognerà fare dei
ragionamenti, e su questo abbiamo posto il tema sul tavolo, più che
dare una soluzione
tout court
, ma aprire una discussione
perché gli strumenti messi in campo a suo tempo dalla Regione
possano oggi evolversi in ottica non dico concorrenziale, perché è
difficile fare concorrenza allo Stato, però sicuramente integrarsi
al meglio e poter aiutare tutte quelle imprese che hanno già
sostenuto investimenti e che spesso il vero e proprio investimento
che hanno dovuto sostenere è stato quello di doversi indebitare per
far sopravvivere la propria azienda.
Presidente -
Consigliere Carrel ne ha facoltà.
Carrel (PA) -
In merito al tavolo di lavoro anche il
nostro gruppo ha sempre sottolineato sin dall'inizio della
legislatura la necessità di intervenire con rapidità su questi
aiuti, su questi ristori, e ha sempre dimostrato, anche con
l'attività del gruppo in Consiglio, la massima disponibilità a
collaborare e a cercare delle soluzioni. Devo ammettere che
l'articolo di questa mattina letto su La Stampa ci ha spiazzato,
anche perché vi sono dei dati che non conoscevamo sulle misure
puntuali, dati che tutto sommato speravamo anche un po' più alti.
Sicuramente questo sarà uno dei discorsi che faremo al tavolo,
anche perché sulla misura forfettaria abbiamo utilizzato circa 30
milioni di euro a luglio 2020 per un periodo che andava a coprire
di fatto marzo-luglio 2020. Ovviamente adesso questa misura dovrà
coprire un anno e quindi sicuramente dovrà tenere in considerazione
anche questo aspetto, oltre a quelli che sono i passi avanti che si
stanno facendo a livello nazionale; quindi cercare di essere un po'
complementari alle misure nazionali.
Detto ciò, sicuramente da parte nostra e da parte di tutta
l'opposizione vi è l'intenzione di collaborare. Abbiamo chiesto dei
dati più tecnici, più dettagliati, proprio per poter portare al
tavolo il nostro contributo, affinché sia un contributo reale e
fattivo. Nei prossimi giorni, nelle prossime settimane, sicuramente
saremo disponibili per migliorare quanto possibile questa bozza di
legge.
Presidente -
Assessore Bertschy.
Bertschy (AV-SA) -
Io ringrazio i gruppi di opposizione,
come ringrazio i capigruppo di maggioranza e i presidenti della IV
e della II Commissione, che si stanno tutti adoperando per fare
questo percorso.
Rispetto a quanto è stato sottolineato sulla tempestività o
meno, obiettivamente non siamo noi che dettiamo i tempi della
stampa, soprattutto non sono conseguenti alle riunioni, questo ve
lo posso garantire. Detto questo, mi pare in ogni occasione di aver
dato ampia collaborazione, quindi sotto questo profilo cercheremo
di continuare a dare continuità al lavoro.
Rispetto alle risorse credo che vada tenuto nella giusta
considerazione che ci sono sul fondo montagna tre capitoli dedicati
al nostro settore. In particolare, la ripartizione del fondo
relativo ai 115 milioni di euro che verrà implementato dovrà essere
verificato in queste ore: per esempio, quale ricaduta avranno i 3
milioni e 600 mila di presenze turistiche che la nostra regione può
contare, rispetto al riparto regionale. Anche su queste valutazioni
dovremo avere più dati possibili per fare i nostri interventi.
Comunque io credo che l'importante sia poterci confrontare su temi
più politici, dare le risposte come è stato segnalato più urgenti e
piuttosto poter ragionare con meno tempestività su quelle meno
urgenti. Già oggi pomeriggio ci ritroveremo per un terzo
appuntamento di lavoro. Grazie, comunque, per la collaborazione e
per il lavoro che si potrà fare insieme.
