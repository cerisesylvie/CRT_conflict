Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 489 del 17 settembre 1982 - Resoconto
OGGETTO N. 489/VII - PROVVEDIMENTI IN FAVORE DEGLI
AGRICOLTORI DANNEGGIATI DAL MALTEMPO - TRATTAZIONE DI
INTERROGAZIONE E DI INTERPELLANZA E APPROVAZIONE DI
MOZIONE.
PRESIDENTE:
Prima di dare lettura agli oggetti in
questione, vorrei dare un chiarimento al Consiglio: il Regolamento
prevede che quando gli interroganti o gli interpellanti non sono
presenti, l'interrogazione o l'interpellanza vengano dichiarate
decadute. Di solito, per prassi e per condiscendenza, diciamo così,
nei confronti degli interroganti o degli interpellanti, il
Consiglio ha sempre rinviato alla presenza di questi la trattazione
dell'argomento. In questo caso, però, l'argomento è oggetto anche
di una mozione e quindi mi sembra che, senza voler essere fiscali e
applicare rigorosamente il Regolamento, in quanto l'argomento viene
discusso da tutto il Consiglio perché ciascuno può prendere la
parola sulla mozione, non si possa rinviare ad una prossima seduta
l'interrogazione del Consigliere Pedrini, che è assente.
Il Consiglio è d'accordo su questa interpretazione del
Regolamento?
Non è una prevaricazione nei confronti del Consigliere Pedrini:
rimane valida, tengo a precisarlo, la prassi solitamente seguita
dal Consiglio nel caso di assenza dell'interrogante o
dell'interpellante, ma in questo caso ritengo che non si possa
rinviare l'interrogazione del Consigliere assente perché esiste una
mozione abbinata.
Il Consiglio è d'accordo?
Allora passiamo alla trattazione degli oggetti iscritti
all'ordine del giorno ai nn. 6, 14 e 45.
Do lettura dell'interrogazione presentata dal Consigliere
Pedrini, iscritta al n. 6 dell'ordine del giorno e concernente:
"Iniziative a favore degli agricoltori della Bassa Valle
danneggiati dalla grandinata del 30 luglio scorso"
INTERROGAZIONE
Constatato di persona i gravi danni provocati a tutti gli
agricoltori della Bassa Valle dalla violentissima grandinata del
30.7.1982, con particolare riferimento ai vigneti;
SI INTERROGA
l'Assessore regionale all'Agricoltura per sapere quali
provvedimenti ha preso o intende prendere per venire incontro a
questa categoria di lavoratori, ancora una volta colpiti da queste
calamità naturali.
Do lettura dell'interpellanza presentata dal Consigliere Martin,
iscritta al n. 14 dell'ordine del giorno e concernente: "Interventi
a favore dei viticoltori colpiti dalla recente grandinata"
INTERPELLANZA
Visti i danni provocati dalla caduta della grandine nei
vigneti di Donnas, Pont-Saint-Martin e Perloz, che oltre ad avere
compromesso gran parte della vendemmia di quest'anno non
mancheranno di ripercuotersi negativamente anche nei prossimi
anni;
Ritenuto opportuno intervenire a favore di quei viticoltori
che hanno subito danni, anche in considerazione del fatto che
salvaguardare la viticoltura di quelle zone significa:
- valorizzare un prodotto altamente apprezzato (DOC) che si
sta imponendo sui mercati mondiali;
- difendere il suolo e l'ambiente.
Ciò premesso il sottoscritto Consigliere regionale
INTERPELLA
l'Assessore competente per conoscere:
1)
a quanto ammontano i danni provocati dalla caduta
della grandine;
2)
quali provvedimenti la Giunta regionale intende
intraprendere o abbia già intrapreso a questo proposito.
Do lettura della mozione presentata dai Consiglieri Tonino e
Cout, iscritta al n. 45 dell'ordine del giorno e concernente:
"Provvedimenti in favore dei coltivatori colpiti dalla recente
alluvione"
MOZIONE
Constatati i gravi danni provocati alle coltivazioni
dall'eccezionale grandinata che ha colpito nella notte del 30
luglio scorso i Comuni di Hône, Bard, Donnas, Pont-Saint-Martin e
Perloz;
Ravvisata la necessità di rilevare al più presto l'entità dei
danni, diversi a seconda delle zone, nel modo più giusto ed
equo;
Ritenuto indispensabile un intervento finanziario della
Regione, utilizzando anche i fondi della legge statale n. 590 del
1981 per le calamità naturali, al fine di coprire i danni effettivi
subiti, soprattutto dai viticoltori in un anno in cui il raccolto
si preannunciava molto buono;
IL CONSIGLIO REGIONALE
DELIBERA
di impegnare la Giunta regionale a:
1)
istituire una Commissione, composta da tecnici
regionali e di rappresentanti delle amministrazioni comunali e dei
viticoltori, che proceda rapidamente ad una giusta valutazione dei
danni, sentito anche il proprietario danneggiato;
2)
determinare e liquidare i contributi ai coltivatori
sulla base dell'effettivo danno subito entro la fine del mese
di settembre 1982.
Per l'illustrazione della mozione ha la parola il Consigliere
Cout, che è il Consigliere presente fra i firmatari della
mozione.
COUT - (P.C.I.):
Non credo che sia necessario illustrare
quali siano stati i danni provocati dalla grandine a Donnas, perché
penso che tutti i Consiglieri abbiano potuto rendersi conto, sul
posto o leggendo i giornali, della loro effettiva portata. Penso
anche che, proprio perché sia con questa mozione che con
l'interpellanza del Consigliere Martin, si chiede se e come
verranno valutati i danni, non sia compito nostro dire quali essi
siano stati effettivamente.
Dal giornale di oggi ho appreso che una relazione del servizio
di assistenza tecnica dell'Assessorato parla di 700 milioni di
danni.
Il problema, secondo noi, è che effettivamente questi danni ci
sono stati e non avranno conseguenze solo per quest'anno ma anche
per il futuro e per tutti i viticoltori; infatti, il fatto che i
tralci di alcune viti sono stati spezzati comporterà un conseguente
minor raccolto anche nel prossimo anno.
Il danno sarà molto grosso per la Cooperativa del D.O.C. di
Donnas, per esempio, che ha assunto degli impegni addirittura con
l'America, e che non riuscendo a fornire il prodotto questo anno
vedrà sorgere delle difficoltà di mercato.
Il problema è quindi come intervenire per coprire anche solo una
parte di questi danni.
Leggevo sul giornale di oggi che in base alla relazione
presentata dal servizio di assistenza tecnica dell'Assessorato è
stata inoltrata da parte dell'Assessorato all'Agricoltura e Foreste
una richiesta al Ministero per far riconoscere come eccezionale il
nubifragio del 30 e 31 luglio.
Noi siamo comunque convinti che oltre a quello che è stato fatto
si possa fare qualche cosa di più a Donnas, proprio perché,
sentendo i viticoltori della zona, si colgono pareri molto
diversi.
Si ritiene, ad esempio, che anziché provvedere con contributi
finanziari di 50-100 mila lire, sarebbe necessario intervenire in
modo diverso, con opere che possano interessare tutta la zona, come
i sistemi di irrigazione o studiando dei sistemi antigrandine per
far fronte a eventi di questo tipo.
Sappiamo che sono stati fatti dei sopralluoghi; anche in merito
a questo ci sono delle perplessità: molti viticoltori non hanno
ancora idea di come possano fare richiesta di contributi o di come
effettivamente siano stati rilevati i danni nella loro vigna; i
viticoltori si chiedono - come noi, del resto - se per ogni
proprietario c'è stata una valutazione particolare dei danni o se
c'è stata una valutazione complessiva, e come si potrà intervenire
in favore di ogni viticoltore per coprire anche solo parte dei
danni.
Con la nostra mozione, chiediamo due cose: innanzitutto, che
venga costituita una Commissione, composta da rappresentanti delle
Amministrazioni comunali e da rappresentanti dei viticoltori, con
il compito di fare un rilievo molto preciso dei danni; in secondo
luogo, che la Giunta si impegni a liquidare i contributi ai
coltivatori sulla base dell'effettivo danno subito.
Questa nostra seconda richiesta è molto specifica, ma siccome
siamo convinti che debba essere una Commissione apposita a decidere
e che spetti ai viticoltori fare delle proposte riguardo al
problema - e potrebbe essere questa Commissione, in una riunione
con l'Assessore, a proporre dei criteri per l'utilizzazione di
questi contributi - vorremmo modificare leggermente il deliberato
della mozione, di modo che si possa eventualmente anche intervenire
e in modo diverso.
Proporrò un testo diverso in seguito; per il momento lascerei al
presentatore dell'interpellanza e all'Assessore esaminare altri
aspetti e fornire le prime risposte ai quesiti posti.
PRESIDENTE:
La parola al Consigliere Martin, per
l'illustrazione dell'interpellanza.
MARTIN - (U.V.P.):
Dopo l'ampia esposizione del
Consigliere Cout non mi rima ne nulla da aggiungere; attendo di
conoscere da parte dell'Assessore le risposte ai miei quesiti.
L'unica cos che vorrei aggiungere riguarda la pro posta del
Consigliere Cout di studiare qualcosa per evitare che la grandine
provochi dei danni in Bassa Valle.
Da quanto ho sentito dire, pare che sia la prima volta, da
trent'anni questa parte, che si verifica in Bass Valle una
grandinata così violenta perciò non so in che misura sia fatti
bile, e se convenga intervenire per evitare questi danni, visto che
il fenomeno, per fortuna, è così sporadico Non siamo nel Monferrato
né nelle Langhe dove fenomeni di questo tipo son purtroppo
ricorrenti; non so quindi se valga la pena di operare in questo
senso.
PRESIDENTE:
La parola all'Assessore all'Agricoltura e
Foreste Marcoz.
MARCOZ - (U.V.):
La grandine che è caduta nella notte del
30 luglio ed h colpito in modo particolare i Comuni di Donnas,
Pont-Saint-Martin, una parte di Perloz e una piccola parte di Hône
è stata veramente un fenomeno che d parecchi anni non si verificava
in Val le d'Aosta.
Rispondo subito a quanto diceva i Consigliere Martin: abbiamo
visto s era possibile studiare dei sistemi antigrandine ma dati i
costi proibitivi questa ipotesi è stata subito scartata abbiamo
valutato anche la possibilità di fare per il futuro una
assicurazione per i danni ai vigneti, ma anche in questo caso il
costo dell'assicurazione era altissimo. Quindi, le due ipotesi,
valutate assieme alle associazioni di viticoltori, sono state
accantonate in quanto non era possibile ottenere dei vantaggi con
questi due tipi di difesa dalla grandine.
Subito dopo la notte del 30 luglio abbiamo inviato i tecnici
della Regione per vedere il tipo di intervento che si poteva ancora
fare su quello che era rimasto dopo la grandinata, per salvare il
salvabile, cioè per evitare che i funghi penetrassero all'interno
dei frutti, delle parti vegetative della pianta; già il sabato e la
domenica mattina i tecnici avevano dato indicazione a tutti i
viticoltori dell'intervento da fare, con anticrittogamico scelto ad
hoc. Poi, assieme al Sindaco del Comune di Donnas e a
rappresentanti dei Comuni viciniori si è provveduto ad effettuare
un sopralluogo di tutta la zona colpita: i danni vanno dal 40% del
prodotto lordo vendibile al 90%.
Non si è interpellato singolarmente ciascun viticoltore in
quanto questa era una cosa impossibile ma si è suddivisa la zona
della Bassa Valle in varie aree di danno omogeneo. Questa
operazione è stata compiuta dai tecnici e non credo, tanto per fare
un esempio, che questi abbiano valutato più la vite del Consigliere
Cout che quella del Consigliere Carral!
Come dicevo, si è fatta una valutazione per zone omogenee ed
esistono zone con danni del 20%, con danni del 30%, del 60%, fino
ad un massimo del 90%.
Da tutti i dati che sono in possesso dell'Assessorato si ricava
che per le colture erboree, vigneti e frutteti, gli ettari
complessivi danneggiati sono 95, per un totale di prodotto lordo
vendibile di 5202 quintali e una perdita economica di 410 milioni
di lire.
Per quanto riguarda il seminativo e gli orti, sono stati
danneggiati circa 43 ettari, per un totale di 2430 quintali e una
perdita di 71 milioni di lire.
Per quanto riguarda le foraggere, cioè i prati, sono danneggiati
1157 ettari, per un totale di 6942 quintali e una perdita di 49
milioni. Il totale generale da una perdita di 530 milioni di
lire.
Per quanto concerne i fabbricati rurali, il danno è valutato in
circa 50 milioni.
Tutti questi dati che ho accennato sono stati raccolti e
valutati dai tecnici dell'Assessorato.
Subito, la Giunta, visto che la legge ce lo permette, ha
richiesto al Ministero la dichiarazione di calamità naturale, cosa
che consente l'applicazione della legge statale n. 590 del 1981,
art. 1, lett. b), c), d). La lettera b) - Fondo di solidarietà
nazionale - prevede che si possa intervenire nelle aziende colpite
da calamità naturale con un contributo fino a lire l.500.000 nel
caso che queste abbiano subito un danno superiore al 35% della
valutazione lorda globale, esclusa quella zootecnica.
La lettera c) prevede capitali di esercizio e di ammortamento
quinquennale.
La lettera d) prevede la ricostruzione o il ripristino delle
strutture fondiarie aziendali. Con la delibera di Giunta n. 4520
abbiamo richiesto al Ministero dell'Agricoltura e Foreste di
emettere il decreto che consenta l'applicazione di questa legge;
non appena il decreto sarà emanato potremo dar corso ai pagamenti
dei danni valutati dai servizi di assistenza tecnica. Ma poiché
prevediamo che i fondi del Ministero tarderanno ad arrivare nelle
casse regionali, abbiamo predisposto una proposta di delibera, che
porteremo all'approvazione del Consiglio non appena sarà vistata
dalla Commissione di Coordinamento; ciò dovrà avvenire entro il 4
ottobre, giorno in cui scade il termine di un mese dall'invio dello
atto alla Commissione stessa.
Con la proposta di delibera si richiede che il Consiglio
autorizzi la Giunta ad attingere ai fondi dell'Amministrazione
regionale, considerato che nel bilancio, al Cap. 35361 - Spese per
assegnazioni del Ministero dell'Agricoltura e Foreste sul Fondo di
solidarietà nazionale - sono disponibili circa 380 milioni di
lire.
Si porrà poi la questione dell'ammontare del contributo, perché
la Regione non ha mai pagato interamente il valore stimato del
danno. Ad esempio nel caso degli incendi, la Regione interviene con
un contributo pari al 50% dell'ammontare del danno; nel caso di
abbattimento di bovini o ovini, sempre per cause di calamità
naturale, è previsto un contributo dell'80%. Bisognerà quindi
discutere in Consiglio su questo punto, tenendo presente che la
legge n. 590 prevede per ogni azienda un contributo massimo di un
milione e mezzo a fondo perduto.
Per quanto riguarda la proposta del Consigliere Cout di
notificare il deliberato della mozione, io ritengo superato il
punto 1), in quanto tutta l'indagine conoscitiva ormai è già stata
completata; per quello che concerne il punto 2), posso dire fin
d'ora che non potremo mai, con tutta la buona volontà del Consiglio
regionale, liquidare un contributo corrispondente alla entità del
danno subito, proprio per le disposizioni della citata legge
statale.
Se poi si vuole istituire una Commissione per vedere di
destinare diversamente i fondi dovuti per danni, io credo che in
questo caso non sia giusto utilizzare i fondi devoluti per i danni
subiti per fare un impianto di irrigazione a pioggia; se si vuole
fare un impianto di irrigazione a pioggia -è quello che diceva
prima il Consigliere Cout - si interviene con altre leggi che sono
già disponibili. A mio avviso, o diamo il contributo per i danni
oppure non diamo niente. In fondo, lo scopo della mozione era
quello di determinare e liquidare contributi per i danni subiti,
non possiamo modificare radicalmente le nostre finalità. Perciò la
mozione così formulata non è accettabile.
Ripeto ancora che entro il mese di ottobre il Consiglio voterà
una proposta di deliberazione concernente la liquidazione dei
contributi per i danni subiti dai coltivatori.
PRESIDENTE:
E' aperta la discussione. Qualcuno chiede la
parola?
Ha chiesto di parlare il Consigliere Martin. Ne ha facoltà.
MARTIN - (U.V.P.):
Per esprimere la mia
soddisfazione.
Ho avuto delle risposte esaurienti e aspettiamo soltanto di
avere in Consiglio questa proposta di liquidazione dei contributi
per venire incontro ai viticoltori che hanno avuto dei danni per la
grandine.
PRESIDENTE
: Altri intendono intervenire?
Ha chiesto di parlare il Consigliere Cout. Ne ha facoltà.
COUT - (P.C.I.):
Dai chiarimenti che sono venuti
dall'intervento dell'Assessore Marcoz, penso che tutta una serie di
questioni, che avevamo posto nella mozione, sono in parte superate
e in parte definite perché l'Assessore ci ha chiarito come intende
intervenire la Giunta.
Modifichiamo perciò la proposta che volevamo fare e chiediamo
che con questa mozione si voti un deliberato che impegni la Giunta
regionale a presentare entro il mese di ottobre il piano dei
contributi regionali a favore delle aziende colpite.
PRESIDENTE:
L'Assessore accetta la modifica proposta?
Allora, per chiarezza, vi ricordo che vengono soppressi i punti
l) e 2) e ad essi si sostituisce il seguente enunciato: "Presentare
entro il mese di ottobre il piano dei contributi regionali a favore
delle aziende colpite".
Do quindi lettura della mozione cos. modificata.
MOZIONE
Constatati i gravi danni provocati alle coltivazioni
dall'eccezionale grandinata che ha colpito nella notte del 30
luglio scorso i Comuni di Hône, Bard, Donnas, Pont-Saint-Martin e
Perloz;
Ravvisata la necessità di rilevare al più presto l'entità dei
danni, diversi a seconda delle zone, nel modo più giusto e più
equo;
Ritenuto indispensabile un intervento finanziario della
Regione, utilizzando i fondi della legge statale n. 590 del 1981,
per le calamità naturali, al fine di coprire i danni effettivi
subiti, soprattutto dai viticoltori in un anno in cui il raccolto
si preannunciava molto buono;
IL CONSIGLIO REGIONALE
DELIBERA
di impegnare la Giunta regionale a presentare entro il mese
di ottobre il piano dei contributi regionali a favore delle
aziende colpite.
PRESIDENTE
: Metto in approvazione la mozione testè
letta:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità.
PRESIDENTE:
Passiamo alla trattazione dell'oggetto
isoritto al n. 46 dell'ordine del giorno.
Si tratta di una mozione a cui si abbinano, poiché trattano lo
stesso argomento, gli oggetti iscritti ai nn. 13, 15 e 19
dell'ordine del giorno che sono tre interpellanze. Anche in questo
caso vale quanto ho detto per il precedente argomento trattato.
Ritengo di non poter rinviare l'interpellanza iscritta al punto 19
dell'ordine del giorno alla presenza del Consigliere Minuzzo, oggi
assente.
