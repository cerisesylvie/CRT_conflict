Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 246 del 16 dicembre 1988 - Resoconto
OGGETTO N. 246/IX - VENDITA DI TERRENI SITI IN COMUNE DI
CHATILLON A FAVORE DEL SIGNOR VIGNA DOCCHIO PIERO E COSTITUZIONE DI
UNA SERVITU' DI PASSAGGIO. INTROITO DI SOMMA. DELEGA ALLA
GIUNTA.
PRESIDENTE: Do lettura del testo della delibera:
IL CONSIGLIO
visto il parere della I° Commissione consiliare permanente;
DELIBERA
1°) di approvare la vendita al Signor Vigna Docchio Piero, per
il prezzo di lire 8.100.000 (ottomilionicentomila) dei terreni siti
in Châtillon e censiti al C.T. di detto Comune come segue:
PARTITA N. 6807
F. 43 n. 14 are 1, 22
F. 43 n. 15 are 2, 02
2 °) di approvare la costituzione di una servitù di passaggio
per il prezzo di lire 200.000 (duecentomila) a carico del fondo di
proprietà regionale sito in Comune di Châtillon e censito al C.T.
di detto Comune al F. 43 n. 151 e a favore del fondo di proprietà
del Signor Vigna Docchio Piero, sito in Comune di Châtillon e
censito al C.T. di detto Comune al F. 43 n. 11.
La servitù di passaggio sarà costituita su una striscia di
terreno della larghezza di 2 metri e della lunghezza di circa 20
mt. lungo la strada vicinale del Plan Pissin, a partire dalla
biforcazione (spigolo nord del terreno) visibile nella planimetria
allegata sotto la lettera "A" al presente provvedimento,
costituendone parte integrante.
3°) di introitare la somma di lire 8.100.000
(ottomilionicentomila) quale corrispettivo della vendita, al
capitolo 10200 del bilancio preventivo della Regione per l'anno
1988 ("Provento vendite beni immobili") e lire 200.000
(duecentomila) quale corrispettivo della costituzione della servitù
di passaggio al capitolo 08600 del bilancio preventivo della
Regione per l'anno 1988 ("Canoni di locazione di terreni e
fabbricati").
4°) di onerare il Signor Vigna Docchio Piero delle spese di
stipulazione registrazione e trascrizione dell'atto conseguente al
presente provvedimento e di ogni altra spesa accessoria, ad
esclusione della INVIM, a carico per legge della parte
venditrice.
5°) di conferire al Presidente della Giunta od eventualmente, in
caso di delega all'Assessore regionale che interverrà alla
stipulazione dell'atto conseguente al presente provvedimento la
facoltà di autorizzare l'inserzione nello stesso delle precisazioni
rettifiche ed aggiunte che il Notaio riterrà necessarie per il
perfezionamento del rogito.
6°) di delegare alla Giunta regionale l'adozione di un
successivo provvedimento per l'approvazione e la liquidazione della
spesa relativa al pagamento dell'imposta sull'incremento di valore
degli immobili.
PRESIDENTE:
Ha chiesto di parlare il Presidente della
Giunta Rollandin, ne ha facoltà.
ROLLANDIN (U.V.):
Je crois que les deux problèmes, tant
l'objet que nous sommes en train d'examiner que le suivant doivent
être examinés ensemble, étant donné que le premier prévoit la
possibilité de la vente conséquente, car il y a la "rinuncia ad
esercitare il diritto di retrocessione ex art. 60 legge 2359/1865
su un terreno sito in Châtillon''. Il s'agit d'un terrain qui avait
été prévu au moment de la construction de l'autoroute et donc qui
avait été utilisé par la S.A.V.. En renonçant à cette option, il y
a la possibilité de prévoir la vente du terrain en question à M.
Vigna Docchio.
PRESIDENTE:
Pongo in votazione la delibera in oggetto:
ESITO DELLA VOTAZIONE
Presenti votanti e favorevoli: 27
Il Consiglio approva all'unanimità
