Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2728 del 7 novembre 1991 - Resoconto
OGGETTO N. 2728/IX Acquisto di terreni siti in Comune di
Doues.
Presidente
Do lettura della proposta di
deliberazione iscritta al punto 30 dell'ordine del giorno.
Deliberazione Il Consiglio
- visto il parere della II Commissione consiliare permanente
delibera
1°) di approvare l'acquisto, per il prezzo a corpo di Lire
24.800.000 (ventiquattromilioniottocentomila), del terreno sito in
Comune di Doues, di proprietà del signor Emilio Brédy, distinto al
Catasto Terreni al Foglio 17 con le particelle n. 1, 2 e 169;
2°) di approvare ed impegnare la spesa complessiva di Lire
24.800.000(ventiquattromilioniottocentomila), con imputazione al
capitolo 35060 del bilancio di previsione della Regione per l'anno
1991 ("Spese per l'acquisto di beni patrimoniali - L.R. 19 aprile
1985, n. 12, L.4. 29 maggio 1989, n. 26") che presenta la
necessaria disponibilità;
3°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento dell'immobile di cui si tratta
e, in particolare, per la designazione del Notaio rogante, per la
liquidazione delle relative spese, nonché per gli eventuali
accertamenti circa la consistenza, l'intestazione catastale e
l'esatta superficie dell'immobile da acquisire.
Presidente
Ha chiesto la parola il Presidente
della Giunta, Bondaz; ne ha facoltà.
Bondaz (DC)
Si tratta dell'acquisto di un modesto
appezzamento di terreno, per l'esattezza di 1304 metri quadri, per
ampliare la proprietà regionale destinata alla realizzazione di un
caseificio. L'importo richiesto è stato valutato positivamente dai
nostri periti.
La Giunta chiede al Consiglio di approvare la proposta di
deliberazione in oggetto.
Presidente
Nel dichiarare aperta la discussione, ricordo
che alla deliberazione è allegato il parere favorevole espresso
all'unanimità dalla II Commissione consiliare.
Ha chiesto la parola il Consigliere Perrin; ne ha facoltà.
Perrin (UV)
Je voudrais simplement savoir à quel
point est le dossier concernant la construction de la fromagerie de
Doues.
Presidente
Ha chiesto la parola l'Assessore
all'agricoltura, forestazione e risorse naturali, Lanièce; ne ha
facoltà.
Lanièce (DC)
La questione del caseificio è giunta
quasi in porto. Con l'acquisto di questo piccolo pezzo di terreno
possiamo appaltare i lavori, perché il progetto esecutivo è già
definito.
Presidente
Se nessuno chiede la parola, pongo in
votazione la proposta di deliberazione in oggetto.
Esito della votazione.
Presenti, votanti e favorevoli: 29
Il Consiglio approva all'unanimità.
