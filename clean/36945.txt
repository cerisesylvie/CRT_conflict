Classificazione
AGRICOLTURA
COMMERCIO
Fiere, mostre e mercati



Oggetto del Consiglio n. 830 del 5 novembre 2014 - Resoconto
OGGETTO N. 830/XIV - Interrogazione a risposta immediata:
"Partecipazione dell'Assessorato dell'agricoltura alla
manifestazione del Salone del gusto di Torino".
Presidente
- La parola al collega Grosjean.
Grosjean (UVP)
- Bonjour à tous.
Siamo ad una settimana, quindici giorni dalla grande
manifestazione del
Salone del gusto-Terra Madre
di Torino e,
purtroppo, sono qui a segnalare o a ribadire tutta una serie di
problematiche che sono emerse in modo molto evidente sui giornali,
sulla stampa locale. Bene, Assessore Testolin, momenti di
visibilità per la Regione Valle d'Aosta...soprattutto in un
contesto come il
Salone del gusto
di Torino, una città che è
alle porte di Aosta, e credo sia anche uno dei primi bacini
turistici per la nostra regione...non va sottovalutato. La scelta
di partecipare risale ad una delibera del mese di maggio, ma
operativamente credo che vi siete mossi un po' in ritardo, perché i
produttori - almeno per quello che mi riguarda, quello che ho
potuto verificare direttamente - sono stati contattati a metà
ottobre, quindi qualche giorno prima. La scelta poi di affidare la
gestione dello
stand
ad alcune associazioni, ma soprattutto
la scelta di limitare la partecipazione dei prodotti, delle
tipologie di prodotti credo sia assolutamente sua. In un contesto
come il
Salone del gusto
, dove lei (o chi le ha preparato la
delibera) ha scritto:
"evidenzio che il Salone del gusto,
manifestazione biennale, che nasce nel 1996 con lo scopo di
valorizzare i piccoli produttori e i cibi artigianali di qualità, e
che nell'ultima edizione..."
, bla, bla, bla, sotto mi ha poi
scritto:
"provvederà l'Ufficio promozione del Dipartimento
agricoltura, che ha quantificato le spese e tutto"
. Io
domenica, viste le polemiche apparse sui giornali nei giorni
precedenti e visto che è un argomento che mi interessa
particolarmente, sono voluto andare giù a vedere. Effettivamente
con le sue scelte non si poteva far meglio, la vetrina era limitata
a due prodotti su quattro, perché le scelte che lei ha fatto non
hanno "risposto"...due DOP erano presenti, però lei ha lasciato a
casa tutti i piccoli produttori che fanno cibi artigianali di
qualità: parlo di tutte le piccole aziende che fanno agricoltura,
cioè lavorano il terreno. Lei ha fatto la scelta di far partecipare
aziende che con il territorio sovente hanno poco a che fare e che
poi non erano neanche presenti, facendo fare una meschina figura
alla Valle d'Aosta, quindi aspetto delle risposte.
Presidente -
La parola all'Assessore Testolin, chiedo
ancora una volta il rispetto un po' di quelle che sono le
situazioni e il richiamo alle persone. Grazie.
Testolin (UV)
- Grazie Presidente.
Sapevo che lei era stato presente, anche perché era uno dei
partecipanti, insomma, a quelli che erano i prodotti che erano
stati presentati al
Salone del gusto
, so della sua presenza
nella giornata di domenica al di là del fatto che io non ci fossi
stato. Ringrazio comunque per permettere una risposta a questo
tema, che sicuramente non ha fatto onore a quelle che sono le
attività messe in campo negli ultimi anni e nelle ultime
manifestazioni da parte della nostra Regione. Tengo però comunque a
sottolineare un paio di aspetti, come all'atto della decisione
ufficiale, assunta proprio con la delibera del mese di aprile,
avessimo ritenuto che evidentemente la presenza della Valle d'Aosta
al
Salone del gusto
fosse un evento di forte richiamo e
fosse doverosa e necessaria la nostra presenza, così come
sottolineato anche da
Slow Food
, che più volte ci aveva così
contattato perché la Valle d'Aosta fosse presente al
Salone del
gusto
sia per la recente storia della manifestazione che ci
aveva visti presenti fin dalla prima edizione, sia in ragione della
vicinanza geografica, così com'è stato sottolineato, tra Aosta e
Torino.
Com'è accaduto per altre manifestazioni, purtroppo, si sono resi
necessari importanti tagli ai budget ai quali si era abituati,
anche il
Salone del gusto
in questo senso non ha fatto
eccezione. Per completezza di informazione, si segnala che la
presenza della Regione Autonoma Valle d'Aosta alla manifestazione è
stata effettuata con un investimento di 18 mila euro più IVA per
uno
stand
di quarantotto metri quadrati, a fronte di una
proposta iniziale per lo
stand
di 154 metri quadrati che
sarebbe costato circa 45 mila euro più IVA.
Avendo deciso di partecipare al Salone con un
format
dunque decisamente più contenuto rispetto al passato, sarebbe stato
difficoltoso sistemare in quarantotto metri quadrati tutti i
prodotti enogastronomici della nostra regione e si è quindi optato
per una scelta, che può anche non essere condivisa,
assolutamente...per un criterio di selezione, andando a scegliere
le produzioni DOP e DOC, destinate quindi all'esposizione anche dei
vini DOC della Valle d'Aosta, puntando alla vendita del prodotto e
non solo alla sua promozione; quindi coinvolgendo, com'è stato
detto, anche delle associazioni sul territorio che potessero
supportare questo tipo di approccio.
La scelta di puntare sulla valorizzazione delle DOP e delle DOC
del territorio valdostano aveva già peraltro caratterizzato diverse
iniziative dell'Assessorato, basti pensare al
Salon de
l'agriculture
di Parigi, tenutosi dal 22 febbraio al 2 marzo
del 2014, piuttosto che al
Marché vert Noël
, che si era
tenuto dal 29 novembre 2013 al 6 gennaio 2014, eventi che avevano
avuto un ottimo riscontro sia da parte del pubblico, sia da parte
dei produttori. Evidentemente, in una situazione che poteva essere
gestita con più efficacia, anche le strutture assessorili potevano
operare diversamente. Bisogna ammettere che in alcune fasi
organizzative, quali il contatto con i produttori, oltre che nel
cuore stesso del salone, è mancata per vari motivi l'impronta
dell'Assessorato, impronta che solitamente caratterizzava...che
caratterizza la nostra presenza ad eventi di questo tipo. Per le
prossime edizioni occorrerà sicuramente fare delle riflessioni
diverse prima di decidere l'eventuale presenza ad un Salone,
considerando preventivamente e in modo più accurato la reale
disponibilità delle aziende private che potrebbero essere
interessate alla partecipazione, condividendo e valutando con le
stesse anche la ripartizione dei costi di allestimento e gestione
degli spazi espositivi, così com'è avvenuto in altre
manifestazioni, al fine di avere in questo modo probabilmente una
presenza più partecipata e condivisa sotto tutti i profili: da
quello economico e organizzativo, da quello espositivo e
promozionale a quello commerciale. Questo quindi è un po'
l'auspicio che possiamo trarre da questa situazione non positiva,
delle tracce per fare meglio nel futuro. Grazie.
Presidente -
La parola al collega Grosjean.
Grosjean (UVP) -
Sì, per fortuna, avevamo solo
quarantacinque metri, perché erano mezzi vuoti, ne avessimo avuti
di più, veramente sarebbe stato ancora peggio. Partecipare al
Salone del gusto
di Torino alle porte della stagione
invernale senza un dépliant, senza una proposta turistica, senza
niente di istituzionale mi sembra veramente molto drammatico. Credo
anche che, per quanto riguarda l'allestimento dello
stand
, i
vari magazzini dei vari Assessorati della Regione dispongano di
materiale un po' più recente, un po' più presentato...veramente
quella fontina di plastica poggiata su un
doil
grida
vendetta, cioè è veramente pietoso! Mi fa quindi piacere che lei
abbia ribadito che forse, prima di decidere se partecipare o meno
alle manifestazioni, sarebbe opportuno coinvolgere il mondo
produttivo; io credo che questa sia sempre stata la base. Voglio
però ribadirle, Assessore, che le DOP non sempre sono la vera
agricoltura, c'è la frutticoltura, ci sono tutte le aziende
ortofrutticole e stanno venendo fuori le aziende che producono
patate, che producono cavoli, che producono tante verdure, che le
trasformano, ci sono aziende che lavorano sul biologico, per quelle
non c'è mai nessuna attenzione, avevano chiesto un piccolo aiuto
per partecipare come associazione al
Sana
di Bologna - io
glielo avevo già detto una volta -, è stato loro negato, dove
avrebbe partecipato veramente la gente che si sporca le mani con la
terra...cioè non ci si sporca le mani con la terra, ma è gente che
si consuma le mani con la terra. Lei, Assessore all'agricoltura,
quindi pensi anche alla gente che lavora il territorio.
Presidente -
Grazie. Punto 4 all'ordine del giorno.
