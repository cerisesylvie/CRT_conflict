Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 287 del 2 dicembre 1971 - Resoconto
OGGETTO N. 287/71 - Disegno di legge regionale concernente:
"Concessione di garanzia fideiussoria della Regione presso istituti
di credito per la concessione di fido bancario a favore del
Consorzio agrario regionale di Aosta - Società cooperativa in
liquidazione coatta amministrativa. Rilievi del Presidente della
Commissione di Coordinamento. Modificazione al disegno di legge
regionale.
Maquignaz
(D.P.)
- Il Provvedimento in oggetto è
già stato approvato nella seduta del 7 ottobre 1971, il Presidente
della Commissione di Coordinamento ha fatto dei rilievi, circa
questo progetto di legge, che si possono riassumere in questo; "si
rinvia non vistata, la legge regionale indicata in oggetto, in
quanto la copertura della spesa non può ritenersi adeguatamente
garantita dalla riscossione dei crediti verso il Consorzio, dato
che detto Consorzio si trova in stato di liquidazione coatta". Si
propone quindi di accogliere la proposta del Presidente della
Commissione di Coordinamento con un emendamento. Un'aggiunta
all'art. 1 - anzi qui, pregherei, nell'allegato risulta l'aggiunta
all'art. 2 invece l'aggiunta viene fatta all'art. 1 - di aggiungere
il seguente nuovo comma: "il finanziamento ottenuto con la garanzia
fideiussoria della Regione non può essere utilizzato per il
pagamento di debiti risultanti dallo stato passivo del Consorzio
agrario in liquidazione, depositato presso il Tribunale di
Aosta".
Inoltre, è previsto anche di estendere questo provvedimento per
l'anno 1972, in quanto che prima che il provvedimento sia
approvato, è l'esercizio di 5 mesi, andiamo nell'esercizio 1972,
quindi i relativi emendamenti sono agli articoli 5, 6 e 7 per
quanto concerne l'estensione di questi pagamenti anche
nell'esercizio 1972.
Fosson
(U.V.)
- Noi siamo d'accordo sulla
questione, avevamo manifestato sia in Commissione, sia in
Consiglio, avevamo manifestato, avevamo approvato la proposta
manifestando quelle date perplessità sulla questione della garanzia
che potevamo avere dal Consorzio e quindi l'avevamo detto, ci sono
questi rilievi del Comitato di Coordinamento, si propone di fare
queste modifiche all'articolo e già la modifica a noi negli
allegati che abbiamo, è già all'art. 1 quindi va bene, quindi io
non so anche con queste assicurazioni, anche questa nuova
formulazione, quale garanzia maggiore potremmo avere. Noi aderiamo
a quella richiesta fatta dal Comitato di Coordinamento e vuol dire
che faremo sempre una prova anche in questo campo, le perplessità
che avevamo in passato non sono completamente sparite, però
senz'altro votiamo questo provvedimento ed è logico che, siccome
andiamo oramai nel 1972, si debba mettere anche sul 1972.
Montesano (P.S.D.I.)
- Allora io prego l'Assessore
Maquignaz di indicare poi articolo per articolo, gli emendamenti,
semmai di leggerli se non sono già trascritti qui
sull'allegato.
Allora art. 1. Il Consiglio approva.
Art. 2. Il Consiglio approva.
Art. 3. Il Consiglio approva.
Art. 4. Il Consiglio approva.
Art. 5. Il Consiglio approva.
Art. 6. Il Consiglio approva.
Art. 7. Il Consiglio approva.
Art. 8. Il Consiglio approva.
Si passa alla votazione e scrutinio segreto.
Votazione: presenti: trentuno, votanti: trentuno, maggioranza:
sedici, favorevoli: trenta, contrari: uno. Il Consiglio
approva.
Allora si dovrebbe passare alle ratifiche e deliberazioni di
Giunta che sono solo due, mi pare. Ah, sono tre, più due
distribuite adesso. Facciamo subito le approvazioni di queste
ratifiche, poi ritorniamo indietro all'argomento...
