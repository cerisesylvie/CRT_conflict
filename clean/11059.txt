Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2072 del 23 aprile 1991 - Resoconto
OGGETTO N. 2072/IX Concessione al Comune di Lillianes di un
contributo di lire 77.000.000 inerente alle spese da sostenere per
il rifacimento del tetto dell'edificio comunale.
Presidente
Do lettura del testo della delibera:
Deliberazione Il Consiglio regionale
delibera
- di approvare la concessione al Comune di Lillianes di un
contributo di lire 77.000.000 (settantasettemilioni) nelle spese
per i lavori di rifacimento del tetto dell'edificio comunale, pari
al 70% delle spese stesse;
- di impegnare la somma di lire 77.000.000
(settantasettemilioni) con imputazione al Capitolo 20720 del
bilancio preventivo della Regione per l'anno 1991 "Contributi ai
Comuni in spese di investimento straordinarie ed imprevedibili e
comunque a carattere eccezionale", che presenta la necessaria
disponibilità;
- di stabilire che alla liquidazione del contributo di cui si
tratta provveda, anche a rate ed ai sensi dell'art. 58 della legge
regionale 90/1989, il competente Ufficio dell'Assessorato LL.PP.,
fino alla concorrenza del 70% della spesa effettivamente sostenuta
e documentata da regolare contabilità, per un importo comunque non
superiore a quello concesso.
Presidente
Pongo in votazione la delibera in
oggetto.
Esito della votazione
Presenti, votanti e favorevoli: 31
Il Consiglio approva all'unanimità
