Classificazione
DEMANIO E PATRIMONIO REGIONALE



Oggetto del Consiglio n. 1339 del 25 maggio 2005 - Resoconto
OGGETTO N. 1339/XII - Disegno di legge: "Modificazioni alla
legge regionale 10 aprile 1997, n. 12 (Regime dei beni della
Regione Autonoma Valle d'Aosta), da ultimo modificata dalla legge
regionale 20 gennaio 2005, n. 1".
Articolo 1
(Modificazione all'articolo 10)
1. Al primo periodo del comma 4 dell'articolo 10 della legge
regionale 10 aprile 1997, n. 12 (Regime dei beni della Regione
autonoma Valle d'Aosta), come sostituito dall'articolo 2 della
legge regionale 22 marzo 2000, n. 8, sono aggiunte, in fine, le
seguenti parole: "o abbia ad oggetto la locazione di beni destinati
ad attività industriale o artigianale, previa valutazione positiva,
in tal caso, da parte delle strutture regionali competenti in
materia di industria o di artigianato, del progetto imprenditoriale
presentato dai richiedenti".
Articolo 2
(Modificazione all'articolo 13)
1. Dopo il comma 8 dell'articolo 13 della l.r. 12/1997, come
sostituito dall'articolo 4 della l.r. 8/2000, è inserito il
seguente:
"8bis. L'alienazione di beni gravati da diritto di superficie
costituito ai sensi dell'articolo 16, comma 2, è preceduta da
trattativa privata con i soggetti titolari del diritto, previo
parere favorevole delle strutture regionali competenti in materia
di industria o di artigianato e previa perizia di stima redatta
secondo le modalità di cui all'articolo 18.".
Articolo 3
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Président - La parole au rapporteur, le Conseiller Fiou.
Fiou (GV-DS-PSE) - La legge regionale n. 12 del 10 aprile 1997
(da ultimo modificata dalla legge regionale n. 1 del 20 gennaio
2005) che disciplina il regime dei beni della Regione, all'articolo
10 tratta di affitto, locazione e comodato di beni appartenenti al
patrimonio disponibile della Regione. Al comma 3 del suddetto
articolo 10 individua le procedure per i contratti di locazione e
di affitto che possono essere conclusi a seguito di trattativa
privata preceduta da idonei avvisi pubblici. Al comma 4 precisa
invece che
"È consentito il ricorso alla trattativa privata
senza pubblicazione di avvisi ove sussistano motivate ragioni,
ovvero quando il contratto abbia luogo a favore di enti
pubblici".
L'articolo 1 del disegno di legge in esame propone
di aggiungere a questo punto del comma 4
"... o abbia ad oggetto
la locazione di beni destinati ad attività industriale o
artigianale, previa valutazione positiva, in tal caso, da parte
delle strutture regionali competenti in materia di industria o di
artigianato, del progetto imprenditoriale presentato dai
richiedenti".
Si amplia così la possibilità di locazione con
trattativa privata senza pubblicazione di avvisi a questa nuova
categoria di beni.
L'articolo 13 (sempre della legge regionale n. 12 del 10 aprile
1997 e modifiche successive) tratta dell'alienazione dei beni
immobili del patrimonio regionale disponibile. L'articolo 2 del
disegno di legge in esame propone di inserire, dopo il comma 8 del
citato articolo 13, comma che indica le procedure per l'alienazione
dei beni immobili adibiti ad attività industriale o artigianale, il
seguente comma 8 bis:
"L'alienazione di beni gravati da diritto
di superficie costituito ai sensi dell'articolo 16, comma 2, è
preceduto da trattativa privata con i soggetti titolari del
diritto, previo parere favorevole delle strutture regionali
competenti in materia di industria o di artigianato e previa
perizia di stima redatta secondo le modalità di cui all'articolo
18".
Questa aggiunta ha lo scopo di chiarire la corretta
gerarchia dei diritti in caso di alienazione di beni immobili del
patrimonio regionale disponibile.
Mi pare che le modifiche che vengono proposte siano chiare e
limitate, non mettano in discussione la sostanza della legge che
andiamo a modificare. L'articolo 3 del disegno di legge in
discussione reca semplicemente la dichiarazione di urgenza.
Président - Je déclare ouverte la discussion générale. S'il n'y
a pas de collègues qui souhaitent intervenir, je ferme la
discussion générale.
Nous passons à l'examen du texte, je rappelle que la IIe
Commission a donné son avis favorable à l'unanimité.
Je soumets au vote l'article 1er:
Conseillers présents et votants: 27
Pour: 27
Le Conseil approuve à l'unanimité.
Président - Je soumets au vote l'article 2:
Conseillers présents et votants: 27
Pour: 27
Le Conseil approuve à l'unanimité.
Président - Je soumets au vote l'article 3:
Conseillers présents et votants: 27
Pour: 27
Le Conseil approuve à l'unanimité.
Président - Je soumets au vote la loi dans son ensemble:
Conseillers présents et votants: 28
Pour: 28
Le Conseil approuve à l'unanimité.
