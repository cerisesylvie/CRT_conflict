Classificazione
TURISMO E INDUSTRIA ALBERGHIERA



Oggetto del Consiglio n. 122 del 25 settembre 2013 - Resoconto
OGGETTO N. 122/XIV - Interpellanza: "Partecipazione della
Regione Valle d'Aosta all'Expo 2015 di Milano".
Président -
Pour l'illustration, la parole à la collègue
Certan.
Certan (ALPE)
- Merci.
Avevamo indirizzato quest'interpellanza all'Assessore competente
- quello al turismo? quello alle attività produttive? o quello
all'agricoltura? possono essere tutti Assessori competenti -, in
realtà poi il Presidente Rollandin ha già in parte risposto anche
nel week-end passato sui giornali alla nostra interpellanza, quindi
consideriamo che essa cada proprio a fagiolo. In Consiglio
regionale mi pare che non si sia più trattato quest'argomento da un
anno e mezzo, però, se nell'ambito della Conferenza delle Regioni,
come ci ha detto questa mattina, ne avete parlato, credo che sia,
insomma, di attualità.
Droits du seigneur
a parte, veniamo a "l'Expo 2015", che
è senza dubbio un interessante evento, si terrà a Milano nel 2015
appunto ed è una delle maggiori manifestazioni programmate che
tocca diversi settori: settore agricolo, produttivo, commerciale,
ma anche - credo - quello turistico, culturale e mi pare di capire
anche occupazionale. Il tema centrale: "Nutrire il pianeta, energie
per la vita" è poi particolarmente importante, il ventaglio che
offre su alimentazione, mancanza di cibo in alcune parti del mondo,
educazione alimentare, tematica degli OGM, prodotti penso anche a
chilometro zero...sono sicuramente temi importanti per la Valle
d'Aosta e che la Valle d'Aosta dovrebbe già padroneggiare
perfettamente.
Mentre mi permetto di interpretare le dichiarazioni postume alla
nostra iniziativa del Presidente e dell'Assessore Marquis: mi
sembrano ancora solo e sempre delle opportunità, mi pare di capire
non ci sia ancora niente di concreto, ma delle
opportunità...riprendo citando:
"un'occasione per rilanciare lo
sviluppo in Valle d'Aosta, per orientare le azioni
amministrative"
, ma di concreto forse non è ancora stato
avviato nulla. Ecco, il nostro auspicio, l'obiettivo
dell'interpellanza va nel senso della collaborazione ed è di capire
quali siano concretamente le opportunità, opportunità evidenziate
da parte dell'Associazione industriali, Confindustria nel 2011. Al
di là delle belle parole anche dell'Assessore Marguerettaz - sono
andata a rileggerle -, che, rispondendo, a febbraio 2012 in aula
affermava:
"sarà in quest'ambito che nel prossimo futuro sarà
avviato...quanto necessario per concretizzare la partecipazione
della Valle d'Aosta all'Expo 2015..."
e
"la Regione ha
intrapreso con la dovuta tempestività le azioni
necessarie"
...ecco, noi ci chiediamo solo quali siano state, se
potete renderci edotti, insomma, su queste azioni. In particolare,
al punto uno ci riferiamo all'impegno di spesa: se è già stato
fatto, se l'avete previsto nel prossimo bilancio, se sarà ancora il
Bureau international des expositions, come ipotizzava qualche anno
fa l'Assessore, ad occuparsene, oppure si delegherà alla
Chambre
attraverso...non so, un piano operativo annuale,
come già mi pare convenzionato per altre iniziative, oppure non so,
chi lo sa...magari se anche CVA è interessata a questo, chiedo
lumi.
Punto 3. Abbiamo appreso dalle sue comunicazioni che ha trattato
in Conferenza dei servizi Stato-Regione la questione, non so
quand'è? sarà stato adesso? questa settimana? anche a luglio mi
pare ci fosse già stata un'importante riunione con il Presidente
della Regione Lombardia Maroni e le Regioni e allora chiedevamo se
qualcuno qualche responsabile valdostano aveva partecipato e aveva
seguito...sta seguendo questo punto.
Punto 4. Visto che sugli organi di stampa...si parlava, sono
cioè apparsi dei suggerimenti su come fare impresa in Valle
d'Aosta, come favorire la crescita dell'occupazione soprattutto per
i giovani, ma non solo, vorremmo una risposta più precisa su quali
idee ha la Giunta visto che ormai il prossimo futuro credo sia
arrivato. Chiedo quindi se ha intenzione anche di coinvolgere la IV
Commissione, che credo sia la Commissione forse più competente, ma
forse anche la II per quanto riguarda insomma la programmazione del
bilancio...e credo anche tutto l'intero Consiglio, poiché - ripeto
- ritengo che quella dell'Expo 2015 sia un'occasione sicuramente
anche per la Valle d'Aosta. Grazie.
Président
- Merci. Pour la réponse, la parole au
Président Rollandin.
Rollandin (UV)
- Sì, grazie.
Come avevo anticipato nelle comunicazioni - e ringrazio la
collega per aver voluto riprendere il tema dell'Expo -, c'è stato
giovedì scorso un incontro con la cabina di regia che è stata
creata a livello nazionale, dove vi è la rappresentanza anche delle
Regioni, con i due Presidenti di Regione che fanno parte della
cabina di regia. Con quest'incontro si sanciva definitivamente il
via a quelle che sono le azioni necessarie da attivare a livello
regionale, e anche poi comunale, per cercare di non perdere altro
tempo tenuto conto che, di fatto, il 2015 è molto vicino e siamo
due anni in ritardo rispetto a quella che è la programmazione
prevista. In quest'incontro è stata riproposta la pianta
dell'organizzazione dell'Expo a Milano: la politica del cardo, cioè
della presenza di tutte le Regioni con uno spazio uguale e con
un'esigenza fondamentale di non fare una ripartizione secca di
quelli che saranno gli argomenti Regione per Regione, ma di creare
un raccordo tra quelle che sono le attività, indipendentemente
dalla Regione interessata. Non fare solo ognuna il proprio
mercatino per quest'esposizione. Ovvio ci sarà anche questo, ma in
un contesto giustamente più ampio ed allargato. Naturalmente
c'erano anche, nella cabina di regia, il responsabile del
Padiglione Italia, Marco Balich, il professor Bonomi e il
Presidente del Censis Giuseppe De Rita, che ne hanno illustrato la
filosofia. Non ho qui il tempo di riprendere tutti i temi. Sono
naturalmente disponibile eventualmente ad andare in Commissione ad
illustrare quelle che sono le parti principali.
Venendo alla sostanza, che credo sia poi quello che interessava
anche a voi e che interessa un po' a tutti...e che è il capire come
le Regioni saranno coinvolte, qual è l'impegno e come si potrà
attivare un meccanismo per rendere solido e soprattutto durevole
l'effetto dei sei mesi che sarà l'attività vera dell'Expo di
Milano. Tutto però ha un prima e un dopo, un prima nel senso che la
fase preparatoria, già in questi giorni c'è qualcuno che si muove
in questo senso, in più devo dire che, per questi raccordi
ulteriori con la cabina di regia, ci sono degli incontri specifici
con una ripartizione del territorio che è stata fatta in un certo
modo. Per quanto ci riguarda, noi siamo inseriti in un discorso del
nord-ovest: Valle d'Aosta, Piemonte, Liguria e Lombardia. In
quest'ambito ci sarà già una prima riunione il 7 novembre ad Alba,
laddove si parteciperà come parte politica e parte tecnica, perché
il problema è sostanzialmente capire quali sono sulla base delle
indicazioni che ci sono state date...i settori di intervento,
partendo da un concetto molto forte che è quello, da una parte, del
vivaio; dall'altro, l'albero della vita. In questo si riassumono
l'ambiente, l'agricoltura, i prodotti, la cultura, l'economia, la
formazione, cioè in quest'ambito c'è quindi un coinvolgimento
totale di quelli che sono i singoli settori non solo produttivi,
ma, come dicevo, anche culturali e di ricerca. In quest'ambito la
spesa individuale di ogni Regione sarà di 300 mila euro per quella
che è la presenza nel padiglione che sarà previsto nel cardo con
quest'organizzazione.
Ci saranno poi eventualmente altre iniziative che vanno viste e
concordate nell'ambito di quello che è l'aspetto più generale ed è
per questo che nella domanda:
"qual è la struttura che coordina
la partecipazione all'Expo 2015"
. Questo verrà fatto con un
gruppo di lavoro che coinvolge non solo gli Assessorati, ma che
potrà coinvolgere anche la parte delle attività produttive esterne,
la Camera di commercio, come le associazioni, e potrebbe essere
visto anche insieme nell'ambito di quella che è la parte politica
del Consiglio, in modo da creare un punto di riferimento politico,
poi un punto di riferimento tecnico affinché si lavori per riuscire
a dare un aspetto di coralità nell'ambito di quello che viene
proposto, un prodotto che sia realizzato sia con le forze interne
che con le forze esterne. Non dimentichiamo che noi per
quest'appuntamento già nel tempo abbiamo cercato di mettere insieme
degli argomenti, anche senza sviluppare quella che sarà la traccia
che ci viene ulteriormente specificata, ma, sotto il profilo
culturale, naturalmente noi abbiamo degli aspetti che saranno
presentati, già avendo il materiale per poter entrare nel merito di
questi argomenti. Comunque, sotto quest'aspetto, quindi
l'organizzazione sarà di tipo corale, in modo da non avere una
dispersione di forze e soprattutto di avere la possibilità di
entrare in pieno in quella che è l'occasione.
Lei chiedeva anche se c'è stata una riunione il 1° luglio. Come
sa, eravamo tutti qui, quindi nessuno di noi c'era il 1°
luglio...invece dagli uffici del turismo sono andati, noi
chiaramente eravamo qui, ci perdonerà, ma non potevamo essere
assenti...ecco, perché non ci lasciate partecipare nemmeno alla
Conferenza dei Presidenti, non potevamo andare alla Conferenza
dell'Expo!
(interruzione di un Consigliere, fuori microfono)
E un conto è la rappresentanza politica, perché ci sono dei
momenti in cui le decisioni vengono e devono essere prese, un conto
è la decisione dei tecnici, quindi la decisione e la riunione è
stata quella dell'altro giorno, quella introduttiva e decisiva, in
cui si sono prese le indicazioni che le dicevo.
"Se sono state sentite le associazioni di categoria..."
:
come le ho detto, saranno sentite naturalmente con questa logica e
con questo spirito, in incontri dove verrà spiegato anche quelli
che sono i momenti determinanti di questo sviluppo, che parte
dall'esigenza di far emergere quella che è la forza che comunque il
Paese nel suo insieme ha, attraverso le realtà regionali, comunali,
tutto quello che fa sistema e cercando di uscire, da una parte, da
quella che è stata - così è stata chiamata dai responsabili - la
lunga deriva agricola, la lunga deriva del territorio, dall'altra
di arrivare all'evento "comunità territoriali" e alla
green
economy
, che non è in contrasto con la
green power
, ma
che invece si salda e si fonda. L'agricoltura non è in contrasto
con quella che è l'urbanizzazione, ma ci deve essere una saldatura
per proiettarsi... Questi sono i temi che sono stati in qualche
modo evocati e saranno trattati nelle prossime riunioni. Riteniamo
quindi, concordando con quella che era la sua presentazione, che
questo sia obiettivamente un appuntamento estremamente interessante
ed importante, che avrà degli effetti su tutti i settori.
Chiaramente gli effetti saranno proporzionali a quello che sapremo
fare per cercare di attrarre in questa zona anche quelle che sono
le questioni legate ad una posizione geografica che chiaramente ci
pone in contatto con delle realtà. La possibilità di utilizzarla
credo sia estremamente interessante; ecco, tutto questo, come dico,
potremo svilupparlo meglio nel momento in cui chiariremo i
contenuti di queste indicazioni. Grazie.
Président
- Pour la réplique, la parole à la collègue
Certan.
Certan (ALPE)
- Grazie Presidente.
Mi piace sentirla parlare di coralità, sa che, facendo parte di
una corale, apprezzo le tante voci diverse che si sincronizzano e
cercano di andare in una stessa direzione, quindi ha sfondato una
porta aperta e spero che anche su altri temi ci sia la voglia di
andare verso questa coralità. Guardi, noi siamo qua pronti e
seguiamo e cogliamo questo piccolo passaggio, faccia attenzione
però, staremo attenti!
Riguardo alle risposte, la ringrazio per aver fatto appunto
tutta la descrizione e per essere disponibile a venire in
Commissione. Io non so se in Consiglio si può chiedere al
Presidente della IV Commissione eventualmente di prevedere
quest'incontro o bisogna fare qualcos'altro, non so...il
Consigliere Isabellon saprà, da Presidente, fare i dovuti passaggi.
Perché credo che sia importante parlarne, perché - e vado nella sua
direzione proprio cogliendo la coralità di cui ha parlato - è
interessante andare a coinvolgere non solo la
Chambre
, ma,
diciamo, tutte, ma proprio tutte le associazioni che operano nel
campo dell'ambiente, del territorio, dell'agricoltura, e mi
permetto di dire anche tutte le categorie di agricoltori. Quando ho
letto (ci sono dei passaggi interessanti sempre presi dalla stampa,
cioè dalla
presse)
che secondo Rollandin c'è la possibilità
di valorizzare il settore agricolo...intendevo questo: il settore
agricolo è veramente il nostro centro, il nostro perno ed è
infilato sempre dappertutto, salvo che poi spesso non ha risorse,
quindi non può fare nulla... Chiedo quindi veramente un'attenzione
per questo mondo, che gli agricoltori vengano veramente coinvolti
in questo eventuale comitato, in questo gruppo corale, dove,
appunto, oltre alla parte politica, si tenga proprio conto anche di
quest'aspetto culturale.
L'altro passaggio - e vado a stuzzicare un po' forse l'Assessore
Marguerettaz...- è che mi pare che ci fosse, e l'ha fatto anche lei
questo passaggio, un interessante...lei dice 21 milioni di
visitatori provenienti da ogni angolo del globo che potrebbero
raggiungere la Valle d'Aosta, perché in meno di 90 minuti d'auto
dall'Expo la Valle d'Aosta è raggiungibile. Solo che mi immaginavo
la scena, provavo a farmi una rappresentazione di 21 milioni di
visitatori che arrivano da tutti gli angoli del globo, che sono
senza macchina chiaramente, e raggiungono in almeno sei ore la
Valle d'Aosta in treno e in aereo vanno a Roma se vogliono, ma non
qui, e quindi chiedo anche in quest'ambito che venga magari fatta
qualche riflessione. E non mi risponda per favore: "stiamo
predisponendo dei treni bimodali per l'Expo", ecco. Volevo però
dire che in questo senso c'è, ed è prevista, perché l'ho letto nei
documenti dell'Expo, anche proprio un'agevolazione riguardo proprio
a questa comunicazione veloce, legata poi anche alle altre vie di
comunicazione ciclabile, eccetera. Mi permetto di dire: proviamo a
cogliere quest'occasione e proviamo anche a sfruttarla. Grazie.
Presidente
- Grazie collega. Passiamo al punto 34
all'ordine del giorno.
