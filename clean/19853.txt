Classificazione
CASA DA GIOCO


Resoconto integrale del dibattito dell'aula
Oggetto del Consiglio n. 3034 del 19 febbraio 2003 - Resoconto
OGGETTO N. 3034/XI Eventuale acquisizione dell'Hotel Billia e di
aree adiacenti alla Casa da gioco e rilancio della stessa.
(Interpellanze)
Interpellanza A conoscenza delle difficoltà rilevate dalla
Finaosta e dalla Regione nell'acquisizione dell'H?tel Billia e
delle aree adiacenti alla Casa da gioco;
Rilevata l'importanza che riveste la salvaguardia dei posti di
lavoro per le oltre 161 unità lavorative, nonché l'eliminazione
dell'accerchiamento oggi esistente intorno al Casinò;
Preso atto delle difficoltà incontrate nel corso delle
trattative fra le parti, derivanti anche dalla fuga di notizie
messa in atto da parte di chi, forse, è interessato a che la
trattativa non si concluda nell'interesse della Regione;
Viste le pressioni dei lavoratori e delle organizzazioni
sindacali in difesa dei posti di lavoro;
il sottoscritto Consigliere regionale
Interpella
il Presidente della Regione per conoscere:
1) se la Giunta ha effettuato un approfondimento della relazione
negativa della Finaosta;
2) se effettivamente sussiste la possibilità di acquisire i beni
che sono determinanti per lo sviluppo della Casa da gioco e per
l'occupazione;
3) quali iniziative alternative la Giunta intende seguire,
qualora si rendano necessarie alla difesa dell'occupazione e
nell'interesse turistico della zona.
F.to: Beneforti
Interpellanza Premesso:
- che, il 9 settembre 2002, la Giunta regionale ha conferito un
incarico a Finaosta per la definizione dell'acquisizione del Grand
Hôtel Billia e degli altri immobili di proprietà del gruppo
Saav-Sitav;
- che, il 29 gennaio scorso, Finaosta ha formulato parere
negativo poiché non sussistono "i presupposti teorici necessari per
il perfezionamento della trattativa";
i sottoscritti Consiglieri regionali
Interpellano
il Presidente della Regione per sapere:
1) quali sono "i presupposti teorici necessari" che mancano per
il perfezionamento della trattativa;
2) quali sono gli intendimenti della Giunta regionale in
merito;
3) se l'ipotesi di affitto d'azienda dal gruppo Saav-Sitav
appare temporaneamente praticabile: in caso affermativo, entro
quale termine e secondo quali modalità si prevede di
concretizzarla.
F.to: Tibaldi - Frassy - Lattanzi
Interpellanza Vista la grave situazione occupazionale per il
personale del Grand Hotel Billia e il relativo sconcerto dei
sindacati;
Richiamate le affermazione del Presidente della Giunta inerenti
l'acquisizione del complesso immobiliare che "accerchia" la Casa da
gioco di Saint-Vincent, ivi compreso il Grand Hotel Billia;
Saputo della relazione di FINAOSTA SPA inerente l'eventuale
acquisizione del patrimonio immobiliare in Saint-Vincent della SAAV
SPA;
Ribadito che è indispensabile avere idee chiare sul futuro della
Casa da gioco per evitare una lenta agonia sia per il Grand Hotel
Billia che per lo stesso Casinò;
i sottoscritti Consiglieri regionali
Interpellano
la Giunta regionale per conoscere:
1) come intende muoversi per salvaguardare i livelli
occupazionali del Grand Hotel Billia;
2) qual è il piano aziendale della Casinò SPA per il rilancio
della Casa da gioco e i relativi tempi di attuazione.
F.to: Viérin M. - Piccolo - Lanièce - Comé
Président
Comme convenu, on passe à examiner les
points n° 15, n° 24 et n° 25.
La parole au Conseiller Beneforti.
Beneforti (PVA-cU)
Per quanto ci riguarda, abbiamo
riportato il "problema Hôtel Billia" in questa sede per fare il
punto della situazione, per conoscere, per quanto possibile, come
stanno le cose.
Abbiamo seguito la vicenda sui giornali locali tramite le
notizie forniteci anche dai rappresentanti sindacali interni
all'Hotel Billia e anche dai lavoratori interessati, che da mesi -
ma vorrei dire da anni - sono in agitazione, preoccupati di perdere
il loro posto di lavoro. Abbiamo appreso anche dei danni che
avrebbe creato all'iter delle trattative in corso la fuga di
notizie, in merito alle risultanze della perizia fatta da Finaosta
per conto della Regione. Abbiamo assistito, inoltre - almeno
tramite stampa - alle liti fra i soci della SAAV e della minaccia
di sequestri conservativi della Casa da gioco per debiti e impegni
- sembra - non mantenuti. Siamo anche a conoscenza di alcune sue
dichiarazioni, Presidente, che abbiamo appreso dagli organi di
informazione, come abbiamo appreso che i tempi si allungano per una
definizione del "problema Hôtel Billia". Ci siamo chiesti perché
sta accadendo tutto questo, e questo ce lo domandano persone che si
incontrano per strada, o che incontriamo, di questi tempi, per
ragioni elettorali, perché ci muoviamo e incontriamo la gente e
vengono fuori tutti i problemi esistenti. Ci domandano cosa c'è
dietro "l'affare Billia", visto che la Regione non potrà mai pagare
più del valore dell'immobile. Dal momento che siamo sempre stati
d'accordo perché venga eliminato l'accerchiamento esistente intorno
alla casa da gioco, abbiamo presentato questa interpellanza, che
pone tre domande, per riuscire a capire qualcosa di questa vicenda
direttamente dal Presidente.
Le domande sono note, perché sono scritte nell'interpellanza; mi
attendo solo delle risposte concrete e nello spirito con il quale
sono state formulate. Non penso che mi venga detto tutto, in certe
situazioni è impossibile anche pretenderlo perché vi sono rapporti,
trattative, eccetera, ma la Regione deve sapere uscire dal "cul de
sac" in cui è venuta a trovarsi. Mi auguro che ai grandi uomini a
cui è stata affidata la finanziaria valdostana non manchino le idee
per uscirne; ma devo dire anche che queste sono le conseguenze di
una gestione pubblica, voluta a tutti i costi dalla maggioranza
precedente e dalle forze politiche che la sostenevano, e che questa
maggioranza e questa Giunta stanno camminando sulla stessa strada.
Fino a ieri andava tutto bene, noi eravamo coloro che
strumentalizzavano tutto e tutti, eravamo gli uomini "di poca
fede", mi sono sentito dire che ero l'uomo del "tanto peggio, tanto
meglio", quando si parlava del pubblico-privato!
Avete fatto tutto come volevate voi, le due maggioranze di ieri
e la maggioranza di oggi, e la Giunta di ieri e la Giunta di oggi,
e oggi i risultati sono lì: ci troviamo in un "cul de sac", da cui
non sappiamo forse come uscire! Ci usciremo senz'altro, perché "le
vie del Signore sono infinite", però sono convinto che bisogna fare
anche molta fatica; mi auguro che il Presidente che è uomo accorto
e che segue da vicino tante cose - sappia uscire da questa
situazione perché bisogna eliminare l'accerchiamento e garantire il
posto di lavoro a 160 persone. Se vogliamo anche rilanciare il
casinò questo accerchiamento deve essere eliminato.
Mi riservo di aggiungere altre cose dopo la risposta del
Presidente, se sarà necessario.
Si dà atto che dalle ore 10,03 alle ore 10,05 presiede il
Vicepresidente Lattanzi.
Presidente
La parola al Consigliere Tibaldi.
Tibaldi (FI)
La nostra interpellanza porta in premessa
due date, che sono significative: la data del 9 settembre 2002,
data nella quale la "Giunta Viérin" ha conferito un preciso
incarico a Finaosta, incarico teso a definire l'acquisizione del
"Grand Hôtel Billia" e degli altri immobili di proprietà del gruppo
SAAV-SITAV, e poi la data del 29 gennaio scorso, data altrettanto
significativa, nella quale emergono le risultanze del lavoro svolto
da Finaosta; risultanze che sono di segno negativo, poiché il
gruppo di lavoro individuato da Finaosta formula un parere secondo
il quale non sussistono i presupposti teorici necessari per il
perfezionamento della trattativa, cioè dell'acquisizione vera e
propria.
A distanza di pochi mesi si esaurisce questa prima fase,
squisitamente tecnica, ma fase nella quale i consulenti di Finaosta
penso abbiano svolto con grande perizia le analisi del caso,
analisi tese a definire se ci sono questi presupposti; la risposta
è "no", non ci sono i presupposti! Dal momento in cui è scaturita
questa risposta, abbiamo sentito una sorta di "strano silenzio
politico" e, in particolare, mi riferisco al Presidente della
Regione. Con notevole determinazione e una certa enfasi, il 9
settembre, l'allora Presidente Viérin dava un indirizzo: quello di
rompere l'accerchiamento, quello di addivenire al completamento di
un complesso immobiliare che da tempo inibisce lo sviluppo della
casa da gioco; con non altrettanta determinazione assistiamo,
invece, a un silenzio del Presidente Louvin all'indomani di questo
parere negativo. Da qui la nostra interpellanza: cosa si vuole fare
del Grand Hôtel Billia? Si vuole sempre perseguire l'indirizzo
politico tracciato tempo fa, cioè di rompere questo accerchiamento,
di acquisire questi immobili, che inizialmente erano stati
classificati come essenziali allo sviluppo della casa da gioco, e
successivamente definiti come funzionali allo sviluppo della
stessa?
Ebbene, gli intendimenti della Giunta oggi non si conoscono, non
li conosciamo noi Consiglieri di opposizione, non li conosce -
presumo - neppure il gruppo SAAV-SITAV, con il quale si sta
cercando di interloquire; immagino che, forse, non li conosca
neppure la "Casinò S.p.A.", che si dovrebbe occupare dello sviluppo
e del rilancio - e anche qui si potrebbe aprire una parentesi
dolente -, tanto meno li conoscono i 151 dipendenti del gruppo che
sono impiegati presso il "Grand Hôtel Billia". Un "Grand Hôtel" che
ha caratterizzato la storia turistica, alberghiera e ricettiva
della nostra regione, un "Grand Hôtel" dal glorioso passato, cinque
stelle, che è stato sempre meta - anche di attrazione turistica - e
che, recentemente, è stato classificato come edificio storico. Il
suo Centro Congressi in alcuni anni è riuscito ad annoverare
presenze superiori alle 20.000 annue, oggi è lì che langue, è lì
che giace senza conoscere il suo futuro, e con lui giacciono e
attendono una risposta anche tutti i dipendenti!
Non è la prima interpellanza che il gruppo di "Forza Italia"
propone in questa sede sul futuro del "Grand Hôtel Billia". Più
volte abbiamo detto che l'acquisizione del "Billia", una volta
cessata la valenza della convenzione siglata nel 1996, è stata
affrontata con estremo ritardo, forse perché era ed è necessaria
una certa prudenza, ma comunque l'iniziativa del Governo arriva
decisamente in un momento tardivo; di conseguenza, oggi, la Regione
si trova scoperta nell'affrontarla. Che ne sarà di questo "Grand
Hôtel Billia"? Il "niet" di Finaosta immagino che abbia messo in
difficoltà lo stesso Presidente, il quale, più volte, nell'incontro
con le delegazioni sindacali prima della data del 29 gennaio, ha
espresso la sua fiducia e il suo ottimismo: fiducia ed ottimismo
che sentiremo dalle sue risposte se oggi permangono o meno.
Tutto sommato lei, Presidente, sa che è il perno di questa
operazione, perché in quell'area in cui insiste la casa da gioco,
c'è questo casinò che dipende, per il 99 percento, dai suoi
"desiderata", visto che lei è l'azionista di riferimento, e c'è il
"Grand Hôtel Billia", sul quale pende l'aspettativa di
un'acquisizione regionale. Quindi, alla fine, la decisione politica
somma è vostra, come Giunta, in particolare sua come Presidente, ma
è una decisione politica che stenta ad arrivare non solo per il
"Grand Hôtel Billia", ma anche per la casa da gioco che, benché sia
strutturata in forma di "Casinò S.p.A.", non riesce a definire
ancora un piano di sviluppo, non riesce a tessere una trattativa di
collaborazione con lo stesso "Grand Hôtel Billia".
Questa sinergia proficua che si è espletata negli anni passati,
oggi non sappiamo se avrà un futuro o meno; di conseguenza, questa
sua volontà è determinante. Una volontà che ci è sembrata più
definita in passato e che oggi, invece, ci sembra più adombrata,
per non dire che non sussiste del tutto!
Di qui le nostre domande: quali sono i presupposti teorici
necessari che hanno impedito una valutazione positiva da parte di
Finaosta; quali sono gli intendimenti della Giunta regionale in
merito a tale vicenda; e poi, la terza domanda, su un'ipotesi che
viene paventata, che è l'ipotesi di affitto d'azienda, di cui più
volte si è parlato; se n'è parlato anche in un incontro verso fine
novembre che si tenne a Saint-Vincent presso la Sala del Consiglio
comunale, alla quale erano state invitate tutte le forze politiche.
Allora mi ricordo che il Presidente della "Union Valdôtaine" e la
coordinatrice della "Stella Alpina" non si presentarono,
disertarono l'incontro dicendo che la questione era prematura; da
un certo punto di vista, ci fa piacere vedere che oggi anche la
"Stella Alpina" intervenga sull'argomento: forse si rende conto che
non era tanto prematuro allora e, adesso, è più che mai
urgente!
Dicevo, si paventa l'ipotesi di affitto di azienda perché, se
non si perfeziona l'acquisizione, bisogna sapere quale sorte avrà
questa importante struttura alberghiera che ha dato lustro alla
Valle d'Aosta e al suo complesso turistico ricettivo. È tempo di
elaborare un progetto di sviluppo per la casa da gioco, per lo
stesso "Grand Hôtel Billia", per tutto il complesso turistico
alberghiero che ruota attorno a questi due perni: prima, legati da
una sorta di essenzialità reciproca; oggi, da una funzionalità -
per usare termini che sono comparsi anche nelle deliberazioni di
Giunta - "in momenti successivi". Presidente, a lei l'onere della
risposta e poi ci riserviamo la replica.
Président
La parole au Conseiller Piccolo.
Piccolo (SA)
Credo che l'interpellanza sia più che
esaustiva, ma occorre dire che il problema della Casa da gioco di
Saint-Vincent, è sicuramente tra i più importanti
dell'Amministrazione regionale, che ha impegnato sia la precedente
legislatura che l'attuale, e che recentemente si è potuto chiudere
con la Gestione straordinaria e con l'affidamento della gestione ad
una S.p.A. pubblica.
È indubbio che il Casinò di Saint-Vincent rappresenta una delle
più importanti fonti economiche ed occupazionali della nostra
regione. Occorre quindi dare tempestività alle decisioni ed alle
azioni per lo sviluppo dell'attività della casa da gioco, sempre in
tempi strettissimi, alla luce anche della pressante e possibile
apertura a breve di altri casinò sul territorio nazionale. Non
dobbiamo e non possiamo permetterci il lusso di tergiversare,
Presidente: la recente legge approvata dal Consiglio con la
costituzione della S.p.A. pubblica ha appunto affidato al nuovo
Consiglio di Amministrazione il compito di programmazione, di
sviluppo e di rilancio del casinò. Siamo peraltro convinti che al
rilancio della casa da gioco va assicurata l'acquisizione del
"Billia" e delle proprietà immobiliari, indispensabili per poter
meglio rilanciare tutta l'intera attività della casa da gioco.
Considerato che Finaosta - almeno da quanto abbiamo potuto
apprendere dai mezzi di informazione - non ha espresso parere
favorevole al problema all'acquisizione per rompere
l'accerchiamento, si vuole sapere quali siano gli intendimenti
della Giunta regionale per assicurare il mantenimento delle attuali
maestranze del "Grand Hotel Billia" giustamente preoccupate, e
quali i tempi relativi all'acquisizione dell'immobile. Nel
concludere, ricordiamo che, come "Stella Alpina", abbiamo sempre
sottolineato l'esigenza di venire a conoscenza di quale sia il
piano aziendale della "Casinò S.p.A." di Saint-Vincent e quali
siano eventualmente i progetti che possono permettere il suo
rilancio, alla luce anche del periodo - certamente non felice - che
sta attraversando la casa da gioco. Ricordo infine che, nell'ambito
del comprensorio interessato al Casinò di Saint-Vincent, esiste una
forte preoccupazione sull'attuale andamento dell'attività, oltre
che all'interno della stessa struttura e mi riferisco, in
particolare, alle maestranze occupate.
Concludendo, Presidente, ci auguriamo che lei possa darci
risposte positive ai quesiti posti e soprattutto alle parti
interessate, che aspettano doverose e sollecite risposte in atti
concreti. Il tempo purtroppo è tiranno!
Président
La parole au Président de la Région,
Louvin.
Louvin (UV)
La question au centre de vos préoccupations,
messieurs les Conseillers, est sûrement au c?ur de nos
préoccupations. En effet, le Gouvernement valdôtain, cela a déjà
été rappelé, le 9 septembre 2002 avait effectué un choix que je
considère médité et stratégique à la fois, en vertu de l'article 5
de la loi n° 16/1982, en chargeant Finaosta de conclure l'achat du
"Grand Hôtel Billia" et des structures y afférentes, sur la base de
la proposition formulée par la SAAV S.p.A., sous réserve d'un
certain nombre de conditions suspensives. Nous avons largement
discuté l'argument et la délibération en question, ce qui me permet
de ne pas y revenir dans les détails, si ce n'est pour rappeler que
l'acquisition devait être approuvée, aux termes de l'engagement
pris par le Gouvernement de l'époque, par les organes
d'administration et les associés de la SAAV et de la SITAV, de même
que par le Gouvernement valdôtain et l'organe d'administration de
Finaosta.
A coté d'un certain nombre de prescriptions fort importantes,
mais sur lesquelles je ne veux pas trop m'attarder en ce moment, il
avait également été prévu que l'acheteur obtienne les garanties
nécessaires au succès de l'opération, donc à mettre cet achat en
condition de ne pouvoir être par la suite contesté. La délibération
en question d'ailleurs demandait à Finaosta de proposer à la
Gestion extraordinaire qui, bien entendu aujourd'hui est devenue
"Casino de la Vallée", un plan de gestion et de valorisation de
l'ensemble hôtelier en cause ainsi que d'adopter les mesures
permettant de résoudre les problèmes relatifs aux personnels
salariés, comte tenu du plan de gestion que je viens de citer.
Je reconstruis rapidement le parcours à votre intention, mais il
est opportun de le faire, l'argument étant de taille. Une première
phase d'analyse, menée du 17 septembre au 15 octobre 2002, a fait
apparaître les difficultés que connaissent la société et le groupe
de référence et qui n'a pas permis de définir les termes
juridiques, ni les implications possibles des situations examinées.
Il était donc déjà aux yeux des experts KPMG, KPMG SpA., Studio
Higuera, les trois consultants qui ont été choisis par Finaosta
pour mener cette enquête, que les conditions n'étaient pas réunies
pour pouvoir remplir le mandat attribué à Finaosta.
Le changement des représentants légaux de la SAAV - comme vous
le savez, cela s'est produit à la fin du mois de novembre - a
précédé une deuxième phase d'étude, achevée le 6 décembre 2002, qui
a, à son tour, mis en évidence de nombreux problèmes: un certain
nombre de différends en cours ont agrémenté la situation: des
opérations impliquant les propriétaires des biens qui intéressent
la Région et les sociétés qui y sont liées, l'insuffisance de
capitaux de certaines sociétés et des risques de nature fiscale.
Sur la base de ces éléments, Finaosta nous avait indiqué qu'elle
n'était pas en mesure de garantir la réussite de l'opération et
cela, notamment, à cause du risque de révocation à l'encontre des
sociétés propriétaires des biens en question.
Au mois de janvier 2003, les représentants de Finaosta et de
SAAV se sont rencontrés à plusieurs reprises: une troisième phase
d'analyse a été amorcée, mais les compléments d'information et de
documentation fournis n'ont pas suffi à résoudre les problèmes qui
entravaient la conclusion de l'achat. C'est en se fondant sur ces
considérations que, dans sa séance du 29 janvier dernier, le
Conseil d'administration de Finaosta a rendu son avis - un avis qui
a été ensuite communiqué à la Présidence de la Région et qui a même
fait l'objet d'une fuite de nouvelles que j'estime, pour ma part,
regrettable, tout en ne pouvant la considérer en l'occurrence
déterminante, ainsi que d'une analyse approfondie - et je réponds
par cela aux soucis qui avaient été remis, que l'on discute la
question dans les sièges compétents et, notamment, au Gouvernement
- au cours de la séance du Gouvernement du 10 février.
A ce stade, sur la base des analyses menées par Finaosta,
celle-ci nous a rendu une déclaration d'après laquelle,
"considerando la necessità di esprimere un giudizio definitivo
sulla possibilità di addivenire ad una conclusione positiva della
trattativa, il Presidente ritiene che, allo stato, non vi siano le
condizioni per proseguire nelle trattative e che, pertanto,
l'offerta formulata dalla società SAAV S.p.A. in data 12 agosto
2002, inerente alla proposta di cessione del complesso alberghiero,
non possa "rebus sic stantibus" trovare adesione da parte di
Finaosta. Il Consiglio delibera all'unanimità di approvare la
proposta del Presidente".
Il nous a donc été communiqué la décision collégiale unanime du
Conseil Finaosta, qui ne se fondait pas "sui presupposti teorici"
mais sur la présence des conditions que Finaosta, sur mandat que le
Gouvernement valdôtain lui a attribué, estime nécessaire pour
mettre dans des conditions de sécurité l'achèvement des
pourparlers. Des pourparlers qui ne sont toutefois pas interrompus;
il est certain, cependant, que les récentes initiatives judiciaires
de la SAAV n'ont pas contribué à créer un climat favorable. Pour
bien vous renseigner là-dessus, le 12 février dernier, SAAV a
déposé au Tribunal d'Aoste une citation de Gestion extraordinaire
en liquidation, ainsi que de la société "Casino de la Vallée",
demandant que la cession de la branche d'activité intervenue le
1
er
janvier 2003 soit déclarée inefficace - azione di
revocatoria - en ce qui la concerne, dans la mesure où ladite
cession lèserait les intérêts de la SAAV, qui prétend être encore
créancière à l'égard de Gestion extraordinaire pour un montant
assez élevé.
Une citation a été en même temps signifiée, d'après laquelle on
demande de déclarer nul le contrat de cession signé par Gestion
extraordinaire et "Casino de la Vallée" - toujours "cessione
aziendale" - et, par voie de conséquence, que la cession de la
branche d'activité soit déclarée inefficace en ce qui la concerne,
dans la mesure où, toute l'entreprise ayant été cédée, ce contrat
serait, d'après SAAV, une action de simulation. Quelqu'un dit qu'il
s'agit d'un avant-goût de ce qui pourrait se produire, non pas à
l'initiative des sociétaires de majorité, mais de ceux de la
minorité, dans le cas où l'action de vente serait mise en
exécution.
Je ne veux pas me prononcer là dessus, mais une certaine
turbulence judiciaire ne s'avère pas être particulièrement
profitable en la circonstance et nous l'avons, bien entendu,
manifesté très nettement. Il s'agit, en effet, d'initiatives que
nous considérons non seulement dépourvues de fondement, mais aussi
nuisibles à la conduite de pourparlers loyaux et francs qui doivent
exister entre une partie qui veut vendre et une autre qui voudrait
acheter. C'est pourquoi nous avons approuvé que l'Administrateur
délégué de "Casino de la Vallée S.p.A." subordonne la poursuite des
discussions au retrait de telles actions judiciaires, retrait qui a
été formellement annoncé par lettre et qui sera signifié aux
parties défendantes - Gestion extraordinaire en liquidation et
"Casino de la Vallée S.p.A." - en bonne et due forme dans les jours
prochains. En dépit de ces derniers développements, les
négociations se poursuivent, comme nous le disions précédemment, au
vu d'un bail du "Grand Hôtel Billia" et des structures y afférentes
- notamment le Centre Congrès, pour son importance économique et
d'ensemble, - par l'action qu'il peut déployer vus les communes
environnantes -, une hypothèse que "Casino de la Vallée S.p.A."
étudie et vérifie actuellement avec les propriétaires, en accord
avec Finaosta qui assure son expertise.
En ce qui concerne nos attitudes, premièrement, il y a eu, il y
a et continuera d'y avoir une très forte attention pour les
personnels salariés. Nous avons été constamment en contact avec les
organisations syndicales, nous leur avons fait part des éléments
d'information qui pouvaient être partagés, nous estimons judicieuse
la position qu'ils ont tenue jusqu'à présent en la matière et nous
espérons pouvoir continuer à avoir cette même convergence de vues,
dans l'intérêt du maintien des niveaux d'emploi actuellement
assurés par l'entreprise. Aucune lettre, à ce moment, n'a été
envoyée de la part de la propriété aux dépendants.
Deuxième question, le plan d'entreprise évoqué par le Conseiller
Piccolo; il s'agit d'un plan d'entreprise nécessaire, qu'il est
urgent de dresser, mais qu'il ne sera dressé que dès lors que les
deux conditions à tirer au clair seront éclaircies. La
disponibilité des espaces: aucune hypothèse ne peut être formulée
ne sachant pas comment et surtout où développer l'activité de la
maison de jeu au point de vue des espaces physiques et, bien
entendu, des ressources financières; mais là les collègues
Conseillers - auxquels j'ai soumis en commission le document
prévoyant la prolongation d'efficacité du cahier des charges
précédent - s'en souviennent.
Nous avons assumé l'engagement à établir dans le meilleur délai
l'ébauche du cahier des charges à soumettre à cette Assemblée, et
c'est en sachant de quelles ressources "Casino S.p.A." pourra
disposer qu'elle pourra soumettre aux propriétaires que nous sommes
- non pas en ma personne, je ne suis que l'indigne représentant de
la Région, qui est propriétaire du 99 pour cent de cette société -
le plan d'entreprise qu'il nous appartient de faire approuver.
Je ne veux m'engager dans des questions de définition
d'optimisme ou de pessimisme en la matière; je peux faire état
d'une ferme volonté d'aboutir dans ce parcours. Si une voie n'a pas
été possible, nous avons entrepris d'autres directions; je vous
fais état d'ailleurs, pour les sentiments et les attitudes de la
partie opposée, qu'elle nous confirme sa disponibilité à examiner
des différentes et ultérieures propositions sur lesquelles donnera
rapidement sa réponse. J'estime que dans les semaines prochaines la
question devra nécessairement avoir un dénouement. Il ne nous
paraît ni utile ni profitable à personne de demeurer dans
l'incertitude. Ce n?ud doit être de quelque façon tranché, mais
s'il n'y a pas eu de ma part et du Gouvernement tout entier des
déclarations, sachez que c'est uniquement dans l'intention de ne
pas alimenter des polémiques, qui pourraient être nuisibles à la
solution positive des pourparlers en cours. Il s'agit donc
uniquement d'une consigne de prudence et d'extrême attention envers
notre interlocuteur, parce que nous ne voulons nullement que des
faux problèmes puissent amener cette procédure sur des rails qui ne
seraient pas ceux que nous souhaitons.
Président
La parole au Vice-président Viérin Marco.
Viérin M. (SA)
Parto dalle ultime parole del Présidente
perché riteniamo che il "problema Billia" esiste, esiste in maniera
forte - come qualcuno ha anticipato siamo un po' in un "cul de
sac", in questo momento - ma noi diciamo che il "problema Billia"
deve esistere insieme al discorso globale, nel senso che non
possiamo scindere il problema mettendo il "Billia" da una parte e
il casinò dall'altra. È per questo motivo che al punto 2 abbiamo
chiesto
"qual è il piano aziendale della "Casinò S.p.A." per il
rilancio della casa da gioco e i relativi tempi di
attuazione".
Il Presidente ha risposto in maniera molto sintetica, dicendo di
essere favorevole ad un piano aziendale per il rilancio della casa
da gioco, da discutere in Consiglio, ma solo dopo aver avuto la
disponibilità degli spazi e le risorse economiche e finanziarie. Su
queste cose concordiamo, però non possiamo nasconderci, che ci si
sta muovendo "a spizzichi e bocconi", cioè o c'è un progetto
nascosto e solo qualcuno lo conosce o si sta andando si va avanti a
pezzettini, oppure siamo in una situazione ancora più drammatica,
perché a prescindere che abbiamo a disposizione in maniera
definitiva quelle aree, un'idea bisogna averla! Oggi siamo in
assenza del progetto - confermato dal Presidente -, in assenza di
un chiaro piano aziendale della "Casinò S.p.A." redatto in base
agli indirizzi dati dalla proprietà, che è l'Amministrazione
regionale; progetto che espliciti in quale modo si intende andare
ad un rilancio della casa da gioco! Siamo altresì in assenza di
linee chiare per quelle che sono le risorse finanziarie e su come
vanno reperite.
Non posso accettare che mi si dica che faremo queste cose quando
avremo definito le proprietà che potremo avere in mano, perché se
la paragono alla vita aziendale di un'impresa sana, o addirittura
alla vita di una famiglia che cerca di accrescere il suo
patrimonio; sia l'azienda che la famiglia si mettono attorno ad un
tavolo e, perlomeno, parlano di cosa vogliono realizzare, perché se
voglio realizzare un grattacielo o un'azienda agricola o un parco
giochi, ne parlano! Noi, invece, di tutto questo non abbiamo ancora
parlato: allora io dico che se si è un'amministrazione seria, si
può venire qui con un'idea, perché se voglio fare una
ristrutturazione vado a ricercarmi le aree in una certa maniera, se
voglio fare un casinò nuovo, non vado più a ricercare quelle aree,
ma ne vado a ricercare altre! Ci devono quindi essere gli indirizzi
della proprietà, mentre oggi manca qualsiasi indirizzo della
proprietà, come è confermato anche in varie dichiarazioni
dell'amministratore delegato e del presidente della società su più
articoli, della stampa locale! Siamo in "stand by", siamo
bloccati!
Come "Stella Alpina" non possiamo accettare il fatto che si
dica: "quando saranno risolte le questioni dei pericoli che stanno
alla base dell'acquisizione delle proprietà FINOPER o SITAV,
partiremo a ragionare sul progetto e sugli indirizzi da dare alla
società "Casinò S.p.A."", perché questo è sbagliato! Ed è sbagliato
perché intanto vediamo che le cose vanno avanti, il "Miramonti"
comprato da "Ata Hotel", e così via, e stiamo correndo il rischio
di avere un secondo accerchiamento che non sarà più di SITAV, ma
sarà di qualcun altro!
Non vorrei che lei, Presidente, passasse come colui che non ha
mai preso decisioni; ora non voglio prendere l'Assessore Pastoret
ad esempio, ma per il discorso della quarta prova di francese non
si è fatto niente per una legislatura e poi l'Assessore Pastoret si
è trovato la patata bollente in mano! Non vorrei che la stessa cosa
succedesse sulla casa da gioco, nel senso che il futuro Presidente
avrà per le mani questa "patata ultra-bollente", dico "ultra"
perché è scappato il "Miramonti", fra due mesi magari va via un
altro pezzo, e il discorso con FINOPER e SITAV non lo avremo ancora
definitivo!
Diciamo solo che è il momento di affrontare il dibattito in
questo Consiglio, per capire se vogliamo un casinò nuovo, o
ristrutturato, quali giochi vogliamo sviluppare nella futura casa
da gioco, che rapporti vogliamo tenere con il comune, e per poi
cercare le proprietà necessarie. Posso capire che lei, Presidente,
non possa risolvere le questioni in una certa maniera, però stiamo
facendo un percorso a ritroso!
Le idee vanno portate e discusse e gli indirizzi vanno dati. Una
società al 99 percento di proprietà della Regione ha il dovere di
recepire gli indirizzi e di procedere, e non si può rinviare
aspettando che qualcuno ci venda un pezzo che magari non ci venderà
mai perché, per problemi giudiziari, o di altra natura, e stare in
una situazione di "impasse"; ogni sei mesi avremmo il "problema del
Billia", e poi il problema dell'occupazione del casinò e noi non
avremo ancora dato alcun indirizzo al consiglio di amministrazione
per come agire!
Ribadiamo con fermezza che, qui, il vero problema non è solo il
"Billia", ma è il "Billia" collegato al casinò, quindi se non c'è
questa discussione e questa definizione di un piano globale sul
rilancio della casa da gioco, con indicazione di dove andremo a
reperire le risorse, è chiaro che non si muoverà foglia e
continueremo a risolvere solo e sempre i problemi del domani, ma
senza programmare il futuro. Noi contestiamo questo metodo di
agire!
Président
La parole au Conseiller Tibaldi.
Tibaldi (FI)
A differenza delle altre interpellanze,
quella di "Forza Italia" ha posto almeno due domande su tre in
maniera estremamente precisa. La prima, chiedeva:
"quali sono i
presupposti teorici necessari che mancano per il perfezionamento
della trattativa"
; la terza:
"se l'ipotesi di affitto
d'azienda dal gruppo SAAV-SITAV appare temporaneamente praticabile:
in caso affermativo, entro quale termine e secondo quali modalità
si prevede di concretizzarla".
Allora, se ci chiedete domande
precise, vorremmo anche da parte vostra avere risposte precise! Mi
sembra, invece, che non solo lei, ma anche qualche suo collega, vi
siate esercitati oggi in una sorta di palestra delle "non
risposte", dove c'è stata una "frittura d'aria" che ha solo creato
molto fumo, ma nessun prodotto fritto!
Non penso che di fronte a queste domande, che immagino abbiate
posto ai tecnici di Finaosta o della Regione, vi siano state
risposte così evasive come lei ci ha dato, oggi, in quest'aula. Non
credo che la Giunta, nell'incontro recente che ha avuto con il
presidente e il direttore di Finaosta, abbia ricevuto risposte così
vaghe! E adesso gliele riassumo. Lei ha parlato di tre fasi. Prima
fase, avete constatato le difficoltà della società del gruppo di
riferimento, ma quali sono queste difficoltà? Non è stato fatto
alcun cenno! Seconda fase: sono cambiati i rappresentanti legali di
SAAV - lei ci dice - vi sono numerosi problemi, vi sono dei
capitali sociali che paiono insufficienti e dei rischi di natura
fiscale, con rischio di revocazione dei beni. Quali sono questi
rischi? Non si sa nulla di più! Terza fase: lei parla di
informazioni insufficienti che non risolvono i problemi. Quali
informazioni sono insufficienti e quali problemi sono
irrisolti?
Alla nostra prima domanda non è stata data alcuna risposta,
quindi la risposta non solo è insufficiente, ma è inesistente! Come
possiamo essere soddisfatti? Come fa lei a tranquillizzare le
organizzazioni sindacali, che dovrebbe incontrare, ma che dal 29
gennaio in poi non ha più incontrato, per dare loro una qualche
aspettativa più o meno solida per il futuro? Come fa a rapportarsi
con gli altri interlocutori con delle risposte di questo tipo? Noi
non abbiamo saputo niente, forse questa è stata un'arte politica
nel voler occultare tutto, ma le dico sinceramente che non
qualifica la sua statura di politico, di persona che, in questo
momento, ha il boccino nelle mani e deve giocarlo, in quanto è
l'unico che può farlo in questa fase! Lei si lascia trastullare in
balia degli eventi e questo dimostra quello che dicevamo al momento
del suo insediamento: questo è un "governicchio", che va avanti
navigando a vista, senza quel rudimentale sestante che serve ad
avere un orientamento di massima! Il problema è sentito, come da
più parti è stato detto, non solo da noi Consiglieri di
opposizione, ma soprattutto da 151 dipendenti che attendono una
risposta al loro futuro.
Seconda considerazione: ammesso e concesso che questa sia
l'analisi compiuta da Finaosta, alla luce di queste considerazioni
l'offerta di 67 milioni di euro rimane valida? Vale sempre 67
milioni di euro l'operazione se queste sono le situazioni di
rischio di natura fiscale, di capitali sociali insufficienti, di
rischi di revocazione dei beni, di informazioni insufficienti a
livello societario, di difficoltà della società del gruppo di
riferimento? La sommatoria di quel poco che ci ha detto ci fa
subito porre un'altra domanda, che non è contenuta
nell'interpellanza, ma che vi porremo la prossima volta: alla luce
di queste considerazioni l'offerta di 67 milioni di euro è ancora
sostenibile?
Terza cosa: lei dice che i pourparlers non sono interrotti,
nonostante le iniziative giudiziarie di SAAV, di cui abbiamo visto
ampio risalto sulla stampa. Sì, ma oggi le posizioni di SAAV e
della Casinò S.p.A. a noi risultano ancora distanti, quindi non
sappiamo se ci sarà una possibile conciliazione di queste due
posizioni, se si riuscirà a trovare un punto di incontro in un
termine ragionevole perché il tempo passa, anzi è scaduto e per di
più infruttuosamente!
Sulla seconda domanda, che chiedeva quali sono gli intendimenti
della Giunta regionale in merito… siamo
a febbraio, sono passati 50 giorni dalla scadenza naturale della
convenzione sessennale e lei ci dice: "abbiamo la ferma volontà di
concludere il percorso"; ma come e quando volete concluderlo questo
percorso? Non me lo chiedo solo io, se lo chiedono tante persone in
quel di Saint-Vincent! Se queste sono le risposte che date, è "aria
fritta"; non so se queste persone riescono a sfamarsi e a sfamare
le loro famiglie con l'aria fritta che lei ha prodotto in
quest'aula!
Terza risposta sulle ipotesi di affitto di azienda; lei ci dice
che avete la disponibilità di verificare altre soluzioni
alternative con SAAV: anche qui, come e quando? Non sono certo
queste le risposte che deve dare un Presidente che ha la pretesa,
in questi cinque mesi, di concludere un programma di legislatura e
di guidare un governo all'altezza di questo nome! Non siamo
assolutamente soddisfatti e penso che questa nostra insoddisfazione
credo verrà presto manifestata dai destinatari delle assenze di
provvedimenti, di decisioni, di scelte politiche che stanno
mancando da parte sua e della sua Giunta. Il nostro invito è di
impegnarsi a fondo nell'affrontare tale questione, ma di impegnarsi
con atti concreti!
Le rivolgo un altro invito: quello di darci delle risposte che
siano esaurienti, non delle prese in giro, altrimenti si vanifica
anche il ruolo di questo Consiglio. Non possiamo avere delle
risposte da lei, da una persona di grande levatura morale,
giuridica e politica, che non dicono nulla, che non hanno detto
niente più di quanto è stato pubblicato sui giornali in questi tre
mesi di odissea della "questione Grand Hôtel Billia"! Quindi ad
oggi lei non ha portato alcuna novità.
Ci auguriamo che perlomeno nella sua testa giaccia qualche
progetto, ci sia qualche soluzione concreta per il "Grand Hôtel
Billia", altrimenti siamo nelle sue mani e siamo malmessi! Siamo
non in mezzo al guado, siamo in mezzo al mare, con questa zattera
che sta cercando di capire da che parte orientarsi!
Mi auguro che per altre problematiche gravi, che sono state
trattate con altre interpellanze, ci siano risposte di natura
completamente diversa rispetto a quella che oggi ha fornito in
quest'aula alla nostra interpellanza!
Président
La parole au Conseiller Beneforti.
Beneforti (PVA-cU)
Prendo atto della risposta del
Presidente e lo ringrazio, ma devo dirgli che non sono
completamente soddisfatto. Lei, Presidente, ha citato le varie fasi
di questa vicenda, ha fatto la storia da dicembre dello scorso anno
ad oggi, e io, di fronte a questa sua risposta, non posso che
riaffermare quanto contenuto nell'interpellanza. Lei dice che ci
vuole ancora del tempo e questo lo capisco perché, dover trattare
all'interno di una situazione come quella che la Regione sta
trattando, non è cosa facile e ammetto che lei sia preoccupato,
come del resto lo siamo anche noi, ma io dico che vi sono alcune
scadenze oltre le quali non si può andare, per non esaminare a
fondo tutta la questione! Una, è quella della presentazione del
bilancio consuntivo della Gestione straordinaria al 31 dicembre
dello scorso anno, che dovrà venire in Consiglio nei prossimi
giorni; l'altra, è il preannunciato disciplinare - di cui ho
sentito parlare - che dovrebbe essere portato in questo Consiglio
entro marzo.
Credo che a questi due atti si debba arrivare in una data
maniera, perché c'è da approvare un bilancio e un disciplinare; le
modifiche al disciplinare devono avere degli obiettivi e dei
programmi, perché modificare il disciplinare vuol dire, in questo
momento, riversare sulla società che è nata dalle entrate fino ad
oggi di spettanza della Regione, perché in fase di revisione del
disciplinare qualcuno può guadagnare e qualcun altro può perdere!
In questo caso, l'attuale situazione e l'annuncio di certi bilanci
"in rosso" fanno sempre più pensare che bisognerà mettere più
dall'altra parte che non dalla parte della Regione, perché credo
che i tempi diventino anche un po' ristretti di fronte a queste
scadenze che il Consiglio si troverà a brevissima scadenza. Però,
in occasione di queste due scadenze, conosceremo meglio la
situazione che abbiamo di fronte.
Presidente, ha ereditato una "patata calda"; condivido che lei
agisca in sintonia con le organizzazioni sindacali, seppure nel
rispetto dei ruoli, perché questo vuol dire che c'è un occhio di
riguardo verso le maestranze del "Billia" e della casa da gioco. È
da tempo che volevo porre una domanda: dietro l'angolo di questa
"vicenda del Billia" cosa c'è? È solo un problema economico o c'è
anche qualcos'altro? A volte qualche voce ci arriva e ci sprona ad
osservare certe situazioni! Mi domando, in questa situazione che si
è venuta a creare, quali responsabilità ci sono da parte nostra,
come Regione, e anche della Gestione straordinaria, perché è
possibile pensare che in questi dieci anni di funzionamento della
convenzione non sia stato possibile creare le condizioni per un
rapporto diverso fra le parti casa da gioco e "Billia"? Mi rendo
conto che è una cosa difficile e, vedendo come agiscono quelli che
detengono il "Billia", ci si rende conto delle difficoltà che vi
sono: basta dire che hanno provocato interventi esterni come si
suol dire! Ma, Presidente, sono passati dieci anni!
E noi, in questi dieci anni, abbiamo assistito a un continuo
degrado della casa da gioco: questa è una verità indubbia! La
Gestione straordinaria, che è passata da un commissario a tre, ogni
volta che cambiava la gestione parlava di rilancio; invece, in
questi dieci anni, sono cambiate tre società, tre tipi di
amministratori, e siamo arrivati al degrado in cui ci troviamo
oggi! Presidente, deve preoccuparsi per cercare di risolvere nel
più breve tempo possibile e per portare al più presto in aula i
risultati, insieme al bilancio e al disciplinare: in
quell'occasione riprenderemo il discorso. Ma lei deve tener
presente che tante critiche che noi formuliamo in questa sede non
sono critiche che facciamo perché, trovandoci all'opposizione,
ragioniamo con il criterio del "tanto peggio, tanto meglio", ma le
facciamo perché se ne prenda atto, in modo da affrontare i problemi
con la necessaria logicità! Vi ripeto che non ho mai creduto nella
gestione pubblica della casa da gioco e non ci credo oggi!
Un'azienda privata sarebbe il toccasana dei nostri mali, perché non
siamo nati né siamo stati eletti per fare i biscazzieri: questo
mestiere lasciamolo fare a chi lo sa fare!
