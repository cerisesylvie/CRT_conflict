Classificazione
ASSISTENZA SANITARIA E OSPEDALIERA
Igiene e sanità pubblica
COMMERCIO
ISTRUZIONE PUBBLICA



Oggetto del Consiglio n. 988 del 3 novembre 2021 - Resoconto
OGGETTO N. 988/XVI - Interpellanza: "Soluzione delle
problematiche inerenti l'accesso degli studenti senza obbligo di
Green Pass ai locali che somministrano alimenti".
Bertin (Presidente) -
Punto n. 38 all'ordine del giorno.
Per l'illustrazione la consigliera Foudraz, ne ha facoltà.
Foudraz (LEGA VDA) -
L'interpellanza proposta in aula
oggi, sollecitata da numerosi genitori e studenti, tratta il tema
dei numerosi ragazzi che frequentano le scuole medie superiori di
primo e secondo grado che, sprovvisti di certificazione verde, il
cosiddetto
green pass
, devono affrontare la problematica
della consumazione dei pasti all'aperto nella brevissima pausa
pranzo tra le lezioni mattutine e quelle pomeridiane. La
problematica si accentua maggiormente in questo periodo, in quanto
stiamo andando verso la stagione più fredda dell'anno.
Richiamata la legge n. 133 del 24 settembre 2021, conversione in
legge con modificazioni del decreto legge n. 111 del 6 agosto 2021,
recante "Misure urgenti per l'esercizio in sicurezza delle attività
scolastiche, universitarie, sociali e in materia di trasporti" che
all'articolo 9ter, "Impiego delle certificazioni verdi Covid-19 in
ambito scolastico e universitario", dispone che dal primo settembre
2021 e fino, per ora, al 31 dicembre 2021, termine di cessazione
dello stato di emergenza, al fine di tutelare la salute pubblica e
mantenere adeguate condizioni di sicurezza nell'erogazione in
presenza del servizio essenziale di istruzione, tutto il personale
scolastico del sistema nazionale di istruzione e universitario,
nonché gli studenti universitari, devono possedere e sono tenuti a
esibire la certificazione verde Covid-19 di cui all'articolo 9
comma 2.
Considerato che tale obbligo non vale per gli studenti
frequentanti gli altri ordini e gradi di scuola, i quali possono
accedere ai locali scolastici senza green pass, ma rispettando
alcune regole quali l'indossare la mascherina e il
distanziamento.
Rilevato che la nostra regione rientra nelle seguenti fasce
climatiche: clima alpino, nelle zone in quota, con temperature
invernali che scendono anche a meno 20 gradi sino alla quota dei
2000 metri sul livello del mare; clima continentale nel fondovalle,
con temperature comunque invernali che scendono spesso sotto gli
zero gradi centigradi.
Considerato che stiamo andando verso la stagione invernale e
quindi diventa praticamente impossibile consumare pasti all'aperto,
per gli studenti che frequentano soprattutto le scuole superiori di
primo e secondo grado, e che per varie motivazioni non sono in
possesso della certificazione verde, anche perché non obbligatoria
per accedere ai locali scolastici, ma purtroppo obbligatoria per
l'accesso ai locali che somministrano alimenti e bevande.
Rilevato altresì che numerosi sono gli istituti scolastici che
almeno bisettimanalmente richiedono il rientro in classe nelle ore
pomeridiane, con una breve pausa tra il termine delle lezioni
mattutine e quelle pomeridiane, e che un numero importante di
studenti non riesce a fare rientro a casa, per ragioni legate alle
distanze chilometriche, per poter consumare un pasto al caldo.
Per queste ragioni si interpella l'Assessore competente, per
conoscere se sia a conoscenza della problematica su esposta e quali
possano essere le intenzioni per addivenire a una possibile
soluzione nell'interesse degli studenti valdostani.
Presidente -
Risponde l'assessore Caveri.
Caveri (VdA Unie) -
Premetto di essere convinto che le
persone si debbano vaccinare - ma questo è un mio pensiero
personale - a maggior ragione quelli che in questo momento sono più
minacciati che sono i giovani, che fino adesso erano abbastanza
tranquilli e oggi lo sono meno. Devo dire di non avere avuto
notizie in merito, ma di avere scoperto questa criticità sulla base
della sua iniziativa. Non lo sapevo e quindi, ripeto, questa
questione della consumazione dei pasti nei locali pubblici per gli
oltre dodicenni non mi era nota e, peraltro, credo che qualunque
cittadino, anche minorenne, sappia che fino al 31 dicembre per
accedere ai bar, ristoranti, pub, occorre possedere il
green
pass
.
Io immagino che, anche se la certificazione verde Covid-19 non
serve per entrare a scuola, chi abbia deciso sua sponte o su scelta
dei genitori di non vaccinarsi, si sia organizzato per la pausa
pranzo, così come per gli altri momenti extrascolastici: chi non ha
il green pass non può andare al cinema, non può entrare nei locali
pubblici, non puoi accedere agli eventi, ai musei, alle strutture
sportive.
Se esiste una possibilità alternativa per evitare che chi non è
vaccinato o non ha fatto il tampone possa in qualche maniera avere
difficoltà di consumare il proprio pasto. Qualora lo si
richiedesse, io penso che una delle poche possibilità per trovare
una soluzione, ma questo rientra nell'alveo delle decisioni che
possono assumere nella logica dell'autonomia scolastica i dirigenti
scolastici, è ipotizzare una soluzione simile a quella che venne
adottata lo scorso anno da alcune scuole superiori. Quando la
nostra regione era in fascia arancione/rossa, con gli esercizi di
ristorazione, cioè bar, ristoranti e pizzerie chiuse al pubblico,
alcune scuole secondarie nell'ambito - lo ripeto - della loro
autonomia e in base al loro contesto, quindi non tutte le scuole
superiori hanno un rientro pomeridiano, ce ne sono alcune che lo
hanno ma non tutte, decisero di organizzare i rientri pomeridiani
in presenza anche in periodo invernale e in questo caso, tenendo
conto delle esigenze soprattutto delle famiglie, perché comunque
parliamo per quel che ho capito di ragazzi che in generale sono
minorenni, permisero ai ragazzi di consumare i pasti nei locali
della scuola. Questo avvenne in diversi istituti scolastici della
Valle d'Aosta e, quindi, se ci sarà questa richiesta, ripeto, io
non ho avuto nessuna segnalazione di questo genere, e le posso
assicurare che genitori e allievi scrivono spessissimo al mio
indirizzo di posta elettronica, credo che questa potrebbe essere, a
fronte evidentemente di richieste congrue e di un certo numero, una
soluzione ragionevole.
Premetto di essere convinto che le persone si debbano vaccinare
- ma questo è un mio pensiero personale - a maggior ragione quelli
che in questo momento sono più minacciati che sono i giovani, che
fino adesso erano abbastanza tranquilli e oggi lo sono meno. Devo
dire di non avere avuto notizie in merito, ma di avere scoperto
questa criticità sulla base della sua iniziativa. Non lo sapevo e
quindi, ripeto, questa questione della consumazione dei pasti nei
locali pubblici per gli oltre dodicenni non mi era nota e,
peraltro, credo che qualunque cittadino, anche minorenne, sappia
che fino al 31 dicembre per accedere ai bar, ristoranti, pub,
occorre possedere il
green pass
.
Io immagino che, anche se la certificazione verde Covid-19 non
serve per entrare a scuola, chi abbia deciso sua sponte o su scelta
dei genitori di non vaccinarsi, si sia organizzato per la pausa
pranzo, così come per gli altri momenti extrascolastici: chi non ha
il green pass non può andare al cinema, non può entrare nei locali
pubblici, non puoi accedere agli eventi, ai musei, alle strutture
sportive.
Se esiste una possibilità alternativa per evitare che chi non è
vaccinato o non ha fatto il tampone possa in qualche maniera avere
difficoltà di consumare il proprio pasto. Qualora lo si
richiedesse, io penso che una delle poche possibilità per trovare
una soluzione, ma questo rientra nell'alveo delle decisioni che
possono assumere nella logica dell'autonomia scolastica i dirigenti
scolastici, è ipotizzare una soluzione simile a quella che venne
adottata lo scorso anno da alcune scuole superiori. Quando la
nostra regione era in fascia arancione/rossa, con gli esercizi di
ristorazione, cioè bar, ristoranti e pizzerie chiuse al pubblico,
alcune scuole secondarie nell'ambito - lo ripeto - della loro
autonomia e in base al loro contesto, quindi non tutte le scuole
superiori hanno un rientro pomeridiano, ce ne sono alcune che lo
hanno ma non tutte, decisero di organizzare i rientri pomeridiani
in presenza anche in periodo invernale e in questo caso, tenendo
conto delle esigenze soprattutto delle famiglie, perché comunque
parliamo per quel che ho capito di ragazzi che in generale sono
minorenni, permisero ai ragazzi di consumare i pasti nei locali
della scuola. Questo avvenne in diversi istituti scolastici della
Valle d'Aosta e, quindi, se ci sarà questa richiesta, ripeto, io
non ho avuto nessuna segnalazione di questo genere, e le posso
assicurare che genitori e allievi scrivono spessissimo al mio
indirizzo di posta elettronica, credo che questa potrebbe essere, a
fronte evidentemente di richieste congrue e di un certo numero, una
soluzione ragionevole.
Presidente -
Per la replica consigliera Foudraz, ne ha
facoltà.
Foudraz (LEGA VDA) -
Grazie, assessore Caveri, per la sua
risposta. Sappiamo tutti dai suoi
twitter
che lei è per il
vaccino, non aveva bisogno di precisarlo in aula! Comunque, la
ringrazio della risposta che mi ha fornito, perché l'ipotesi da lei
proposta penso che possa andare proprio nella giusta direzione: poi
sarà nell'autonomia delle varie istituzioni scolastiche, però era
proprio quello il punto dove volevo arrivare con
quest'iniziativa.
Qualora non fosse possibile addivenire a una soluzione del
genere per quest'anno scolastico, anche se mi auguro che non sia
così, mi permetterei solo magari di consigliare, nei rapporti tra
Stato e Regioni, la possibilità di valutare eventuali protocolli
diversificati per le regioni. Essendo l'Italia un Paese che si
sviluppa su latitudini molto differenti dal nord al sud, magari
farsi portavoce nelle conferenze Stato-Regioni di queste
problematiche, per poter magari attuare dei protocolli
diversificati e con soluzioni parametrate alle realtà diverse.
