Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 652 del 27 giugno 1984 - Resoconto
OGGETTO N. 652/VIII - ACQUISTI DI SUPPELLETTILI, ATTREZZATURE
ED APPARECCHIATURE EFFETTUATI PER IL PRESIDIO OSPEDALIERO
DELL'UNITA' SANITARIA LOCALE DELLA VALLE D'AOSTA NEL PERIODO 1979
-1983 (Interrogazione con risposta scritta).
PRESIDENTE:
Do lettura dell'interrogazione con risposta
scritta presentata dal Consigliere Baldassarre:
INTERROGAZIONE CON RISPOSTA SCRITTA
Si richiede copia regolarmente autenticata - dell'intera
documentazione acquisita agli atti dell'Amministrazione regionale
relativa agli acquisti effettuati negli anni 1979 - 1980 -1981 -
1982 e 1983:
per suppellettili (armadi, lettini, ecc.) per il presidio
ospedaliero dell'Unità sanitaria della Valle d'Aosta;
per le attrezzature ed apparecchiature tecnico-sanitarie
riguardanti i seguenti servizi di diagnosi e cure:
Medicina generale
Geriatria
Nefrologia dialisi
Neurologia
Gastroenterologia
Cardiologia e cure intensive cardiologiche
Chirurgia generale
Urologia
Traumatologia Ortopedia
Ostetricia e Ginecologia
Analisi chimiche (laboratorio ospedaliero e già laboratorio
di igiene e profilassi)
Centro Trasfusionale
Anestesia, rianimazione
Radiologia (TAC, ecografia)
Per documentazione si intende altresì:
copia delle richieste da parte dei medici ospedalieri di
acquisto dell'attrezzatura a loro occorrente;
copia dei giornali sui quali sono stati pubblicati gli
"avvisi di gara";
verbale delle commissioni aggiudicatrici contenenti i
nominativi delle ditte partecipanti ed i criteri di scelta;
deliberazioni della Giunta regionale relative all'acquisto
delle attrezzature.
Inoltre, si prega di precisare:
se gli acquisti di cui sopra sono stati effettuati con fondo
regionale o con fondi provenienti dal Fondo Sanitario Nazionale ed
in questi casi si prega di indicare la percentuale di incidenza del
costo delle attrezzature e delle apparecchiature sull'ammontare
complessivo annuale assegnato dal predetto Fondo Sanitario
Nazionale:
di trasmettere un elenco delle attrezzature ed
apparecchiature tecnico-scientifiche con la relativa data di
acquisto da parte dell'Assessorato alla Sanità, non ancora entrate
in funzione, specificando il motivo del loro non utilizzo, e se
sono tuttora valide.
Chiede infine di sapere se il reparto di Cardiologia
intensiva già costituito mesi addietro,
è
funzionante alla
data odierna.
I quesiti posti si intendono rivolti al Presidente della
Giunta regionale.
PRESIDENTE:
Ha chiesto la parola l'Assessore alla Sanità
ed Assistenza Sociale Marcoz; ne ha facoltà.
MARCOZ (U.V.):
Vorrei solo dire al Consigliere
Baldassarre che non sono riuscito a fornire i dati e non posso
neanche farlo in questo momento in quanto la richiesta presuppone
un'indagine con dei tempi lunghi. Gli uffici hanno predisposto una
medesima richiesta del Consigliere Torrione per quanto riguarda il
Beauregard ed anche il Consigliere Torrione ha avuto la pazienza di
aspettare un mese o due per ricevere risposta.
Vorrei quindi pregare il Consigliere Baldassarre di avere la
stessa cortesia in quanto i due soli funzionari preposti a questo
lavoro sono impegnati per la definizione del presidio del
Beauregard. Il Consigliere Baldassarre sa benissimo che stiamo
ultimando i lavori per far sì che possa entrare presto in
funzione.
