Classificazione
SPORT E TEMPO LIBERO
Manifestazioni sportive


Resoconto integrale del dibattito dell'aula
Oggetto del Consiglio n. 2624 del 11 giugno 1997 - Resoconto
SEDUTA ANTIMERIDIANA DELL'11 GIUGNO 1997
OGGETTO N. 2624/X Concessione, ai sensi della legge regionale
31/1992, di un contributo di lire 60.000.000 al G.S. Simea Benato -
Cogne Acciai Speciali, di Arvier nelle spese previste per
l'organizzazione del campionato italiano assoluto di Mountain Bike
"Trofeo Valle d'Aosta", in programma a Gressan - Pila dal 31 luglio
al 3 agosto 1997. Approvazione ed impegno di spesa.
Deliberazione Il Consiglio
Premesso che:
Il G.S. (Gruppo Sportivo) Simea Benato - Cogne acciai speciali,
con sede in Arvier ha presentato all'Assessorato regionale del
turismo, sport e beni culturali, una richiesta tendente ad
ottenere, ai sensi della legge regionale 24 giugno 1992, n. 31, un
contributo nelle spese previste per l'organizzazione e lo
svolgimento del Campionato italiano assoluto di Mountain Bike,
specialità Downhill e Dual Slalom, valido per il "Trofeo Valle
d'Aosta", in programma a Gressan, località Pila dal 31 luglio al 3
agosto 1997;
Alla richiesta sopra specificata è stato allegato il preventivo
di spesa che ammonta a complessive Lire 127.200.000, così
dettagliate:
- stampa manifesti e opuscoli Lire 17.000.000
- attrezzatura per allestimento percorso di gara Lire
25.000.000
- tassa iscrizione gara Lire 200.000
- servizio di cronometraggio Lire 3.000.000
- assistenza medica e ambulanza Lire 4.500.000
- addetto stampa e allestimento sala stampa Lire 6.000.000
- spese per servizi televisivi su TV nazionale
e private Lire 3.000.000
- rimborso spese Giudici di gara Lire 2.000.000
- ospitalità giornalisti e personale della federazione Lire
15.000.000
- montepremi Lire 15.000.000
- acquisto medaglie per premiazione Lire 2.000.000
- fiori Lire 500.000
- spese per rifornimenti durante le competizioni Lire
3.000.000
- acquisto pagine pubblicitarie su giornali
nazionali Lire 3.000.000
- rimborso spese a società sportive Lire 3.000.000
- impianti di risalita Lire 15.000.000
- personale vario per organizzazione e controllo
gara Lire 10.000.000
=============
Totale spese previste Lire 127.200.000
Si dà atto che l'Ufficio regionale per il turismo, ritiene che
le spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale;
Si ritiene pertanto di aderire alla richiesta del G.S. Simea
Benato - Cogne acciai speciali mediante la concessione di un
contributo massimo di Lire 60.000.000, pari al 47 percento circa
delle spese preventivate per l'organizzazione e lo svolgimento
dell'iniziativa in questione;
Si dà atto che il contributo in questione è riferito al
raggiungimento dell'obiettivo n. 3207 "Programmazione e gestione
dei contributi per l'organizzazione di manifestazioni promozionali"
del bilancio di gestione per l'anno 1997 e triennio 1997/1999;
Vista la legge regionale 24 giugno 1992, n. 31;
Richiamate le deliberazioni della Giunta regionale n. 6162 in
data 30 dicembre 1997 e n. 317 in data 3 febbraio 1997, nonché la
circolare applicativa n. 7 del 6.2.1997 (prot. n. 320/SGT);
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dall'articolo 72
della legge regionale 3/1956, e successive modificazioni, e del
combinato disposto degli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
60.000.000 (sessantamilioni) a favore del G.S. Simea Benato - Cogne
acciai speciali, con sede in Arvier, P. IVA 00586740078 e comunque
in percentuale non superiore al 47 percento delle spese
effettivamente sostenute e regolarmente giustificate per
l'organizzazione e lo svolgimento del Campionato italiano assoluto
di Mountain Bike, specialità Downhill e Dual Slalom, valido per il
"Trofeo Valle d'Aosta", in programma a Gressan, località Pila dal
31 luglio al 3 agosto 1997;
2) di approvare e di impegnare la spesa di Lire 60.000.000
(sessantamilioni), con imputazione al cap. 64320 del bilancio
preventivo della Regione per l'anno 1997 ("Contributi e sussidi ad
istituzioni e organismi vari per attività nel settore del turismo e
del tempo libero"), riferimento dettaglio n. 3015, che presenta la
necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport dell'Assessorato regionale del turismo, sport e beni
culturali, anche ratealmente; dando atto che la liquidazione del
saldo sarà effettuata a manifestazione avvenuta, previa
presentazione del bilancio consuntivo corredato da idonei
giustificativi di spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
Decreto Legislativo 22 aprile 1994, n. 320 e di darne
esecuzione.
Presidente È aperta la discussione generale. Se nessuno chiede
la parola, pongo in votazione la delibera in oggetto:
Presenti, votanti e favorevoli: 26
Il Consiglio approva all'unanimità
