Classificazione
AGRICOLTURA


Resoconto integrale del dibattito dell'aula
Oggetto del Consiglio n. 2253 del 17 ottobre 2001 - Resoconto
OGGETTO N. 2253/XI Approvazione
dell’esecuzione diretta, da parte della Regione,
della fornitura e installazione di un impianto enologico da porre
in opera nell’edificio da destinare a cantina
cooperativistica a servizio della Co-Enfer in Comune di Arvier, in
applicazione del Piano di sviluppo rurale 2000/2006.
Deliberazione Il Consiglio
Visto il piano di sviluppo rurale della Valle
d’Aosta per il periodo 2000/2006, approvato con
deliberazione del Consiglio regionale n. 1807/XI del 24 gennaio
2001;
Richiamata la deliberazione della Giunta regionale n. 286, in
data 12 febbraio 2001, che approva le modalità di esecuzione e i
criteri di applicazione del suddetto piano di sviluppo ed, in
particolare, l’allegato H che prevede: "interventi
diretti da parte dell’Amministrazione regionale per
la realizzazione di strutture ed impianti fissi di rilevante
importanza ai fini dell’esercizio
dell’agricoltura e di interesse generale";
Considerato che il Dott. Agr. Roberto Gaudio di Aosta,
incaricato con deliberazione della Giunta regionale n. 1202 in data
21 febbraio 1994, ha fatto pervenire il progetto esecutivo con
l'indicazione dei lavori necessari per la fornitura ed
installazione di un impianto enologico da porre in opera
nell’edificio da destinare a cantina
cooperativistica a servizio della Co-Enfer in comune di Arvier, che
prevede una spesa complessiva di lire 2.070.000.000 comprensiva di
I.V.A.;
Rilevato che il Direttore coordinatore del ciclo, Roberto
Domaine, ai sensi dell’art. 14, comma 4, della L.R.
12/96, e successive modificazioni, ha provveduto alla
certificazione di conformità della progettazione;
Ritenuto di approvare l’esecuzione della
fornitura ed installazione di un impianto enologico da porre in
opera nell’edificio da destinare a cantina
cooperativistica a servizio della Co-Enfer in comune di Arvier di
cui al progetto esecutivo;
Vista la legge regionale 7 dicembre 1979, n. 66, in particolare
l’art. 1, comma 1, lettera d), che stabilisce la
competenza del Consiglio regionale in merito
all’approvazione della costruzione e sistemazione
straordinaria di strade, di opere idrauliche e di altri lavori
pubblici di interesse regionale oltre il limite di spesa di
competenza della Giunta;
Vista la deliberazione di Consiglio regionale n. 1807/XI del 24
gennaio 2001 e la deliberazione della Giunta regionale n. 286 in
data 12 febbraio 2001;
Richiamata la deliberazione della Giunta regionale n. 13 in data
11 gennaio 2001 concernente l’approvazione del
bilancio di gestione per il triennio 2001/2003 con attribuzione
alle strutture dirigenziali di quote di bilancio e degli obiettivi
gestionali correlati e di disposizioni applicative;
Visto, inoltre, l’obiettivo gestionale n. 152003
"Attuazione di iniziative finalizzate al miglioramento ed
incremento delle produzioni" del bilancio di gestione per
l’anno 2001;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Direttore della
Direzione promozione e sviluppo agricolo
dell’Assessorato Agricoltura e risorse naturali, ai
sensi del combinato disposto degli articoli 13, comma 1, lettera e)
e 59, comma 2 della legge regionale 23 ottobre 1995, n. 45, sulla
legittimità della presente deliberazione;
Visto il parere della III Commissione consiliare permanente;
Delibera
1) di approvare l’esecuzione diretta della
fornitura ed installazione di un impianto enologico da porre in
opera nell’edificio da destinare a cantina
cooperativistica a servizio della Co-Enfer in comune di Arvier, che
prevede una spesa complessiva di lire 2.070.000.000, comprensiva di
I.V.A., di cui al progetto esecutivo;
2) di demandare agli organi e strutture competenti gli
adempimenti necessari per l’esecuzione della
presente deliberazione.
Président
La parole à l’Assesseur à
l’agriculture et aux ressources naturelles,
Perrin.
Perrin (UV)
Una brevissima illustrazione: si tratta di
dotare la cantina cooperativa Co-Enfer delle strutture enologiche.
La costruzione è in avanzata fase di completamento per cui dobbiamo
procedere ad attrezzare il tutto perché la cooperativa possa
entrare in funzione nel prossimo anno.
Alcuni dati. Oggi la zona dispone di circa 4 ettari di vigneti,
in prospettiva i vigneti sono calcolati in circa 10,5 ettari,
alcuni interventi sono già in fase avanzata di reimpianto nella
zona di Arvier e un piano di riordino fondiario è previsto nella
zona di Avise. Il costo complessivo dell’impianto
ammonta a 2.070 milioni, IVA compresa, e si tratta di strutture che
vanno a garantire il ricevimento dell’uva e la
pigiatura con vari locali accessori, tutte le strutture per la
vinificazione e per lo stoccaggio, le strutture per
l’affinamento e l’invecchiamento, le
strutture per l’imbottigliamento e confezionamento
con i vari locali accessori.
Le previsioni di entrata in funzione di tutto questo sono per la
prossima vendemmia e crediamo che con questa struttura la
cooperativa possa incrementare il valore della produzione del vino
Enfer e di altre varietà che con i nuovi impianti andranno ad
essere incrementate.
Président
La discussion est ouverte.
Si personne ne demande la parole, je ferme la discussion
générale.
Je soumets au vote l’objet n° 26:
Conseillers présents: 31
Votants: 25
Pour: 25
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
