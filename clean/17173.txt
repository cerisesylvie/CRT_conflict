Classificazione
EDILIZIA
Edilizia residenziale


Resoconto integrale del dibattito dell'aula
Oggetto del Consiglio n. 519 del 24 marzo 1999 - Resoconto
SÉANCE DU 24 MARS 1999 (APRÈS-MIDI)
OGGETTO N. 519/XI Disegno di legge: "Ulteriori modificazioni
alla legge regionale 4 settembre 1995, n. 39 (Normativa e criteri
generali per l'assegnazione, la determinazione dei canoni e la
gestione degli alloggi di edilizia residenziale pubblica), già
modificata dalle leggi regionali 20 ottobre 1995, n. 44 e 26 maggio
1998, n. 35".
Articolo 1 (Modificazioni all'articolo 14)
1. Il comma 10bis dell'articolo 14 della legge regionale 4
settembre 1995, n. 39 (Normativa e criteri generali per
l'assegnazione, la determinazione dei canoni e la gestione degli
alloggi di edilizia residenziale pubblica), introdotto dal comma 2
dell'articolo 7 della legge regionale 26 maggio 1998, n. 35, è
sostituito dal seguente:
"10bis. La Commissione ha competenza nell'esame delle situazioni
di emergenza abitativa di cui all'articolo 23."
Articolo 2 (Sostituzione dell'articolo 23)
1. L'articolo 23 della l.r. 39/1995, già modificato
dall'articolo 10 della l.r. 35/1998, è sostituito dal seguente:
"Art. 23
(Riserva di alloggi per situazioni di emergenza abitativa)
"1. Il Presidente della Giunta regionale, anche su proposta
della struttura regionale competente in materia di servizi sociali,
del Sindaco del Comune interessato, dell'ente proprietario o
dell'ente gestore, trasmessa per il tramite della struttura
regionale competente in materia di edilizia residenziale pubblica,
che ne cura l'istruttoria, può riservare alloggi:
a) per far fronte a specifiche e documentate situazioni di
emergenza abitativa;
b) per sgombero di unità abitative da recuperare;
c) per consentire l'attuazione di programmi di mobilità
dell'utenza;
d) da assegnare a soggetti portatori di handicap sensoriale e/o
motorio che si trovino in situazioni di disagio abitativo o di
emergenza abitativa.
2. Per le finalità di cui al comma 1, lettere a) e d), possono
essere utilizzati soltanto gli alloggi di risulta e, tra gli
alloggi di nuova costruzione o recuperati destinati alle
graduatorie, quelli riservati ai sensi degli articoli 24 e 25 e non
assegnabili per carenza di aventi titolo.
3. Per le finalità di cui al comma 1 l'ente gestore comunica
alla struttura regionale competente in materia di edilizia
residenziale pubblica l'elenco degli alloggi di risulta nel termine
di trenta giorni dalla loro disponibilità; il termine è elevato a
60 giorni qualora detti alloggi siano utilizzati per la
mobilità.
4. La domanda di ammissione ai benefici della riserva di cui al
comma 1, lettere a) e d), è raccolta e istruita dal Comune di
residenza del richiedente, che provvede a trasmetterla alla
struttura regionale competente in materia di edilizia residenziale
pubblica, che la sottopone alla commissione di cui all'articolo 14
per la valutazione dell'ammissibilità.
5. Le modalità di presentazione delle domande e i criteri di
priorità per l'assegnazione degli alloggi riservati in concorrenza
tra i soggetti che si trovino nelle condizioni indicate al comma 1,
lettere a) e d), sono approvati dalla Giunta regionale, su proposta
della commissione di cui all'articolo 14.
6. Per le assegnazioni degli alloggi riservati a norma del comma
1 devono sussistere i requisiti di cui all'articolo 6; in caso
contrario l'assegnazione ha carattere provvisorio per due anni.
Qualora, alla scadenza del biennio, la commissione di cui
all'articolo 14 accerti il regolare possesso dei requisiti previsti
dall'articolo 43, l'ente gestore provvede alla stipulazione del
contratto definitivo di locazione.
7. Nel caso in cui il beneficiario della riserva sia già
assegnatario di alloggio di edilizia residenziale pubblica, i
requisiti richiesti sono quelli per la permanenza."
Articolo 3 (Sostituzione dell'articolo 24)
1. L'articolo 24 della l.r. 39/1995 è sostituito dal
seguente:
"Art. 24
(Riserva di alloggi a favore dei profughi)
1. La riserva di alloggi a favore dei profughi, prevista
dall'articolo 34 della l. 763/1981, è disposta in ciascun ambito di
concorso in occasione dei bandi generali ed integrativi emanati dai
Comuni.
2. L'aliquota di riserva da destinare ai profughi è pari al
quindici per cento degli alloggi compresi nei programmi di
intervento."
Articolo 4 (Modificazioni all'articolo 26)
1. Il comma 7 dell'articolo 26 della l.r. 39/1995, già
modificato dal comma 1 dell'articolo 11 della l.r. 35/1998, è
sostituito dal seguente:
"7. Il subingresso nel rapporto contrattuale di assegnazione è
condizionato all'assenza di morosità e di procedure in corso per
l'annullamento o la decadenza dell'assegnazione".
Articolo 5 (Sostituzione dell'articolo 35)
1. L'articolo 35 della l.r. 39/1995 è sostituito dal
seguente:
"Art. 35
(Alloggi in amministrazione condominiale)
1. Gli enti gestori di stabili di edilizia residenziale pubblica
nei quali vi siano alloggi di proprietà di privati possono, con
l'assenso di questi ultimi, continuare la gestione degli stabili
fino al momento in cui diventa obbligatoria, ai sensi dell'articolo
1129 del codice civile, la nomina dell'amministratore di
condominio.
2. Negli stabili di cui al comma 1, gli enti gestori, nella
persona del proprio legale rappresentante e compatibilmente con le
proprie finalità statutarie, possono, se nominati dall'assemblea
condominiale ai sensi dell'articolo 1129 del codice civile,
svolgere le funzioni di amministratore di condominio.
3. Negli stabili di cui al comma 1, nei quali l'assemblea
condominiale abbia proceduto alla nomina dell'amministratore del
condominio ai sensi dell'articolo 1129 del codice civile, gli
inquilini di edilizia residenziale pubblica:
a) pagano direttamente all'amministratore del condominio le
spese che le disposizioni regolamentari degli enti gestori pongono
a loro carico;
b) hanno diritto di voto, in luogo dell'ente proprietario, per
tutte le deliberazioni relative ai servizi a loro carico."
Articolo 6 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président Nous rappelons que sur ce projet de loi la IIIème
Commission du Conseil a exprimé à la majorité son avis favorable et
a également présenté des amendements aux articles 2 et 5. La parole
au rapporteur, Conseiller Cottino.
Cottino (UV) En toute vitesse, pour donner quelques explications
et pour motiver l'avis de la commission.
Come si può evincere dalla relazione accompagnatoria del disegno
di legge n. 18, presentato dalla Giunta in data 10 febbraio 1999,
tale disegno di legge si è reso necessario per tre motivi: a)
difficoltà operativa a causa di possibili contrastanti
interpretazioni;
b) dare la possibilità agli enti gestori di stabili di edilizia
residenziale pubblica di svolgere compiti non attribuibili loro al
momento dell'approvazione della legge n. 39/95 per espresso divieto
previsto dalla deliberazione CIPE del 19 novembre 1981;
c) ampliare la possibilità di utilizzo degli alloggi di riserva
che per un'infelice stesura dell'articolo 23 della precedente legge
sembravano essere destinati solo ai portatori di handicap.
Si è utilizzata quest'occasione anche per prevedere la
determinazione dei costi massimi ammissibili (prima non prevista) e
la cancellatura di inutili ripetizioni.
Questa legge è formata da 7 articoli (compreso l'articolo di
emendamento presentato in commissione dall'Assessore) e va dunque
nella direzione da tutti auspicata di una maggiore chiarezza delle
disposizioni procedurali, chiarezza che dovrebbe contribuire a più
sollecite soluzioni inerenti l'emergenza abitativa.
L'articolo 1, con la sostituzione del comma 10 bis dell'articolo
14 della precedente legge, ne prevede l'eliminazione di una parte
per chiarire che non è la commissione ad assegnare gli alloggi di
riserva ed evita la ripetizione di quanto previsto all'articolo 31,
punto 5.
L'articolo 2 modifica il precedente articolo 23 chiarendo in
modo inequivocabile che la destinazione degli alloggi di riserva
oltre che per portatori di handicap serve anche per far fronte
a:
- particolari situazioni di emergenza abitativa (come sfratti,
situazioni economiche e familiari particolari, eccetera)
- sgombero di unità abitative da recuperare (adeguamenti di
legge, ristrutturazioni, eccetera)
- mobilità dell'utenza (modifica della composizione del nucleo
familiare, infermità fisiche anche se temporanee, eccetera).
Specifica inoltre qual è l'ente che deve accogliere ed istruire
la domanda di ammissione dei soggetti richiedenti per poi
sottoporli alla verifica di ammissibilità il cui compito è affidato
alla commissione prevista all'articolo 14.
I criteri di priorità e le modalità di presentazione delle
domande dovranno fare l'oggetto di un provvedimento specifico della
Giunta regionale.
Va ancora specificato che l'Assessore ha presentato in
commissione un emendamento che richiede la certificazione
dell'handicap per cui al punto d) del primo comma dell'articolo 2
dopo le parole "sensoriale e/o motorio" si aggiunge la parola
"certificato".
Al comma 6 viene inoltre specificata la modalità del passaggio
dall'assegnazione provvisoria al contratto definitivo.
All'articolo 3, comma 1, si precisa che in tutti i bandi ci deve
essere la quota di riserva di alloggi per profughi ed il comma 2 ne
precisa la percentuale da destinare a tale riserva, cosa
assolutamente non chiara nella precedente legge.
All'articolo 4 viene modificato il comma 7 dell'articolo 26
(norme di subingresso) rendendone più semplice la lettura e quindi
la comprensione.
Con l'articolo 5, che modifica l'articolo 35, si dà la
possibilità agli enti gestori di svolgere funzioni di
amministratore e si chiariscono meglio le modalità di pagamento
delle spese condominiali oltre che di rappresentanza nell'assemblea
stessa.
All'articolo 5 bis (emendamento aggiuntivo proposto in
commissione dall'Assessore) si prevede che la Giunta regionale
definisca con proprio provvedimento i costi massimi ammissibili. Il
suddetto provvedimento dovrà applicarsi anche a quei programmi i
cui progetti esecutivi non siano ancora stati approvati alla data
di entrata in vigore della presente legge. L'articolo 6 dichiara
l'urgenza ai sensi dell'articolo 31, terzo comma dello Statuto
speciale.
La III Commissione ha dato quindi parere favorevole a
maggioranza a questo disegno di legge per i motivi succintamente
esposti in questa relazione.
Président La parole au Conseiller Beneforti.
Beneforti (PVA-cU) Questa legge prevede alcune ulteriori
modifiche alla legge n. 39/95, infatti con questa legge si
rimediano gli errori materiali contenuti nei testi precedenti e si
chiariscono anche alcune interpretazioni che risultavano
contrastanti fra loro. Inoltre si prevedono disposizioni
procedurali per contribuire a risolvere più rapidamente e in modo
più razionale il problema dell'emergenza abitativa. Si prevedono
ancora norme per l'amministrazione degli alloggi in sistema
condominiale da parte degli IACP.
Ogni volta che si pone mano a questa legge, sembra che si sia
trovato il sistema per risolvere il problema della casa in Valle
d'Aosta; si leggono articoli su tutti i giornali, dichiarazioni,
foto, prese di posizione degli IACP da cui sembra che dal giorno
dopo le case nascano come funghi poi si va a leggere dentro le
righe di questi articoli e si ritrova che ancora una volta il
problema casa non solo non è risolto, ma neppure si prevedono tempi
e soluzioni per risolverlo.
Si può rivedere tutto sull'emergenza casa, si possono aggiungere
o togliere i casi più o meno disperati, estenderli ai profughi,
agli extracomunitari, ai giovani sposi, ma se non si costruiscono
le case, l'emergenza rimane, la casa continua ad essere nei buoni
propositi degli amministratori e resta un sogno che non si avvera
per i cittadini che attendono di avere anche loro questo bene
sociale. Io dico che è giunto anche il momento di vedere le cose in
modo diverso.
Dopo l'ultima mozione che abbiamo presentato in questo Consiglio
a questo riguardo abbiamo discusso del problema anche in
commissione e devo dire che l'Assessore in quella sede ha
relazionato con serietà, ma è risultato evidente che nell'immediato
non ci sono costruzioni.
L'Assessore ha illustrato i piani degli IACP, ha esposto gli
accordi esistenti fra il Comune di Aosta e l'Istituto Case
Popolari, ha menzionato i comuni dove c'è l'intenzione di
costruire, ma in alcuni casi addirittura le aree su cui costruire
non sono disponibili, si parla di 70 alloggi al quartiere Dora, ma
si dice che non ci sono ancora le aree disponibili.
L'Assessore si è impegnato a mettere in atto il Fondo regionale
per l'abitazione previsto dalla legge n. 36, fondo che avevamo più
volte sollecitato e che riveste particolare importanza perché può
venire incontro alle famiglie che si trovano in difficoltà nel
pagamento degli affitti e delle spese condominiali.
Anche questo può essere un mezzo per aiutare le famiglie nel
momento in cui si trovano in difficoltà nel pagare gli affitti, nel
pagare le spese condominiali, è un fatto positivo per noi della
Regione, ma non risolve come dicevo prima l'emergenza casa che
rimane e diventa una guerra fra poveri, fra il profugo e il non
profugo, fra l'extracomunitario e il residente in Valle d'Aosta
perché vista la pochezza degli alloggi che ci sono da assegnare,
l'assegnazione dell'alloggio diventa per qualcuno come la vincita
di una lotteria e io ritengo che dobbiamo avere come Giunta e come
Consiglio maggiore coraggio nell'affrontare questo problema, più
volontà politica e se vogliamo essere credibili su questo problema,
non si può andare avanti a suon di modifiche, ma si devono fare dei
programmi e questi programmi devono essere realizzati in tempi
brevi.
Se ci sono terreni da rendere disponibili, questi terreni devono
essere resi disponibili da chi ne ha la competenza; bisogna vedere
da cosa dipende la mancanza di disponibilità, pertanto chi ne ha la
competenza, deve cercare di mettere a disposizione i terreni.
Teniamo presente che al bando del Comune di Aosta risultano
presentate 526 domande, che la Commissione sfratti che opera alla
Presidenza della Giunta ha attualmente all'esame 265 casi di
sfrattati di cui 160 di Aosta e 105 di altri comuni della Valle e
di là c'è un elenco di 526 domande al Comune di Aosta, 265 sono
presso la Commissione della Presidenza della Giunta. Da questi dati
emerge la dimensione del fenomeno che abbiamo di fronte e la fame
di case che oggi esiste anche nella nostra Regione.
I costi degli affitti aumentano, il mercato immobiliare tende ad
aumentare. È vero che è stato fatto adesso l'affitto concertato, ma
andiamo a vedere quanto può costare l'affitto concertato e quanto
pesa su una famiglia anche se è contrattato fra le parti. Anche il
mercato immobiliare aumenta e allora come si pone un calmiere
all'immobiliare e anche al costo degli affitti? Mettendo sul
mercato da parte dell'ente pubblico alloggi perché questa è l'unica
strada che abbiamo.
Se non si costruiscono alloggi, dobbiamo recuperare l'esistente,
quello che c'è da ristrutturare perché se mancano i terreni bisogna
porsi il problema di recuperare quello che è possibile recuperare
perché i prezzi continuano a salire, ma sale anche il numero degli
sfrattati.
Non possiamo fare finta di niente di fronte alle richieste che
ci provengono dagli anziani in cerca di un'abitazione, dalle
giovani coppie che cercano un alloggio per potersi formare una
famiglia, dagli handicappati che vogliono un ambiente dove poter
vivere in maniera indipendente dalla famiglia, dalle famiglie che
non possono beneficiare del mutuo prima casa perché non hanno
entrate sufficienti né per restituire il mutuo né per metterci la
differenza.
Ci rendiamo conto che il bilancio della Regione è quello che è
ed è anche blindato, ipotecato in innumerevoli spese, ma di fronte
a un problema sociale come quello della casa non si possono sempre
attendere tempi migliori. Questi tempi a nostro avviso vanno creati
e così come vanno creati per il lavoro, per la sanità e per la
scuola, anche per la casa questi tempi vanno creati; in questi
settori che sono i più importanti - lavoro, sanità, casa e scuola -
perché toccano da vicino il cittadino, cerchiamo di orientare il
bilancio regionale. Vediamo di ridurre le spese da altre parti,
privatizziamo pure tutto il patrimonio immobiliare pubblico che
esiste, ma indirizziamo verso questi settori delle possibilità
economiche per permettere alle famiglie di costituirsi, di avere un
tetto e un lavoro.
Vediamo in ogni ordine del giorno che eroghiamo contributi da
una parte e dall'altra e io non dico che non sia giusto, ma
dobbiamo arrivare a fare delle scelte anche nel nostro bilancio
regionale e pensare ai problemi sociali che toccano le famiglie, ai
problemi che toccano in modo particolare i meno abbienti, coloro
che hanno meno possibilità economiche ed oggi nella nostra Regione
c'è un 20-25 percento di famiglie che è in cerca di un
alloggio.
Noi dobbiamo cercare di venire loro incontro perché non possiamo
venire incontro soltanto in certe situazioni con il fondo perché il
fondo può essere momentaneo, temporaneo, non può essere duraturo
nel tempo.
Allora perché il fondo non diventi una cosa infinita, dobbiamo
cercare di realizzare l'obiettivo della casa come bene sociale per
venire incontro alle famiglie come si è fatto nel dopoguerra quando
si ricostruiva il Paese; quanti enti sono nati allora per costruire
alloggi? Io dico che un pensiero su questo discorso bisogna farlo,
vedere di costruire e ristrutturare l'esistente se non ci sono
terreni disponibili.
Président La parole au Conseiller Comé.
Comé (Aut) La scorsa estate io e il mio gruppo avevamo già
presentato, come l'Assessore si ricorderà, un'interpellanza
chiedendo di andare a rivedere la vecchia normativa che riguardava
l'emergenza abitativa e che, come è stato sottolineato oggi, era
un'impostazione sbagliata e quindi dava solo il permesso di
accedere all'emergenza abitativa agli handicappati, quindi da parte
nostra oggi c'è la soddisfazione di vedere che quest'atto è stato
portato in Consiglio per la sua modifica e siamo più che favorevoli
a questo disegno di legge.
Volevo solo, molto brevemente, fare un invito all'Assessore. Ho
visto l'emendamento che ha presentato, mi riferisco all'emendamento
2, relativo all'articolo 5 bis, che parla dei limiti di costo;
invito la Giunta a determinarli in tempi molto brevi, diversamente
si possono creare dei grossi problemi soprattutto allo IACP che,
per dare una risposta alla richiesta che faceva Beneforti di avere
la casa, di avere le strutture, si è spesso visto dei bandi di
appalto che sono andati deserti.
L'invito mio è quello di provvedere in tempi molto rapidi a
determinare questo quinto articolo.
Président Si personne ne demande la parole, je ferme la
discussion générale. La parole à l'Assesseur au territoire, à
l'environnement et aux ouvrages publics, Vallet.
Vallet (UV) Per fare rapidamente due considerazioni per quanto
attiene le osservazioni che il Consigliere Beneforti ha svolto.
L'oggetto è già stato ampiamente dibattuto in questo Consiglio e
in commissione, mi limito a riprendere alcune cose che a suo tempo
avevo detto puntualizzando che in questa materia il quadro si è
notevolmente evoluto negli ultimi 9 mesi, nel senso che e dal punto
di vista dell'attribuzione delle risorse finanziarie e dal punto di
vista della normativa le competenze sono state cambiate con un
provvedimento, il "Bassanini ter" quindi, per quanto riguarda la
nostra Regione, sarà necessario perché si abbia competenza piena in
questa materia definire delle norme di attuazione.
Questo ci consentirà di provvedere alla definizione di una legge
quadro che distribuisca bene le competenze fra Regione, comuni ed
eventualmente altri enti interessati e ci consentirà di affrontare
il problema in maniera più organica.
Per quanto riguarda il fondo sociale, il Consigliere sa che
finalmente siamo riusciti a decollare con l'iniziativa; vorrei dire
che se da una parte sicuramente il problema esiste, credo però di
poter dire che la situazione della nostra Regione non è così
drammatica come potrebbe magari trasparire da alcuni toni usati dal
Consigliere Beneforti.
Certo è che è ancora necessario concretizzare alcune iniziative
che purtroppo languono per le varie ragioni che ben conosciamo.
Per quanto riguarda la determinazione dei limiti di costo,
abbiamo approfittato di questa legge per introdurre questa
possibilità per la Regione, sollecitati dallo IACP che ha
l'esigenza di riformulare le gare di appalto per quanto riguarda
"in primis" le costruzioni di via Chambéry.
Président Nous procédons à l'examen article par article du
projet de loi n° 18.
Je soumets au vote l'article 1er:
Conseillers présents: 29
Votants: 24
Pour: 24
Abstentions: 5 (Beneforti, Curtaz, Frassy, Lattanzi, Squarzino
Secondina)
Le Conseil approuve.
A l'article 2 nous avons un amendement qui a été adopté par la
commission dont je donne la lecture:
Emendamento La lettera d) del comma 1 dell'articolo 2 è
sostituita dalla seguente:
"d) da assegnare a soggetti portatori di handicap sensoriale e/o
motorio, certificato, che si trovino in situazioni di disagio
abitativo o di emergenza abitativa."
Je soumets au vote l'article 2 tel qu'il découle de l'amendement
présenté par la commission:
Articolo 2 (Sostituzione dell'articolo 23)
1. L'articolo 23 della l.r. 39/1995, già modificato
dall'articolo 10 della l.r. 35/1998, è sostituito dal seguente:
"Art. 23
(Riserva di alloggi per situazioni di emergenza abitativa)
"1. Il Presidente della Giunta regionale, anche su proposta
della struttura regionale competente in materia di servizi sociali,
del Sindaco del Comune interessato, dell'ente proprietario o
dell'ente gestore, trasmessa per il tramite della struttura
regionale competente in materia di edilizia residenziale pubblica,
che ne cura l'istruttoria, può riservare alloggi:
a) per far fronte a specifiche e documentate situazioni di
emergenza abitativa;
b) per sgombero di unità abitative da recuperare;
c) per consentire l'attuazione di programmi di mobilità
dell'utenza;
d) da assegnare a soggetti portatori di handicap sensoriale e/o
motorio, certificato, che si trovino in situazioni di disagio
abitativo o di emergenza abitativa.
2. Per le finalità di cui al comma 1, lettere a) e d), possono
essere utilizzati soltanto gli alloggi di risulta e, tra gli
alloggi di nuova costruzione o recuperati destinati alle
graduatorie, quelli riservati ai sensi degli articoli 24 e 25 e non
assegnabili per carenza di aventi titolo.
3. Per le finalità di cui al comma 1 l'ente gestore comunica
alla struttura regionale competente in materia di edilizia
residenziale pubblica l'elenco degli alloggi di risulta nel termine
di trenta giorni dalla loro disponibilità; il termine è elevato a
60 giorni qualora detti alloggi siano utilizzati per la
mobilità.
4. La domanda di ammissione ai benefici della riserva di cui al
comma 1, lettere a) e d), è raccolta e istruita dal Comune di
residenza del richiedente, che provvede a trasmetterla alla
struttura regionale competente in materia di edilizia residenziale
pubblica, che la sottopone alla commissione di cui all'articolo 14
per la valutazione dell'ammissibilità.
5. Le modalità di presentazione delle domande e i criteri di
priorità per l'assegnazione degli alloggi riservati in concorrenza
tra i soggetti che si trovino nelle condizioni indicate al comma 1,
lettere a) e d), sono approvati dalla Giunta regionale, su proposta
della commissione di cui all'articolo 14.
6. Per le assegnazioni degli alloggi riservati a norma del comma
1 devono sussistere i requisiti di cui all'articolo 6; in caso
contrario l'assegnazione ha carattere provvisorio per due anni.
Qualora, alla scadenza del biennio, la commissione di cui
all'articolo 14 accerti il regolare possesso dei requisiti previsti
dall'articolo 43, l'ente gestore provvede alla stipulazione del
contratto definitivo di locazione.
7. Nel caso in cui il beneficiario della riserva sia già
assegnatario di alloggio di edilizia residenziale pubblica, i
requisiti richiesti sono quelli per la permanenza."
Conseillers présents: 30
Votants: 24
Pour: 24
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 3:
Conseillers présents: 30
Votants: 24
Pour: 24
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 4:
Conseillers présents: 30
Votants: 24
Pour: 24
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 5:
Conseillers présents: 30
Votants: 24
Pour: 24
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Il y a un amendement qui introduit un article 5 bis proposé par
la commission dont je donne la lecture:
Emendamento Dopo l'articolo 5 è aggiunto l'art. 5 bis.
"Art. 5 bis
(Limiti di costo)
1. Con proprio provvedimento la Giunta regionale determina i
costi massimi ammissibili per la realizzazione di interventi di
edilizia residenziale pubblica, nonché i criteri di deroga ai
massimali stessi.
2. I costi massimi ammissibili si applicano a tutti i programmi
costruttivi per i quali alla data di entrata in vigore della
presente legge non è intervenuta l'approvazione del progetto
esecutivo."
Je soumets au vote l'article 5 bis:
Conseillers présents: 31
Votants: 25
Pour: 25
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote l'article 6:
Conseillers présents: 31
Votants: 25
Pour: 25
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Je soumets au vote le projet de loi dans son ensemble:
Conseillers présents: 31
Votants: 25
Pour: 25
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
