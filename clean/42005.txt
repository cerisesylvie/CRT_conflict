Classificazione
ASSISTENZA SOCIALE
Assistenza socio-sanitaria
ENTI LOCALI
Comuni
Comunità montane - Unité des communes



Oggetto del Consiglio n. 963 del 2 ottobre 2019 - Resoconto
OGGETTO N. 963/XV - Interrogazione a risposta immediata:
"Tempistica per la presentazione della legge regionale relativa al
passaggio delle competenze dei servizi socio assistenziali dalle
Unités des Communes ai Comuni".
Distort (Presidente)
-
Punto n. 7.02 all'ordine
del giorno. Per l'esposizione, la parola al collega Cognetta.
Cognetta (MOUV')
-
C'è un refuso, è per il
passaggio della gestione delle micro dalle
Unités
all'USL.
Comunque penso che l'Assessore abbia capito, perché poi nel testo
si parla proprio di questo.
L'Assessore è venuto in Commissione e ha detto ai Commissari che
è una cosa rispetto alla questione dello spostamento delle RSA dal
J.B. Festaz a Variney era una questione che poi comprendeva in
maniera più ampia tutta una riflessione che si stava facendo
rispetto alla gestione delle micro a tutto tondo e accennava alla
possibilità di far gestire le micro all'USL direttamente. Dopo
questa questione della Commissione, il Presidente dell'Union è
invece apparso sugli organi di stampa precisando che queste
strutture sono diventate un'eccellenza e che in questo modo,
nell'eventualità dello spostamento, ci sarebbe stato un
depauperamento, un abbassamento del livello dell'autonomia dei
Comuni.
Ora, siccome queste due campane non coincidono, anche se in
qualche modo fanno parte dello stesso gruppo, io interrogo
l'Assessore per capire sostanzialmente se il passaggio della RSA
dal J.B. Festaz a Variney è propedeutico alla legge. La legge sulle
OSS o, meglio, la legge sulla gestione delle micro fatta ai Comuni,
a noi sta a cuore, e quindi vorremmo capire se veramente arriva in
porto e se quell'azione è propedeutica.
Presidente
-
La parola all'Assessore Baccega per
la risposta.
Baccega (UV)
-
Voglio sottolineare che quanto
detto dal Presidente dell'Union Valdôtaine rispetto alle strutture
e a come sono gestite in questo momento, quindi tutta la qualità
che si è fatta in questi anni, è assolutamente condivisibile.
Proprio sulla base del percorso di spostamento presso la struttura
di Variney dei nuclei di RSA UAP del J.B. Festaz è nata l'ipotesi
di poter ampliare questo percorso in modo più omogeneo. È chiaro
che il percorso di approfondimento per andare a spostare le
strutture del J.B. Festaz presso Variney ha coinvolto tutti: ha
coinvolto l'Unités des Communes, l'Assessorato, l'azienda, il J.B.
Festaz e, soprattutto, i sindacati che sono stati a suo tempo
sentiti.
Il percorso legislativo della legge di riordino per la gestione
delle strutture per anziani richiede certamente più tempo, una
maggiore condivisione, un'assoluta relazione sui fabbisogni e anche
una relazione di prospettiva; la relazione è in corso, si sta
predisponendo, ma deve essere accompagnata anche da un'attenta
analisi di carattere economico, guardando alla situazione
occupazionale, alle problematiche delle famiglie e, soprattutto, di
chi opera all'interno delle strutture. Vi sono quindi due percorsi
paralleli che vanno nella stessa direzione, ma credo sia
impossibile stabilire prima uno e poi l'altro, oppure bloccarne uno
perché si deve fare anche l'altro. Si può lavorare in sintonia per
raggiungere gli obiettivi. È certo che per la legge regionale di
riordino abbiamo comunque proseguito un percorso, nel senso che ci
siamo più volte confrontati con l'Unité e abbiamo costituito,
all'interno del CELVA, un gruppo di lavoro che coinvolge
l'Assessorato, l'Unité des Communes e il Comune di Aosta, quindi
sarà sicuramente individuato un nuovo cronoprogramma sulla base
della proposta che andremo a presentare.
Io credo che arrivando frettolosamente con la presentazione di
una bozza di legge fatta in fretta e furia la legge potrebbe non
essere fortunata, ce ne sono già tante, purtroppo; forse è meglio
aspettare un mese in più, predisporne una ampiamente condivisa,
frutto del lavoro di tanti, che poi va in Commissione e dà risposte
serie alla collettività.
Concludo, Presidente. In Commissione avevo dato una tempistica
che poteva essere fine anno, credo di poter mantenere questo fine
anno per arrivare in Commissione ed esplicitare tutte le
considerazioni del caso rispetto alla nuova legge.
Presidente
- La
parola al collega Cognetta per la
replica.
Cognetta (MOUV')
-
Vede Assessore, mi va bene che
entro fine anno si arrivi ad un punto. Io non parlo a nome mio o
del mio gruppo, ma parlo per i lavoratori e le lavoratrici che sono
coinvolte in questa gestione e i punti importanti sono di indirizzo
politico. Credo che a questo punto vada fatta una variazione anche
nel DEFR e vada aggiunta questa parte, che una linea di indirizzo
generale dal punto di vista del Governo regionale vada esplicitata
nel DEFR e vada detto che cosa si ha intenzione di fare. Lo stesso
vale anche per il bilancio, perché se poi nella legge di bilancio
non approviamo una certa cosa diventa difficile farlo, visto che
sono risorse che vanno direttamente ai Comuni attualmente.
Bisognerà pertanto prevedere anche questo in un'ottica di
trasformazione. La inviterei quindi per cortesia a presentare sia
una variazione nel DEFR dove aggiunge questa parte, sia a prevedere
già nel bilancio che ci saranno poi delle modifiche rispetto a
quanto fatto o a quanto si farà.
