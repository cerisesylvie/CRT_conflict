Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3061 del 5 febbraio 1992 - Resoconto
OGGETTO N. 3061/IX Incarico per la realizzazione di studio
concernente l'analisi gestionale e di mercato di alcune aziende
agricole e strutture cooperativistiche.
(Ritiro di
interrogazione)
Presidente
Do lettura dell'interrogazione presentata
dal Consigliere Bich ed iscritta al punto 4 dell'ordine del
giorno.
Interrogazione Vista la delibera della Giunta regionale n.
11651 in data 9 dicembre 1991 riguardante un incarico alla Sig.ra
Pivot Rossella Anna per la realizzazione di uno studio concernente
l'analisi gestionale e di mercato di alcune aziende agricole e
strutture cooperativistiche;
Visto l'allegato disciplinare d'incarico professionale
il sottoscritto Consigliere regionale
interroga
l'Assessore competente per sapere:
1) quali sono i requisiti professionali della persona incaricata
e da quali titoli sono comprovati;
2) quali sono le aziende agricole e le strutture
cooperativistiche da sottoporre ad analisi;
3) quali sono i contorni giuridici e professionali dell'Area
Studio di R.A. Pivot;
4) a quale albo professionale è iscritta la predetta incaricanda
e quali sono i criteri individuati per conferire tale incarico ad
un soggetto laureando e non laureato in Scienze agrarie ad
indirizzo economico.
Presidente
Il Consigliere Bich ha chiesto la parola
per mozione d'ordine; ne ha facoltà.
Bich (Ind)
Avendo ottenuto delle risposte esaurienti
dal funzionario responsabile, chiedo il ritiro
dell'interrogazione.
Presidente
D'accordo.
