Classificazione
SPORT E TEMPO LIBERO
Infrastrutture ricreativo-sportive
Sport invernali



Oggetto del Consiglio n. 812 del 22 ottobre 2014 - Resoconto
OGGETTO N. 812/XIV - Interpellanza: "Adozione di linee guida
per uniformare le modalità di rimborso del prezzo dei biglietti in
caso di chiusura degli impianti di risalita".
Presidente
- Per l'illustrazione, ha chiesto la parola il
Consigliere Bertschy; ne ha facoltà.
Bertschy (UVP) -
Grazie Presidente.
Proponiamo questo argomento all'ordine del giorno del Consiglio
in fase di preparazione della stagione invernale. L'intenzione che
abbiamo come gruppo è quella di iniziare un percorso che ci
permetta di fare quello che abbiamo immaginato di fare anche con la
razionalizzazione degli impianti a fune, nel senso di rendere
l'immagine della Valle d'Aosta - rispetto agli ospiti, a coloro che
vengono a frequentare in questo caso le nostre piste da sci - come
quella di una Regione che si dà un'organizzazione, che ha un suo
indirizzo di gestione...in questo caso degli impianti a fune, ma,
in generale, che ha una sua visione della politica turistica.
Sappiamo bene che in alcune occasioni piccole questioni rendono
alla politica e agli investimenti che facciamo nel turism, danni
maggiori di quelli che poi non si pensi di fare. Allora bastano a
volte degli equivoci con chi gestisce i nostri impianti o delle
risposte magari un po' scortesi per far sì che, così,
d'emblée
, si diventi tutti poco ospitali, maleducati e non
attenti alle spese che gli altri fanno per venire qui da noi a
frequentare le nostre piste da sci.
Allora ci chiedevamo, Assessore, se era possibile, se era già
stato fatto o se era stato pensato di costruire una linea guida o
un sistema di agire comune delle società che, appunto negli ultimi
due anni, sono anche state accorpate e razionalizzate, per dare una
risposta che sia più o meno omogenea su tutto il territorio,
affinché la gente non si trovi da una parte con il biglietto
rimborsato e, dall'altra, a non sentirsi neanche ascoltata alla
biglietteria o, dall'altra ancora, magari a sentirsi trattare male.
Quindi che intanto le società di gestione degli impianti si pongano
il problema, e si pongano il problema anche di considerarlo
insieme, perché appunto quando qualcosa va male non si fa male alla
società in cui questo fatto succede, ma si fa male alla Valle
d'Aosta tutta. E poi cerchiamo di capire se è possibile darsi una
regola generale che ci permetta di dire in tutte le società:
"queste sono le possibilità che ci sono, queste sono gli strumenti
che ci possiamo dare in maniera trasparente per dirvi quando
succede qualcosa", perché in montagna purtroppo non si può
considerare tutto, una bella giornata si può trasformare, col
vento, nel giro di un paio d'ore, in una giornata dove le cose
vanno di traverso, e una famiglia che ha investito un sacco di
soldi per venire a sciare, per fare la sua domenica qua da noi si
trova a veder limitato questo investimento. Però a volte basta
anche una buona parola, un sistema corretto di esporre i problemi
che abbiamo da gestire per evitare delle proteste, evitare
soprattutto di farci dei danni, danni di immagine in generale. Le
volevamo quindi chiedere se esiste questa linea guida e, se non
c'è, se intende lavorare al riguardo.
Si dà atto che dalle ore 18,20 assume la presidenza il
Presidente Marco Viérin.
Viérin M. (Presidente) -
La parola all'Assessore
Marguerettaz.
Marguerettaz (UV) -
Grazie. Questo è un argomento che
abbiamo già trattato, così come avremo avuto modo di vedere certi
articoli o certi scambi su Internet, quindi è quanto mai un tema
sentito, tuttavia non di facile soluzione.
Le diverse aziende valdostane hanno intrapreso procedure volte a
informare preventivamente la clientela che si appresta all'acquisto
dello
skipass
sulle condizioni meteo che possono
condizionare l'apertura di alcuni impianti. Quindi, prima di tutto,
c'è un'azione di informazione preventiva, che è indispensabile.
Alcune hanno poi delle complicazioni, perché a causa della
morfologia del proprio comprensorio, in caso di chiusura di alcuni
impianti, rischiano di penalizzare pesantemente la possibilità di
sci della propria clientela. E queste hanno individuato dei criteri
per la riduzione dei prezzi o rimborsi in presenza di un'apertura
parziale del comprensorio. Questo accade sia all'inizio della
stagione, quando l'innevamento è parziale, sia durante lo
svolgimento dell'attività ordinaria, con tutte le piste innevate,
ma che sono parzialmente inutilizzabili a causa del vento, e quindi
ci sono delle riduzioni o dei rimborsi. Tutte le aziende (questa è
la linea generale), in caso di chiusura totale o comunque tale da
precludere la possibilità di sciare alla propria clientela,
procedono al riconoscimento della validità dello
skipass
in
un'altra occasione, nel corso della stagione invernale. La diversa
morfologia dei territori sui quali operano le società ha portato,
di fatto, a non poter praticare una uniformità di comportamento con
delle linee guida standardizzate su tutto il territorio valdostano,
atteso che già all'interno di una stazione le variabili nel corso
della stagione invernale possono essere molteplici e imprevedibili,
e che in alcune stazioni, specificatamente Cervinia, Valtournenche,
Zermatt, La Thuile e Monterosa, diversamente dalle altre, esistono
collegamenti intervallivi a quote elevate esposti a condizioni
climatiche critiche (quindi l'impossibilità a volte di rientrare o
di accedere a dei comprensori).
Tutte le aziende hanno adottato un atteggiamento coerente per
quanto concerne la comunicazione alla clientela; vengono fornite in
maniera puntuale e capillare informazioni in merito alle
previsioni, alle condizioni meteo e alla conseguente apertura o
parziale chiusura degli impianti. È da tenere presente, infine, che
la clientela che frequenta le stazioni sciistiche - e lì nella sua
presentazione l'ha detto - è da considerare un patrimonio
fondamentale delle imprese funiviarie e, in quanto tale, nelle
possibilità operative le aziende si comportano di conseguenza,
consapevoli che l'obiettivo primario, oltre alla sicurezza degli
sciatori stessi, è la soddisfazione e l'apprezzamento del prodotto
e dell'offerta che vengono loro proposti.
Ovviamente le ho rappresentato quanto mi è stato trasmesso
dall'AVIF e sulla domanda c'è una sensibilità importante, perché
questo ovviamente ha una ricaduta anche nella promozione e nella
comunicazione. Rispetto a questo tema, comunque, là dove possibile
- l'anno scorso si ricorderanno dei problemi della Monterosa -
vengono lasciati dei
voucher
, è data la possibilità di
venire a sciare in un'altra giornata, che ovviamente è un modo
interessante per poter non indispettire la clientela. È chiaro che
un minimo di disagio c'è, per cui ci sono delle situazioni in cui,
se a mezza mattina si alza il vento e bisogna chiudere degli
impianti, la sicurezza è prioritaria. D'altra parte, in tutti gli
spettacoli e in tutte le attività che vengono fatte all'aperto, lei
si immagini anche i concerti all'aperto: nel momento in cui piove,
ci sono delle situazioni in cui se non è possibile fare l'evento
c'è il rimborso del biglietto, ma se l'evento ha avuto inizio, e
quindi c'è stata una fruizione, è impossibile, perché i nostri
bilanci a quel punto precipiterebbero...ma mi pare che la clientela
nella stragrande parte dei casi sia soddisfatta. Ci sono delle
situazioni che a volte sfuggono, devono essere ovviamente
migliorate, ma gli impianti sono consapevoli. Quindi linee guida
precise con criteri oggettivi di orari e di metri non ce ne sono,
ma c'è il criterio, la linea guida standard, che è una linea in cui
la clientela, nel limite del possibile, dev'essere informata
precedentemente, deve pagare un biglietto che è diciamo
proporzionale alle piste aperte e, dall'altra parte, una gestione
volta per volta.
Presidente -
La parola al collega Bertschy.
Bertschy (UVP) -
Assessore, secondo me dobbiamo avere un
po' più di coraggio con le nostre società di impianti a fune,
perché, senza disconoscere le difficoltà che ci sono a gestire una
stazione di sci in certe situazioni, troppo importante è il
patrimonio di clientela di turisti che queste stazioni gestiscono
per noi per non avere un coordinamento da parte sua come
rappresentante dell'Assessorato del turismo su questo tema. Allora,
sicuramente delle cose sono state fatte, le ha annunciate, e l'AVIF
ha cercato nel limite del possibile già di raccogliere delle
azioni.
Mi pare però impossibile che, a fronte anche degli investimenti
di cui abbiamo parlato qualche tempo fa, della Monterosa, e nei
prossimi giorni parleremo di altre cose probabilmente nella
rinomina di altre società...è troppo importante il nostro peso in
queste società per non riuscire a fare ancora meglio e di più,
perché è vero quanto dice lei, che qualsiasi spettacolo, quando è
esterno, corre dei rischi, ma sa anche bene che 4 persone che vanno
a sciare oggi fanno 200 euro come minimo solo per stare sugli sci,
e poi, se arrivano da distante, ci hanno anche messo l'autostrada,
la benzina, la macchina, sono spettacoli pesanti quelli dello sci,
certamente non possiamo metterci a regalare i biglietti alle 3 del
pomeriggio se uno ha finito la giornata, però proviamo...provi lei,
visto che la linea non c'è!
Io le chiederei di accogliere quanto c'è in questa interpellanza
quanto meno con una lettera di indirizzo, chiedendo che si faccia
attenzione a svolgere questo compito, che è il compito di sportello
del turismo della Valle d'Aosta. Sono tanti gli esempi positivi
(perché rappresentandola così si rischia poi di rendere tutto
negativo), sono tanti gli esempi positivi, abbiamo delle belle
piste da sci, curate, però poi a volte bastano le piccole banalità
per rendere tutto questo un problema invece che una risorsa.
Allora intanto le chiederei: se non c'è la linea guida, lavori
per costruirla; poi magari sarà poco, riusciremo a definire solo un
punto di interesse comune, che è: alle 9 del mattino arriva il
vento e rimborsiamo tutti, alle 9,05 non c'è più la linea guida e
non lo facciamo più...per carità, però cominciamo a farlo e
continuiamo a farlo, perché mi pare che le società si
parlino...avendole razionalizzate, le cose già sono migliorate,
però diamocelo come obiettivo, mettiamole ancora di più a lavorare
insieme e costruiamo questa linea guida, perché è importante per
noi come Valle d'Aosta, è importante anche l'immagine che i
valdostani danno in questo senso qua. È vero, 2 stagionali regalati
possono forse rovinare un po' il bilancio, ma se poi queste persone
parlano bene di noi magari ne guadagniamo altri 4, se ne parlano
male perdiamo quei 2 e quelli che devono ancora arrivare.
Le chiederei poi di continuare sull'indirizzo di questa
discussione che è estremamente costruttiva, non lasciamo troppa
libertà nel prossimo periodo, perché sarà poi quello caldo, dove
cominciano ad arrivare i momenti di gestione. Se riesce già a dare
questa sensibilità - che immagino sia una sensibilità condivisa dal
Consiglio - a chi oggi gestisce i nostri patrimoni di impianti a
fune, e se poi arriviamo a una linea guida che sia anche piccola,
indicativa, inizialmente con un cartello fuori da ogni società di
impianti a fune, dove si dice: la Valle d'Aosta ha pensato a voi;
per ora siamo riusciti a fare solo questo, però stiamo pensando a
voi perché capiamo l'investimento che fate, vi ringraziamo perché
venite a sciare qui, e cerchiamo di considerarvi al massimo per
quello che avete voglia di fare qua, in Valle d'Aosta, e per lo
stare, appunto, sui nostri impianti. Poco alla volta magari
riusciremo a creare una, due, tre regole, che però saranno un
segnale chiaro di trasparenza verso chi frequenta, appunto, i
nostri impianti. Grazie.
Presidente -
Punto 29 all'ordine del giorno.
