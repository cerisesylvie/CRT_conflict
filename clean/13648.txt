Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 122 del 29 settembre 1993 - Resoconto
OGGETTO N. 122/X - Mozione d'ordine su informazione ai
consiglieri.
Presidente -
Ha chiesto la parola, per mozione
d'ordine, il Consigliere Mar­guerettaz.
Marguerettaz (DC) -
Credo che dopo le cose che
sono state dette, prima di passare al punto successivo dell'ordine
del giorno, il Consiglio regionale abbia il diritto di esigere una
risposta chiara, data qui in aula, dal Presidente della Giunta e,
semmai, dal Presidente del Consiglio, sul fatto che questo atto
verrà trasmesso ai consi­glieri richiedenti, sì o no. Non si può
continuare nel limbo.
Presidente -
Al di là della mozione d'ordine,
questa era una interpellanza alla quale è stata data risposta e, al
di là del fatto che il Presi­dente del Consiglio non ha intimato
niente a nessuno, ha chies­to, così come prevede il Regolamento, al
Presidente della Giunta di conoscere quali sono le motivazioni per
cui non è stata data la possibilità di ottenere quanto richiesto
dal Vice­presidente Viérin. Oggi, in quest'aula, il Presidente
della Giunta ha dato delle risposte, che possono piacere o non
piacere all'interpellante, ma questo è un problema che meriterà di
es­sere discusso attentamente in occasione di un punto specifico
all'ordine del giorno.
Ha chiesto la parola il Consigliere Marguerettaz.
Marguerettaz (DC) -
Avevo pensato che a dare una
risposta dovesse essere il Presi­dente del Consiglio. Il Presidente
della Giunta ha dato a lei delle motivazioni; lei, in quanto
Presidente del Consiglio, è te­nuto a valutare le motivazioni
fornite ed a rispondere a questo Consiglio in merito alle
considerazioni fatte dal Presidente della Giunta.
I consiglieri secondo lei, signor Presidente del Consiglio,
hanno o no diritto di accedere a questi atti?
Presidente -
Il problema posto all'attenzione del
Consiglio è un problema di tale delicatezza, che implica tutta una
serie di necessarie e do­vute valutazioni; per cui, in questa sede,
credo non si possa an­dare a prendere delle decisioni specifiche,
né è compito del Presidente del Consiglio farlo.
C'è una commissione che sta lavorando, può essere discutibile,
come è stato fatto da parte del Vicepresidente Viérin, mettere in
discussione se questa commissione è valida o no, ma in veri­tà tale
commissione è stata nominata, sta operando, quindi ri­tengo che sia
importante attendere i risultati della stessa.
Se si ritiene di portare all'attenzione della Commissione per il
regolamento questo problema, possiamo farlo, perché è un problema
che merita la dovuta attenzione. É un caso abbastan­za raro, che si
è verificato, quindi potrebbe essere interessante appurare la
situazione nella Commissione del regolamento, che convocheremo al
più presto.
Ha chiesto la parola il Consigliere Marguerettaz.
Marguerettaz (DC) -
Chiedo, se il Regolamento lo
permette, che la mozione d'ordine che ho testé fatto, venga posta
in votazione al Consiglio.
Presidente -
Non riesco a capire come si possa
votare una mozione d'ordine, non è stata formulata una precisa
richiesta, per cui non può es­sere formulata una mozione d'ordine
di questo genere. Si an­nuncia prima una risoluzione, poi la
risoluzione non ci sarà più ma c'è una mozione d'ordine: ho capito
bene?
(interruzione)
Non credo che possa essere accolta in questo senso. Nel
Rego­lamento non esiste questa possibilità.
Voi volete presentare una mozione o una risoluzione per far sì
che un certo documento venga dato: non può essere presentata in
questo momento, non durante l'interpellanza.
L'unica possibilità che viene data è dall'articolo 53: per
discute­re e deliberare su materie di particolare urgenza, che non
siano all'ordine del giorno, è necessaria una deliberazione del
Con­siglio assunta a maggioranza dei due terzi dei suoi componenti.
Se voi presentate una risoluzione, dovete seguire questa
proce­dura.
Ha chiesto di parlare il Presidente della Giunta, Viérin
Dino.
Viérin D. (UV)
- Je crois que si l'intention des
conseillers qui ont présenté l'interpellation est de présenter une
motion d'ordre, cette motion d'ordre a une tout autre
signification. Si, par contre, ils veulent qu'un certain problème
soit discuté au sein de cette assemblée, ils doivent présenter une
résolution et demander que cette résolution soit inscrite à l'ordre
du jour.
Presidente -
Ha chiesto la parola il Consigliere
Marguerettaz.
Marguerettaz (DC) -
Sorprende che sia il
Presidente della Giunta a soccorrere il Presidente del Consiglio,
una volta era completamente l'oppo­sto.
Se ho capito bene, possiamo presentare una risoluzione, che va
iscritta all'ordine del giorno del Consiglio, ed io credo che come
mozione d'ordine che ho annunciato prima posso chiedere che venga
messa in votazione dai due terzi dei consiglieri. Sul fatto che
questa risoluzione venga messa in votazione al termine di questa
interpellanza. Non vedo la difficoltà.
Presidente -
Nel frattempo andiamo avanti con i
lavori del consiglio. Se sarà presentata la risoluzione, sarà messa
in discussione.
