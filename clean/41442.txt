Classificazione
ASSISTENZA SANITARIA E OSPEDALIERA
Servizio di emergenza sanitaria (118)
SPORT E TEMPO LIBERO
Sport invernali
TRASPORTI E VIABILITÀ
Impianti a fune



Oggetto del Consiglio n. 571 del 4 aprile 2019 - Resoconto
OGGETTO N. 571/XV - Interpellanza: "Informazioni relative al
servizio di trasporto d'urgenza".
Farcoz (Président)
-
Point n° 37 de l'ordre du
jour. La parole pour l'illustration au collègue Cognetta.
Cognetta (MOUV')
- Questa interpellanza trae origine
dalla discussione che si è sviluppata in questo Consiglio più volte
rispetto al soccorso con l'elicottero. Mi sono concentrato in
sostanza su quanto avviene nei comprensori sciistici; che cosa ho
chiesto? Ho chiesto sostanzialmente qual era il numero degli
interventi fatti nei vari comprensori sciistici nelle diverse
stagioni invernali partendo da quella del 2012-2013 fino al
2017-2018, quanti interventi erano fatti con l'elicottero, quanti
di questi in codice rosso al momento della richiesta al 118 e
quanti invece fatti con codici di altro colore. Ripeto che non si
tratta quindi di quello che viene dato quando l'infortunato arriva
in ospedale, perché lì il codice può cambiare, ma di quello alla
partenza, che è quello che deve essere discrimine nel ragionamento
che faccio poi dopo nell'interpellanza tra un codice rosso e un
codice di altro colore. Ho visto quindi che nei vari anni gli
interventi sono stati 380 complessivi nel 2012-2013, 349 nella
stagione successiva, 535 nella stagione 2014-2015, 525 nella
2015-2016, 693 nella 2016-2017 e scendiamo di nuovo a 533 nel
2017-2018. Di questi poi quelli con codice rosso sono decisamente
più bassi: 69, 76, 120, 88, 127 e 103, mentre quelli non in codice
rosso sono la stragrande maggioranza perché sono 311, 273, 414,
437, 566 e 403. Quanto costa il servizio nel suo complesso? Il
servizio attualmente nel suo complesso, tramite un bando di gara
che viene fatto normalmente in media ogni cinque anni - perché la
gara vale per tre anni ma poi da bando si può allungare di altri
due -, normalmente costa, parlo della parte fissa - perché c'è una
parte fissa e una parte variabile - 13 milioni e 533 mila euro per
i primi tre anni a cui si aggiungono altri 24 mesi di proroga di 9
milioni e 22 mila euro. Parliamo quindi all'incirca di 22 milioni
di euro e mezzo, sempre per la parte fissa, perché poi a questo si
aggiunge una parte variabile che non posso quantizzare. Ora, la
domanda che faccio io è la seguente: siccome gli impianti a fune
normalmente fanno delle gare di appalto per gestire con le
compagnie di elicottero private gli spostamenti di materiale, di
dipendenti nelle varie zone, insomma fanno degli accordi
commerciali, com'è giusto che sia, per spostare in elicottero
all'interno del comprensorio materiali o persone, è possibile
utilizzare parte o tutta la quota che hanno in assicurazione,
perché c'è anche un'assicurazione che pagano gli sciatori e che
comprende tra le varie cose anche l'elicottero, e questa è la cosa
più divertente... è possibile che vengano utilizzati per il codice
non rosso gli elicotteri opportunamente attrezzati a eliambulanza
per fare gli spostamenti di chi si infortuna e non è in codice
rosso, tenendo presente che un'eliambulanza è ovviamente di livello
più basso rispetto all'elicottero di soccorso e che costa 15 mila
euro attrezzare un elicottero normale a eliambulanza?
Président
- Pour la réponse, la parole au Président
Fosson.
Fosson (GM)
- L'ipotesi potrebbe essere giusta, purtroppo
non ci sono i presupposti di legge sanitari ma intanto la ringrazio
per questi dati, che confermano che c'è un utilizzo maggiore
dell'elicottero, questo è un dato di fatto, cioè le chiamate sono
in aumento soprattutto per quello che dice lei, non tanto il codice
rosso perché la gravità rimane assoluta ma, quando si è lì sulle
piste, fare diagnosi è molto difficile, la cosa più difficile è
dire: "questa persona non ha niente o questa persona ha qualcosa,
quindi chiamo l'elicottero o non lo chiamo". È chiaro però che
bisogna fare un'indagine sulle chiamate dell'elicottero, anche se è
chiaro che con i tanti turisti che ci sono questo è un servizio di
eccellenza che noi diamo. Purtroppo non sono riuscito a raccogliere
i dati, alcuni di questi costi rientrano perché il turista che
utilizza l'elicottero poi ha una mobilità attiva nei nostri
confronti per cui la sua Regione con dei calcoli un po' particolari
dovrebbe poi... così anche, e lei lo sa, dei soccorsi inappropriati
fanno sì che il comandante dell'elicottero o il medico possano
decidere anche un rimborso. Questi quindi sono i costi che sono
alti e c'è una maggiore richiesta dell'elicottero.
Io capisco la sua logica ma il malato è del Servizio sanitario
nazionale, il compito dell'impianto a fune è di prendere il malato
e di trasportarlo nel centro o chiamare l'elicottero, però poi
questo malato diventa "proprietà", mi permetta, o comunque
"utilizzo" a carico del Servizio sanitario nazionale. Questo lei
l'ha definito molto bene, nel senso che il codice rosso è
determinato in partenza dell'elicottero perché ci sono alcuni
parametri. È anche vero poi che i parametri vengono dati da chi è
sulle piste e questo codice in Pronto Soccorso qualche volta può
essere modificato, per cui il codice verde diventa il codice rosso.
La nostra legge del 25 gennaio 2000: "Norme per la
razionalizzazione dell'organizzazione del servizio socio-sanitario
e per il miglioramento della qualità e dell'appropriatezza delle
prestazioni..." è chiara e prevede che le prestazioni di primo
soccorso e di trasporto sanitario a mezzo dell'elicottero siano
erogate in via esclusiva da parte dell'Azienda USL. In particolare
l'articolo 35 dice che, nell'ambito del sistema regionale di
emergenza sanitaria, essa si occupa degli interventi di primo
soccorso e di trasporto sanitario a mezzo di elicottero quindi
delle prestazioni sanitarie da erogare, nonché degli aspetti
gestionali e organizzativi tramite una struttura semplice, che fa
capo al Dipartimento emergenza, rianimazione e anestesia. Quanto
all'utilizzo dell'elicottero, si fa richiamo all'articolo 12 della
legge regionale n. 4: "Disciplina del sistema regionale di
emergenza-urgenza sanitaria", che dice: "
L'azienda disciplina,
mediante protocolli operativi concordati con il servizio di
protezione civile, l'utilizzo sanitario dei mezzi di
elisoccorso...
", eccetera. In relazione al suddetto
adempimento, quindi l'Azienda USL ha adottato delle varie delibere
in cui determina che il soccorso attraverso elicottero debba essere
sempre a carico del sistema sanitario nazionale.
Mi permetta di dire un'altra cosa: è chiaro che se il malato non
è urgente proprio per quel ticket sarà trasportato nel più vicino
centro traumatologico ed è poi questo che dopo un'attestazione
medica precisa può decidere, per esempio, al Monterosa Ski decide
se vuol rientrare al proprio domicilio o essere trasportato e
questo lo può fare usando degli elicotteri privati, che in questo
momento però non possono occuparsi del paziente nel momento del
trauma o dell'emergenza perché anche per i codici non previsti
rossi il malato può aggravarsi e quindi il malato è a carico del
Sistema sanitario nazionale. Altra cosa, e comunque è
un'osservazione giusta: il costo degli elicotteri e il numero delle
chiamate in aumento devono far pensare a un utilizzo
dell'elicottero appropriato e nel bando che si dovrà fare bisognerà
tener conto anche di questo. Mi limito a segnalare su questo che
una recente nota, quella in data 18 marzo 2019, del Garante della
concorrenza del mercato, alla quale rimando, ha previsto
interessanti considerazioni in ordine alle modalità di affidamento
dei servizi di elisoccorso sul territorio nazionale; come dicevo,
c'è stato anche un grande discorso e confronto con gli operatori
sanitari svizzeri su questo. Il malato, il traumatizzato in Italia
è a carico del sistema sanitario nazionale fino a quando un medico
del Sistema sanitario nazionale non lo ha visto e non lo ha
dimesso.
Dalle ore 17:11 riassume la presidenza il Presidente
Rini.
Rini (Presidente)
- La parola al collega Cognetta.
Cognetta (MOUV')
- Fermo restando che, essendo una legge
nostra, la possiamo cambiare, noi però abbiamo scritto anche altre
leggi, Presidente, che regolano il soccorso sulle piste, quindi
leggo quelle. Lei legge le sue regionali e io leggo le mie che sono
sempre regionali, c'è, per esempio, l'articolo 9 della legge n. 27
del novembre 2004, che dice: "i gestori delle piste, nell'ambito
dei compiti organizzativi e gestionali loro affidati per finalità
di soccorso, organizzano, nelle aree sciabili da essi gestite e
senza oneri a carico della Regione, un'attività di trasporto non
medicalizzato mediante l'uso di elicottero". E "non medicalizzato"
che vuol dire? Esattamente quello che le ho proposto io, vuol dire
quello che non è in codice rosso. Allora, lei lo sa meglio di me di
cosa sto parlando: sto parlando del fatto che possiamo risparmiare
già con le leggi che abbiamo, non c'è bisogno di inventarsi nulla,
soprattutto non c'è bisogno di trovare una legge per trovare un
escamotage
perché all'articolo 2 della legge regionale n. 32
del 2001 si prevede che "
la responsabilità organizzativa e
gestionale del servizio di soccorso sulle piste da sci di discesa è
affidata ai soggetti cui compete la gestione delle piste
interessate
", ovvero delle società. Allora vorrei capire a
questo punto perché non si può fare perché se è un impedimento che
dice lei nella sua legge, basta cambiarlo, è davvero una banalità,
è un tratto di penna e ci permetterebbe di risparmiare milioni di
euro. Allora forse c'è un altro tipo di volontà, vede perché poi
succedono le questioni? Perché le spiego: nel prossimo bando lei
deve tener conto non solo dei dati che ho dato ma del fatto che se
si persevera nell'usare l'elicottero senza un motivo reale, poi si
crea quello che si chiama danno erariale e non ritorniamo sempre
sullo stesso problema, però questo si crea: si spendono dei soldi
pubblici per dare un servizio che non è necessario. A favore di
chi? Di chi effettua quel servizio...
(interruzione del Presidente Fosson, fuori microfono)
... è proprio così purtroppo. Allora, onde evitare nel futuro di
avere problemi rispetto a oneri che non devono essere dati, quindi
onde migliorare la gestione delle risorse, io le consiglio
vivamente di sistemare questa questione per il prossimo bando
perché altrimenti ci sarà sicuramente un indirizzo verso uno spreco
di denaro pubblico.
