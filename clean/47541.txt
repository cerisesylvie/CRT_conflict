Classificazione
LAVORO
TURISMO E INDUSTRIA ALBERGHIERA



Oggetto del Consiglio n. 3794 del 11 luglio 2024 - Resoconto
OGGETTO N. 3794/XVI - Interrogazione: "Modalità della
somministrazione dei questionari per valutare l'attrattività del
mercato del lavoro valdostano nel settore
turistico-ricettivo".
Bertin (Presidente) -
Punto n. 18. Risponde l'assessore
Bertschy.
Bertschy (UV) -
Per quello che riguarda i tre quesiti,
stiamo parlando dell'indagine che è stata presentata al Consiglio
politiche del lavoro e inviata anche alle Commissioni, l'indagine
sull'attrattività del mercato del lavoro valdostano nel settore
turistico-ricettivo è un'indagine che è stata realizzata in
collaborazione con le associazioni di categoria e che rientra
nell'ambito delle azioni inserite nel progetto "Alleanza per il
lavoro di qualità nel settore turistico", lavoro che stiamo facendo
insieme all'assessore Grosjacques per continuare ad approfondire
tutti quegli aspetti che riguardano i temi dell'attenzione e
soprattutto della possibilità di essere attrattivi anche in quel
settore per i lavoratori valdostani, come per i lavoratori che
vengono da fuori regione. I costi dell'indagine sono 13.662 euro,
sono finanziati all'interno delle azioni del PNRR e potenziamento
dei CPI, è stata realizzata l'indagine da "TurismOk".
"Quali modalità sono state utilizzate per la somministrazione
dei questionari": la metodologia utilizzata prevede un questionario
composto da diciassette domande, di cui sedici a risposta chiusa e
una risposta aperta, in formato esclusivamente digitale. I canali
di somministrazione utilizzati sono
social media
del
Dipartimento politiche del lavoro e della formazione, social media
di ADAVA,
newsletter
di ADAVA,
recall
e poi una
main list
che è stata utilizzata da "TurismOk ". Il periodo
di somministrazione del questionario è stato dal 26 marzo al 14
aprile.
"Quale metodologia è stata utilizzata per escludere dei
rispondenti lavoratori non in target": nessuna categoria di
lavoratori è stata esclusa dall'indagine. Ovviamente, essendo una
prima indagine, è stata fatta proponendo una certa metodologia.
Intendiamo riproporre quest'indagine a stagione attiva, quindi con
il pieno coinvolgimento anche dei datori di lavoro così da poter
rendere ancora più utile il dato generale, che, pur avendo avuto
una forte risposta in termini di indagine, intendiamo completare
appunto con un ulteriore approfondimento. L'accompagnare
quest'indagine durante la stagione dovrebbe poter permettere anche
di raggiungere quei lavoratori che magari hanno qualche difficoltà
in più nell'approfondire e nel dare disponibilità a compilare
l'indagine, dall'altra parte cercheremo di favorirla come
possibilità cercando di dare più lingue a disposizione di tutti i
lavoratori, sapendo bene che i lavoratori hanno provenienza e
culture diverse. L'obiettivo quindi è continuare ad approfondire
con queste ricerche e con questi dati tutti quegli aspetti che
possono aiutarci in questa progettazione sull'alleanza per il
lavoro di qualità nel settore turistico a migliorare i servizi, a
dare informazioni agli imprenditori e a garantire al nostro
territorio di poter essere attrattivo in un settore fondamentale
per la nostra economia.
Presidente -
Per la replica, la parola alla consigliera
Erika Guichardaz.
Guichardaz E. (PCP) -
Grazie Assessore per la sua
risposta, che però non mi conforta molto, nel senso che, a parte la
cifra piuttosto esosa per lo studio che almeno noi abbiamo
acquisito in Commissione, ma, da quanto dice lei - almeno mi è
sembrato di capire così, poi magari ne possiamo anche discutere a
voce -, si poteva rispondere tranquillamente sul
web
, non
c'era un vero e proprio controllo, quindi chiunque avrebbe potuto
mettere un dato diverso, non c'era un'identificazione effettiva
delle persone, quindi non vorrei dire ma quel dato che in qualche
modo viene anche utilizzato rispetto ad alcune scelte, perché poi
abbiamo visto anche gli annunci di ADAVA in questo senso... magari
se si parte già da un dato "sporco", permettetemi di dirlo così,
cioè di un dato non completamente corretto, potremmo anche andare
verso scelte sbagliate. Se si pensa a un'indagine ulteriore, da
come ha detto, bene che si pensi anche all'utilizzo di altre
lingue, molto probabilmente sarebbe anche utile pensare a un metodo
per poter garantire... in qualche modo adottare delle accortezze in
base alle quali possiamo identificare non la persona, ma essere
certi che chi ci risponde effettivamente appartiene alla categoria
che dichiara e appartiene alla professione che dichiara e, anche
rispetto alla metodologia, bisognerebbe fare una riflessione se poi
questi dati vogliono poi essere analizzati e produrre poi delle
scelte anche successive.
Presidente -
Con quest'interrogazione sospendiamo
brevemente i lavori del Consiglio per arieggiare i locali. Alla
ripresa, riprenderemo con l'interrogazione di
question time
riferiti al Presidente della Regione. Il Consiglio è sospeso.
La seduta è sospesa dalle ore 17:07 alle ore 17:26. Alla
ripresa dei lavori assume la Presidenza il vicepresidente
Marguerettaz.
