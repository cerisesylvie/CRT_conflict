Classificazione
BENI CULTURALI
Musei, biblioteche, archivi storici e aree di interesse archeologico


Resoconto integrale del dibattito dell'aula
Oggetto del Consiglio n. 132 del 15 ottobre 2003 - Resoconto
OGGETTO N. 132/XII - Eventuale realizzazione di un museo
dedicato al viaggio. (Interrogazione)
Interrogazione
Venuti a conoscenza dal periodico del Touring Club Italiano
del mese di settembre di un appello rivolto, tra gli altri, anche
alle amministrazioni pubbliche per la realizzazione di un Museo
dedicato al viaggio;
Considerato che il T.C.I. afferma di disporre di un buon
materiale per assicurare la dotazione di base del "Museo del
Viaggio" e di possedere anche il know how e le risorse umane per
assicurare una minima attività dello stesso;
Tenuto conto dell'importanza del T.C.I., anche dal punto di
vista promozionale, e dell'argomento in merito che ben si collega
con una Regione, come la nostra, a forte vocazione
turistica;
Vista la possibilità di poter comunque anche solo sostenere
tale iniziativa, attraverso formule di patnership;
i sottoscritti Consiglieri regionali
Interrogano
La Giunta regionale per sapere:
1) se è a conoscenza di questa iniziativa presentata dal
Touring Club Italiano e quale è la sua valutazione;
2) se ritiene opportuno verificare in merito la possibilità
di un eventuale coinvolgimento diretto o indiretto della nostra
Regione, finalizzato o alla predisposizione sul nostro territorio
di un apposito spazio espositivo o semplicemente alla
collaborazione nella realizzazione di tale museo.
F.to: Lanièce - Salzone
Presidente - La parola all'Assessore al turismo, sport,
commercio, trasporti e affari europei, Caveri.
Caveri (UV) - Nous avons repéré cette revue "Qui Touring", qui
s'est occupée de cet argument et je voudrais vous dire que très
probablement, selon les informations que nous avons prises aussi
bien auprès du directeur de cette revue, que de ceux qui sont en
train de travailler sur ce projet… il
paraît qu'ils ont déjà décidé la ville dans laquelle il y aura le
musée du voyage. Il n'y avait pas donc la possibilité pour nous
d'intervenir à ce moment. Je dois dire d'ailleurs que nous avons de
bons rapports en tant qu'Assessorat du tourisme avec le "Touring
Club", qui est une association très prestigieuse. Je voudrais
rassurer Messieurs Lanièce et Salzone sur le fait que de notre part
il y aura une pleine collaboration avec le "Touring Club", si c'est
le cas et surtout si cela nous est demandé directement par le
"Touring Club". Pour le moment, M. Adriano Agnati, qui est le
responsable, nous a expliqué qu'ils ont déjà décidé le siège, qui
ne sera pas évidemment le Val d'Aoste, et, s'il y a la nécessité
d'avoir une collaboration de la part de la Région Vallée d'Aoste,
j'ai précisé personnellement au "Touring Club" qu'il y aura de
notre part la pleine disponibilité.
Presidente - La parola al Vicepresidente Lanièce.
Lanièce (SA) - Prendiamo atto della risposta fornitaci
dall'Assessore; in effetti abbiamo presentato questa interrogazione
avendo letto questo articolo apparso sulla rivista del "Touring
Club", dove vi era un appello da parte del "Touring Club" nei
confronti delle amministrazioni pubbliche per la predisposizione di
un apposito spazio espositivo dedicato al viaggio.
Visto che il viaggio è correlato giustamente con il turismo, ho
pensato di chiedere se questa poteva essere un'iniziativa vagliata
dall'Assessorato per 2 valenze: la prima, perché abbiamo visto in
questi anni quanto spazio è stato dato alle esposizioni museali in
Valle, tra l'altro fra breve partirà il bando europeo per il Forte
di Bard, a dimostrazione dell'attenzione che si dà all'aspetto
museale; la seconda, perché c'era la possibilità non solo di
realizzare questo spazio espositivo in Valle d'Aosta, ma
eventualmente anche di partecipare all'allestimento di un'apposita
sala, che sarebbe stata intestata alla Regione. Ovviamente, facendo
riferimento al viaggio, come Regione abbiamo la possibilità di dire
qualcosa in merito ai viaggi utilizzati ad esempio a fini
religiosi, la via Francigena, il passaggio attraverso le Alpi,
Napoleone, eccetera, esempi di cui abbiamo documentazione e per i
quali abbiamo creato anche delle mostre apposite. In questa
direzione abbiamo ritenuto opportuno chiedere se questo era
possibile. Dalla risposta dell'Assessore emerge che vi è già stata
questa scelta da parte del Touring e che comunque c'è la
disponibilità ad intrattenere rapporti con questa prestigiosa
associazione, che ha una rilevante importanza in ambito
turistico.
