Classificazione
AMMINISTRAZIONE REGIONALE
Ordinamento degli uffici e del personale


Resoconto integrale del dibattito dell'aula
Oggetto del Consiglio n. 1346 del 24 maggio 1995 - Resoconto
SEDUTA ANTIMERIDIANA DEL 24 MAGGIO 1995
OGGETTO N. 1346/X Sig.ra Maria Teresa Deregibus - Nomina a ruolo
ad un posto di istruttore amministrativo nell'ambito del servizio
sistemazioni idrauliche e di difesa del suolo dell'Assessorato
dell'agricoltura, forestazione e risorse naturali. Approvazione e
finanziamento di spesa.
Deliberazione Il Consiglio
Richiamata la deliberazione della Giunta regionale n. 11122 in
data 30 dicembre 1994 concernente l'approvazione degli atti della
Commissione giudicatrice, nonché della graduatoria finale dei
concorrenti al concorso riservato, per titoli ed esami, per la
nomina ad un posto di Istruttore amministrativo nell'ambito del
Servizio Sistemazioni idrauliche e di difesa del suolo
dell'Assessorato dell'Agricoltura, forestazione e risorse
naturali;
Richiamata la deliberazione del Consiglio regionale n. 404/X del
22 dicembre 1993 relativa, tra l'altro, alla delega alla Giunta
regionale degli atti necessari all'espletamento del concorso
riservato, per titoli ed esami, per la nomina ad un posto di
Istruttore amministrativo nell'ambito del Servizio Sistemazioni
idrauliche e di difesa del suolo dell'Assessorato dell'Agricoltura,
forestazione e risorse naturali ivi compresa l'approvazione della
graduatoria finale e la nomina del vincitore;
Vista la legge regionale 29 maggio 1992, n. 19 concernente tra
l'altro l'approvazione delle nuove tabelle organiche dei posti e
del personale dell'Amministrazione regionale;
Accertato che nell'ambito del Servizio Sistemazioni idrauliche e
di difesa del suolo dell'Assessorato dell'Agricoltura, forestazione
e risorse naturali risulta essere vacante un posto di Istruttore
amministrativo (ruolo del personale amministrativo - 8° livello), a
seguito del trasferimento del sig. Riccardo Vuillermoz ad un posto
di Istruttore amministrativo dell'Assessorato della Sanità ed
assistenza sociale Servizio della Sanità e tutela sanitaria
dell'ambiente;
Visto l'articolo 94 della legge regionale 28 luglio 1956, n. 3,
e successive modificazioni, concernente la facoltà di utilizzare le
graduatorie dei concorsi per la copertura di posti che si siano
resi vacanti successivamente all'approvazione del bando, ad
esclusione di quelli nuovi istituiti successivamente alla data di
approvazione della corrispondente graduatoria;
Ravvisata l'opportunità di avvalersi di detta facoltà e di
provvedere alla nomina della Sig.ra Maria Teresa Deregibus, 2°
classificata nel concorso di cui trattasi;
Dato atto che il concorrente che precede la Sig.ra Deregibus è
già stato nominato;
Ravvisata la necessità di attribuire alla dipendente sopracitata
il trattamento economico così determinato, ai sensi della legge
regionale 24 ottobre 1989, n. 68 e della legge regionale. 19 agosto
1992, n. 42:
stipendio tabellare L. 18.673.930
retribuzione individuale di anzianità L. 1.889.460
salario individuale di anzianità L. 1.114.224
TOTALE L. 21. 677.614
Visto il parere favorevole rilasciato dal Dirigente del Servizio
del personale, ai sensi del combinato disposto dell'articolo 72
della legge regionale n. 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
deliberazione;
Delibera
1) di approvare la nomina, a decorrere dal 1° giugno 1995, ad un
posto di Istruttore amministrativo (ruolo del personale
amministrativo - 8° livello) nell'ambito del Servizio Sistemazioni
idrauliche e di difesa del suolo dell'Assessorato dell'Agricoltura,
forestazione e risorse naturali della Sig.ra Maria Teresa
Deregibus, nata ad Aosta il 6 gennaio 1964;
2) di attribuire alla predetta dipendente lo stipendio di annue
lorde lire 18.673.930, la retribuzione individuale di anzianità di
annue lorde lire 1.889.460 e il rateo del salario individuale di
anzianità maturato di annue lorde lire 1.114.224 come previsto
dalla legge regionale 19 agosto 1992, n. 42, oltre alle indennità
ed emolumenti spettanti ai sensi delle vigenti norme sullo stato
economico del personale regionale;
3) di dare atto che la spesa per la retribuzione del dipendente
di cui trattasi, oltre agli oneri a carico dell'Ente, sarà imputata
sui capitolo 30500 e 30501 del bilancio preventivo della Regione
per l'anno 1995 "Spese per il personale addetto ai Servizi della
Regione - Stipendi e altri assegni fissi" e "Spese per il personale
addetto ai Servizi della Regione - contributi diversi a carico
dell'Ente su stipendi e altri assegni fissi" che presentano la
necessaria disponibilità, nonché, sui corrispondenti capitoli di
spesa dei bilanci preventivi per gli anni successivi;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Passiamo alla votazione segreta.
Presenti, votanti e favorevoli : 25
Il Consiglio approva all'unanimità.
