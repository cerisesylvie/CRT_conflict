Classificazione
BENI CULTURALI
Interventi vari
DEMANIO E PATRIMONIO REGIONALE



Oggetto del Consiglio n. 249 del 20 dicembre 2018 - Resoconto
OGGETTO N. 249/XV - Interpellanza: "Approfondimenti tecnici
sulla fattibilità dell'intervento di riconversione del collegio
Saint-Benin di Aosta in una struttura convittuale".
Distort (Presidente) -
Punto 16 dell'ordine del giorno.
La parola alla consigliera Pulz per l'illustrazione.
Pulz (IC) -
L'andamento delle presenze presso il Convitto
regionale Federico Chabod di Aosta dall'anno scolastico 2010/2011
evidenzia un progressivo e costante aumento degli utenti in qualità
di semiconvittori e di convittori, per un totale di allievi che
nell'anno scolastico registra 452 presenze. Negli ultimi due anni
scolastici è stato raggiunto il tetto massimo di accoglienza in
base alle normative sulla sicurezza, malgrado la rinuncia
all'utilizzo di alcuni spazi comuni aggregativi, per poter ampliare
l'offerta al massimo della capienza possibile. Oltre una trentina
di richieste, tra cui quelle presentate da taluni residenti nelle
vallate laterali, come Cogne e Valtournenche, non hanno potuto
essere soddisfatte a causa della carenza di posti letto e di spazi
per i semiconvittori, da quest'anno e per i prossimi anni ancora
più sfruttati per la grave crisi dell'edilizia scolastica nella
città di Aosta, che abbiamo più volte segnalato a partire dal mese
di luglio. Ma allievi provenienti da tutte le vallate hanno sempre
più l'esigenza di frequentare le scuole nella città di Aosta, dal
momento che diversi indirizzi di scuola secondaria di secondo grado
sono ormai attivi solo nel capoluogo regionale. Dobbiamo poi tenere
in considerazione, da un lato, l'innalzamento dell'obbligo
scolastico e, dall'altro, le esigenze espresse dalle famiglie di
servizi di assistenza per i ragazzi in età scolare che, laddove non
soddisfatte, possono determinare ricadute negative sulle già
difficili scelte relative all'orientamento scolastico, annoverate
tra l'altro tra le concause degli allarmanti dati regionali
sull'abbandono scolastico che, come dicevamo già ieri, si attesta
su un preoccupante 15 percento, al pari di alcune regioni del Sud
Italia.
Da alcuni anni ormai si sta valutando la possibilità di
riconvertire l'antico e prestigioso collegio Saint-Benin, ceduto
dal Comune di Aosta alla Regione tramite convenzione,
trasformandolo in convitto, anche per via del vincolo esistente sul
Saint-Benin di destinazione a struttura educativa per i giovani, ma
i vincoli di carattere storico che gravano sul monumento non lo
rendono idoneo a essere trasformato in scuola, come è stato
evidenziato nello studio di fattibilità già commissionato
dall'Assessorato all'istruzione e cultura con richieste di
approfondimento tecnico da parte dell'allora assessora Emily
Rini.
Interpelliamo quindi gli Assessori competenti per conoscere
innanzitutto lo stato dei lavori relativi agli approfondimenti
tecnici sulla fattibilità dell'intervento di riconversione del
prestigioso collegio Saint-Benin in una moderna struttura
convittuale, data proprio la prossimità con il Convitto Federico
Chabod, quindi con la reale possibilità di ottimizzare tutti gli
spazi comuni. Chiediamo poi se si possa prevedere, a questo punto
in sede di variazione di bilancio, una specifica voce di spesa e di
quale entità questa voce possa essere rispetto al duplice scopo, da
un lato, di colmare una grave carenza di servizi correlati
all'istruzione di cui potrebbe beneficiare l'intera popolazione
scolastica valdostana e, dall'altro, di riqualificare un'area
centrale della città di Aosta che ha ospitato nel tempo nientemeno
che lo storico
Collège de Saint-Benin du rue Jean-Boniface
Festaz
, uno dei più blasonati collegi religiosi, passato poi
alla gestione laica, per oltre tre secoli centro di spicco e
simbolo stesso della cultura valdostana, in particolare della sua
classe dirigente che lì si formava. Il recupero totale del
Saint-Benin meriterebbe senza dubbio tutta l'attenzione e la
sensibilità di questo Consiglio e del Governo regionale.
Dalle ore 10:33 riassume la presidenza la presidente
Rini
.
Rini (Presidente) -
La parola all'assessore Certan per la
risposta.
Certan (ALPE) -
Merci, collègue Pulz, vous avez reporté
un argument qui est souvent à la une du Conseil régional, pas
seulement dans cette législature. Vous avez bien repris et retracée
toute l'histoire du Collège Saint-Benin et je la reprends très
brièvement.
La Commune d'Aoste en 2010 a transféré le centre Saint-Benin à
la Région, en demandant comme garantie la destination des activités
éducatives et didactiques. La distribution actuelle des activités
scolaires et éducatives entre les différents immeubles de la zone,
nous le savons, n'est pas pleinement fonctionnelle. Quelques
classes des lycées linguistique et scientifique occupent des
locaux, qui pourraient être utilisés comme chambres destinées aux
élèves, compte tenu aussi de la demande croissante des services
d'hébergement pour les élèves des écoles secondaires de second
degré. Si d'une part le pensionnat serait en mesure de s'agrandir,
lorsqu'il pourra à nouveau occuper tout le bâtiment - je parle du
Collège Federico Chabod - d'autre part, il faut attendre aussi que
les travaux en cours au lycée scientifique soient terminés, pour
comprendre si toutes les classes pourront rentrer dans les
établissements originaires.
En 2013 une étude de faisabilité a été commissionnée - je crois
qu'elle a été payé en 2015 - afin d'analyser les modalités de
récupération de l'ancien prieuré aux fins scolaires et pour
comprendre quels étaient les services qui pouvaient être installés
dans le bâtiment du Saint-Benin. Les prévisions de cette étude
étaient d'environ 6 millions 600 mille euros: elles prévoyaient des
bureaux administratifs pour l'école, des espaces à dédier à
l'
Università della Terza Età
, des espaces pour les
expositions et les laboratoires didactiques, etcetera. Sur demande
de la Surintendance aux études, on avait évalué aussi la
possibilité de maintenir uniquement la destination de collège. Une
des solutions prévues par l'étude permettrait d'avoir de 80 à 100
places à dormir, outre a quelques bureaux, et les couts de
réalisation étaient estimés à environ 8 millions d'euros, donc avec
des couts plus élevés déjà prévus. Ces analyses font penser que la
destination de collège répondrait aux caractéristiques historiques
de la structure et aussi à des caractéristiques fonctionnelles pour
la zone dans laquelle s'insère le Collège Saint-Benin.
Les résultats de ces études devront faire l'objet
d'approfondissement technique et d'analyse économique, compte tenu
aussi des obligations de caractère juridique auxquelles l'édifice
historique est soumis, afin de définir un plan d'aménagement de
toute la zone destinée aux institutions scolaires et aux
pensionnats, zone qui se trouve entre l'avenue du Conseil des
Commis, les rues Jean-Boniface Festaz, rue Piave, rue Cretier, pour
valoriser donc l'ensemble du Saint-Benin, en lui rendant un petit
peu aussi sa valeur.
Pour ce qui est de la deuxième question, "se si intenda
prevedere una specifica voce di spesa" direi ormai nel costruendo
bilancio, negli scorsi esercizi finanziari non si è proceduto ad
affidare le ulteriori fasi di progettazione, sia in considerazione
delle limitate risorse disponibili, sia perché, nonostante i
numerosi incontri intercorsi tra le parti interessate al recupero
dell'edificio, non si è mai giunti a una decisione definitiva
sull'utilizzo dello stesso.
Credo che sia necessario anche tenere conto del fatto che si
aggiungono prospettive di decremento delle iscrizioni alle scuole
secondarie di secondo grado attese per i prossimi anni. In questo
momento è vero che i dati sono in aumento, però è altrettanto vero
che nei prossimi anni, in particolare nel 2025 e 2026, per effetto
del calo delle nascite (lo stiamo già vedendo negli asili nido e
nelle scuole materne) sono previste prospettive di decremento. Poi
è vero che parliamo di scuola secondaria, quindi è chiaro che
dobbiamo tenere conto anche della concentrazione: decidere di
tenere tutte le scuole ad Aosta, oppure fare altri poli scolastici
in altri territori, potrebbe portare a fare scelte diverse.
È in virtù di queste valutazioni che, come maggioranza, dovremo
- uso il futuro perché in questo periodo non ci siamo occupati del
Collegio Saint-Benin - a breve fare degli incontri proprio per
decidere se inserire e con quali priorità l'affidamento del primo
livello di progettazione per la destinazione convittuale del
collegio oppure no, e inserirlo nel piano della programmazione
delle opere di edilizia scolastica che è in corso di elaborazione.
Ci prendiamo l'impegno come Governo regionale di approfondire a
breve, anche perché nel 2017, insieme ai colleghi Viérin e Restano,
avevamo fatto delle valutazioni sull'utilizzo del Collegio
Saint-Benin come convitto, ma anche come "quartier generale" o come
base per i ragazzi studenti dell'ASIVA o comunque delle squadre
sportive, in modo da poterli concentrare e dare loro un luogo di
ritrovo - per coloro che frequentano le scuole superiori ad Aosta -
che sarebbe organizzativamente più facile da poter far funzionare.
Credo che l'ASIVA ripetutamente abbia sollecitato all'assessore
Restano la necessità di avere un luogo in cui siano concentrati i
ragazzi per una migliore gestione, quindi è una delle possibilità
che avevamo preso in considerazione e che sicuramente è sul
tavolo.
Ci prendiamo l'impegno di valutare e di cercare di valorizzare
un polo educativo, non solo scolastico, culturale e storico della
città, che a mio avviso merita più attenzione.
Présidente -
La parole à la collègue Pulz pour la
réplique.
Pulz (IC) -
Ringrazio l'Assessora per la precisa e
articolata risposta che le chiedo di poter avere per iscritto. Mi
permetto di sottolineare ancora da un lato il forte disagio del
Convitto regionale Chabod nel dover respingere ogni anno molte
richieste di iscrizione che pervengono alla struttura e,
dall'altro, il fabbisogno di accoglienza espresso in particolare
dai nuclei familiari residenti nelle vallate lontane da Aosta, che
non consentono agli allievi un pendolarismo quotidiano durante la
lunghissima stagione invernale valdostana.
Il problema della carenza di strutture ricettive notturne e di
spazi per lo studio assistito pomeridiano da personale educativo
specializzato è importante. Stiamo parlando infatti di difficoltà a
garantire l'imprescindibile diritto allo studio per tutti da parte
del convitto regionale, che in presenza invece degli spazi
necessari sarebbe perfettamente in grado di continuare a offrire il
servizio di alta qualità, riconosciuto e molto apprezzato sul
nostro territorio da anni, nonché fra l'altro sul territorio
nazionale, dove il sistema dei convitti è noto per essere una delle
eccellenze del troppo vituperato sistema scolastico italiano.
Convitto deriva non a caso dalla parola latina
convictus
,
cioè luogo in cui si vive insieme, ci si forma a livello educativo
e culturale come in una sorta di famiglia allargata, nella quale
l'adolescente nel periodo più turbolento della vita ha modo di
sviluppare tutta la sua intelligenza emotiva. Quindi noi non
vediamo quale sistemazione migliore si potrebbe offrire a questa
importante istituzione, se non attraverso il recupero dello storico
Collège de Saint-Benin.
Crediamo che su questo progetto valga veramente la pena di
investire finalmente risorse pubbliche, anziché sperperarle in
altri progetti, come per esempio il polo Tzamberlet, riguardo al
quale, dopo averne appreso la sospensione, non nascondiamo il
nostro nutrito senso di vero sollievo. Quindi speriamo che le
promesse molto proficue vengano mantenute e che davvero ci sia un
lavoro approfondito in questo senso da parte del nuovo Governo
regionale.
