Classificazione
ASSISTENZA SANITARIA E OSPEDALIERA



Oggetto del Consiglio n. 3720 del 19 giugno 2024 - Resoconto
OGGETTO N. 3720/XVI - Interrogazione a risposta immediata:
"Verifica delle procedure di presa in carico dei pazienti
pediatrici presso l'Ospedale Beauregard".
Bertin (Presidente) -
Passiamo pertanto al numero
seguente, il n. 5.06. L'assessore Marzi ha segnalato un richiamo al
regolamento. Assessore Marzi, ne ha facoltà.
Marzi (SA) -
Mozione d'ordine, signor Presidente, per
chiedere che quest'iniziativa venga dibattuta in sessione
segreta.
Presidente -
Vista la mozione d'ordine dell'Assessore,
applichiamo l'articolo 45 comma 2 del regolamento interno del
Consiglio nel quale il Consiglio può deliberare di riunirsi in
seduta o continuare una seduta in discussione segreta su
determinati argomenti.
Si ricorre all'articolo 60 del regolamento, mozione d'ordine per
richiamo al regolamento, pertanto possono intervenire i Consiglieri
favorevoli e contrari e poi successivamente vi è la votazione a
scrutinio palese. Consigliere Manfrin.
Manfrin (LEGA VDA) -
Io richiamerei anche la sua
attenzione, Presidente, circa le richieste che abbiamo fatto in
queste interrogazioni a risposta immediata, che interrogano
l'Assessore competente per conoscere...
(
forte brusio in aula
)
...se è stata effettuata una verifica circa le procedure di
presa in carico dei pazienti pediatrici al fine di evitare il
ripetersi di tali tragedie. In quest'introduzione,
nell'impegnativa...
(
L'intervento viene interrotto e il Consigliere continua a
parlare a microfono spento)
Presidente -
Consigliere, rimanga sulla mozione d'ordine,
non vada nel merito della mozione. La invito a rimanere sulla
mozione d'ordine e non a svolgere il question time in modalità
diverse. Se rimane sulla mozione d'ordine, si prenoti, ma la invito
a rimanere sul merito della mozione d'ordine. Prosegua.
Manfrin (LEGA VDA) -
Come stavo dicendo prima,
nell'impegnativa che abbiamo messo, abbiamo evidenziato che noi
vogliamo capire quali siano le verifiche effettuate per le
procedure di presa in carico dei pazienti, quindi se non si vuole
nemmeno evidenziare qualcosa in cui non ci sono riferimento di
persone, noi chiediamo quali siano le verifiche delle
procedure.
Adesso qualcuno mi dovrebbe spiegare esattamente quale sia la
motivazione per usare segretezza nella richiesta di verifica delle
procedure che sono state adottate, perché obiettivamente noi non la
comprendiamo.
O avete qualcosa da nascondere, e allora io posso capire, non
volete rispondere alla comunità valdostana di quello che fate,
allora è un conto, altrimenti c'è la possibilità di spiegare quali
siano le procedure e le verifiche.
Non lo volete fare? Questa è una responsabilità vostra, ve ne
prendete la responsabilità di fronte alla comunità valdostana, di
certo il fatto di secretare la seduta aumenterà ovviamente i
sospetti, l'insicurezza e l'incertezza rispetto a quello che voi
proponete.
(Continua il forte brusio in aula)
Presidente -
Consiglieri, vi invito a mantenere un
atteggiamento degno di questo Consiglio e a non sbragare. Assessore
Marzi sulla mozione d'ordine; ne ha facoltà.
Marzi (SA) -
Io mi sarei attenuto al fatto che l'articolo
45 comma 2 che il Presidente del Consiglio ha richiamato prevede
che si possano affrontare in seduta segreta alcuni argomenti, senza
entrare nel merito rispetto a tematiche ovviamente che si
configurano su temi personali piuttosto che, perché il comma di
riferimento dell'articolo 45, che tratta il tema proposto dal
collega Manfrin, è altro.
Proprio perché è presente l'articolo 45 comma 2, non si
interviene, a nostro avviso, su criteri di ammissibilità che
spettano agli uffici, ma a maggior ragione per la maniera nella
quale - mi dispiace dirglielo, collega - lei ha deciso di
presentare la motivazione per la quale secondo lei il tema andrebbe
dibattuto invece in sessione pubblica, proprio la maniera in cui
lei ha deciso di presentarlo e deciso di discuterlo porta al motivo
per il quale noi riteniamo che quest'iniziativa vada invece
discussa in modalità segreta, cioè per criteri di adeguatezza.
Mi sento anche di dire, visto il modo con il quale lei ha deciso
di presentare quest'iniziativa, anche per criteri di dignità, di
dignità dell'Assise ovviamente, non delle persone.
Per questo motivo noi riteniamo che, ai sensi dell'articolo 45
comma 2, proprio per tutelare non soltanto il tema di riferimento -
perché poi quando affronteremo e se affronteremo il tema in
sessione segreta le spiegherò proprio quello che lei ha voluto
rappresentare sulla sanità valdostana in termini più generali - e
proprio per il fatto che non è il caso di continuare a buttare
benzina sul fuoco in questo modo e poi, con altre iniziative,
chiedere che di fatto si amplino i servizi e che ci siano più
operatori, quando la proposta di riferimento è quella che.
Per cui quando poi dibatteremo, le spiegherò quello che lei ha
rappresentato, però esiste non soltanto un criterio di adeguatezza,
ma anche di dignità dell'Aula e secondo me richiamare a fatti di
questo tipo, a distanza di una settimana, non rende merito a
nessuno di noi e neanche alla comunità valdostana.
Presidente -
Mettiamo pertanto in votazione
l'effettuazione della discussione al punto n. 5.06 dell'ordine del
giorno in seduta segreta. La votazione è aperta. A favore è per la
segretezza, specifico. La votazione è chiusa.
Presenti: 34
Votanti: 18
Favorevoli: 18
Contrari: 7
Astenuti: 9 (Aggravi, Baccega, Brunod, Guichardaz Erika,
Lucianaz, Marquis, Minelli, Planaz e Restano).
La seduta pertanto prosegue in modalità segreta.
Si dà atto che la trattazione dell'oggetto avviene in seduta
segreta dalle ore 11:32 alle ore 11:41.
