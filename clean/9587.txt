Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 667 del 5 luglio 1989 - Resoconto
OGGETTO N. 667/IX - CONCESSIONE DI UN CONTRIBUTO DI £.
208.000.000 AL COMUNE DI COGNE NELLE SPESE DA SOSTENERE PER
INTERVENTI RELATIVI AL RISANAMENTO DELLE ACQUE (EX L.R. 6 AGOSTO
1985, n. 61).
PRESIDENTE:
Do lettura della proposta di deliberazione
iscritta al punto 25 dell'ordine del giorno.
IL CONSIGLIO DELIBERA
1°) di approvare la concessione di un contributo di Lire
208.000.000, al Comune di Cogne, per il completamento dell'impianto
di depurazione comunale;
2°) di approvare ed impegnare la relativa spesa prevista in Lire
208.000.000 (duecentoottomilioni), con imputazione della spesa al
Capitolo 22701 per l'anno 1989 "Contributi ai Comuni nelle spese di
investimento nel settore delle opere pubbliche diverse" che
presenta la necessaria disponibilità;
3°) di stabilire che alla liquidazione dell'importo di cui al
punto 2°) si provveda ai sensi dell'art. 57 della L.R. 7 dicembre
1979, n. 68, su presentazione di regolare contabilità.
PRESIDENTE:
Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (DC):
Il contributo al Comune di Cogne è previsto
ex legge n. 61 del 1985 ed è concesso a fronte di uno stato di
avanzamento eseguito e presentato dallo stesso Comune per la
costruzione di uno degli impianti di depurazione previsti dal piano
di risanamento delle acque.
PRESIDENTE:
Se nessuno chiede la parola, pongo in
votazione la deliberazione in oggetto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
