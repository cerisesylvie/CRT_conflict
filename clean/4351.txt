Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 26 del 14 gennaio 1982 - Resoconto
OGGETTO N. 26/VII - RINVIO ESAME DELLA PROPOSTA CONCERNENTE:
"APPROVAZIONE DEL PIANO OPERATIVO PER LO SVILUPPO DEI SISTEMI DI
AUTOMAZIONE DELLA REGIONE VALLE D'AOSTA" - DELEGA ALLA
GIUNTA.
PRESIDENTE
:
Su questo argomento la Presidenza,
essendo assente l'Assessore alle Finanze, chiede al Presidente
della Giunta se può essere discusso o se debba essere rinviato alla
presenza dell'Assessore relatore.
Ha chiesto di parlare dl Presidente della Giunta, ne ha
facoltà.
ANDRIONE
: (U.V.)
- Potrei benissimo illustrarlo e
potremmo discuterlo, ma il problema è che da diverse parti mi è
stato chiesto un rinvio per approfondimento.
Sono favorevole al rinvio ma ad una condizione, e cioè che
coloro che hanno discussioni da fare per essere poi documentate,
fissino attraverso il Gabinetto della Presidenza della Giunta un
incontro con l'Ingegner Belgrano e l'Ingegner Rappucci, espongano i
loro dubbi, di modo che la discussione possa avvenire ad un certo
livello di conoscenza, che sia più o meno lo stesso per i
differenti Consiglieri. Altrimenti, ogni volta che si parla di
informazione, ognuno porta le proprie convinzioni e non è neanche
un dialogo fra sordi, ma sono solo affermazioni che non hanno poi
una corrispondenza in quelle che sono state le richieste fatte
dalla Giunta regionale per questo sistema.
Se i Consiglieri sono d'accordo, organizzo attraverso il
Gabinetto questo incontro.
PRESIDENTE
:
Ha chiesto di parlare il Consigliere
Mafrica, ne ha facoltà.
MAFRICA
: (P.C.I.)
- Anche noi avremmo chiesto un
rinvio perché la documentazione fornita in questo caso non è
sufficiente e per molti versi è incomprensibile.
C'è scritto che la Giunta ha avuto dalla Società Italsider un
piano generale di sviluppo nei sistemi di informazione.
Chiedo che venga trasmessa ad ogni gruppo copia di questo piano;
non è possibile vedere la parte operativa senza avere a
disposizione la parte generale.
Quindi, d'accordo perché si riunisca una Commissione con i
tecnici che hanno preparato un lavoro e che sia data a tutti i
Gruppi la possibilità di approfondire.
PRESIDENTE
:
Colleghi Consiglieri, mi sembra che la
proposta del Presidente della Giunta sia di iscrivere l'argomento
alla prossima seduta del Consiglio e che nel frattempo i
Consiglieri abbiano la possibilità di avere la documentazione,
richiedendola direttamente al Presidente stesso ed ai tecnici che
hanno seguito questa questione.
Il Consiglio è d'accordo che l'argomento sia rinviato e iscritto
al prossimo ordine del giorno con le precisazioni fornite dal
Presidente della Giunta.
Il Consiglio prende atto.
