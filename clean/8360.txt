Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2841 del 6 maggio 1987 - Resoconto
OGGETTO N. 2841/VIII - INIZIATIVE PER UN POTENZIAMENTO DEI
TRASPORTI FERROVIARI E PER UN LORO MIGLIORE COORDINAMENTO CON
L'AUTOTRASPORTO SU GOMMA. (Approvazione di ordine del
giorno).
PRESIDENTE:
Ai sensi del 2° comma dell'art. 50 del
Regolamento interno del Consiglio, pongo in votazione l'iscrizione
immediata dell'ordine del giorno presentato dai Consiglieri Sandri,
Mafrica, Pascale e Baldassarre.
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
PRESIDENTE:
Do lettura del testo dell'ordine del
giorno:
ORDINE DEL GIORNO
PREOCCUPATO per il mancato coordinamento esistente tra i vari
vettori di trasporto che operano nella nostra regione, con notevole
spreco di risorse in quanto il trasporto su gomma e quello su
rotaie che scorrono sul fondovalle hanno spesso orari sovrapposti
ed in quanto in molti casi il servizio su rotaie non è collegato
convenientemente con coincidenze con i servizi di autolinee diretti
nelle vallate laterali;
CONSTATATA la forte richiesta di trasporto ferroviario tra
Aosta e Verrès di studenti pendolari, sia per l'economicità che per
il confort di tale mezzo di trasporto;
APPRESO che la Direzione compartimentale delle ferrovie al
fine di economizzare ipotizza il blocco degli scambi nelle stazioni
di Sarre, Villeneuve e La Salle nonché la declassificazione della
stazione a Pré-Saint-Didier, con sicuri disservizi legati alla
notevole rigidità del sistema adottato, impossibilitato a
recuperare eventuali ritardi;
il Consiglio regionale della Valle d'Aosta
IMPEGNA
la Giunta regionale a prendere gli opportuni
contatti:
1)
con l'Ente Ferrovie dello Stato per un ripensamento
delle scelte sulla Aosta-Pré-Saint-Didier, per un potenziamento
della Aosta-Pont-Saint-Martin e per la soluzione dei problemi del
pendolarismo;
2)
con i gestori di autolinee regionali per un
migliore coordinamento ferrovia-autotrasporto su gomma nel settore
passeggeri.
PRESIDENTE:
Si procede ora alla discussione dell'ordine
del giorno.
Ha chiesto la parola l'Assessore al l'Industria, Commercio,
Artigianato e Trasporti, Lanivi; ne ha facoltà.
LANIVI (A.D.P.):
Vorrei chiedere ai proponenti di variare
un solo termine nel testo della mozione, là dove essa impegna la
Giunta regionale "a prendere gli opportuni contatti" per
sostituirlo con la dizione "a continuare gli opportuni contatti",
perché, come può essere testimoniato dalle Organizzazioni
sindacali, abbiamo già operato con impegno.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Credo di poter accettare, anche a nome
degli altri Gruppi della minoranza firmatari della mozione, la
variazione proposta dall'Assessore.
PRESIDENTE:
Do lettura della mozione nel testo
emendato:
ORDINE DEL GIORNO
PREOCCUPATO per il mancato coordinamento esistente tra i vari
vettori di trasporto che operano nella nostra regione, con notevole
spreco di risorse in quanto il trasporto su gomma e quello su
rotaie che scorrono sul fondovalle hanno spesso orari sovrapposti
ed in quanto in molti casi il servizio su rotaie non è collegato
convenientemente con coincidenze con i servizi di autolinee diretti
nelle vallate laterali;
CONSTATATA la forte richiesta di trasporto ferroviario tra
Aosta e Verrès di studenti pendolari, sia per l'economicità che per
il confort di tale mezzo di trasporto;
APPRESO che la Direzione compartimentale delle ferrovie al
fine di economizzare ipotizza il blocco degli scambi nelle stazioni
di Sarre, Villeneuve e La Salle nonché la declassificazione della
stazione a Pré-Saint-Didier, con sicuri disservizi legati alla
notevole rigidità del sistema adottato, impossibilitato a
recuperare eventuali ritardi;
il Consiglio regionale della Valle d'Aosta
IMPEGNA
la Giunta regionale a continuare gli opportuni
contatti:
1)
con l'Ente Ferrovie dello Stato per un ripensamento
delle scelte sulla Aosta-Pré-Saint-Didier, per un potenziamento
della Aosta-Pont-Saint-Martin e per la soluzione dei problemi del
pendolarismo;
2)
con i gestori di autolinee regionali per un
migliore coordinamento ferrovia-autotrasporto su gomma nel settore
passeggeri.
PRESIDENTE:
Se nessuno chiede la parola, pongo in
votazione la mozione nel testo emendato testé letto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
