Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 2303 del 11 dicembre 1996 - Resoconto
SEDUTA ANTIMERIDIANA DELL'11 DICEMBRE 1996
OGGETTO N. 2303/X Approvazione dell'acquisto dal Comune di Quart
di terreni siti nello stesso comune, destinati all'espansione della
pista dell'aeroporto "Corrado Gex" ed alla regolarizzazione della
proprietà di aree interessate dal centro regionale di trattamento
RSU e assimilabili. Impegno di spesa. Delega alla Giunta.
Deliberazione Il Consiglio
Premesso che con atto a rogito Notaio Stellatelli di Aosta in
data 15 giugno 1993 l'amministrazione regionale in ottemperanza
alla deliberazione del Consiglio regionale del 6 aprile 1993 n.
4423/IX, che si richiama nella sua totalità, ha acquistato parte
dei terreni necessari all'ampliamento dell'aeroporto "Corrado Gex"
in Comune di Quart e che è ad oggi necessario ampliare l'area di
rispetto dell'aeroporto stesso in Comune di Quart;
Premesso, altresì, che è necessario regolarizzare la proprietà
dei terreni ove insistono parte degli impianti di estrazione,
recupero e trattamento biogas alcuni dei quali siti in comune di
Quart ed altri in Comune di Brissogne;
Preso atto del fatto che il Comune di Quart si è dichiarato
disponibile alla cessione dei terreni di sua proprietà, censiti
presso il N.C.T. dello stesso Comune al Foglio 40 con i numeri 9,
15, 86 e 88 di particella, occorrenti all'Amministrazione regionale
per l'ampliamento dell'area di rispetto dell'aeroporto
regionale;
Preso, altresì, atto del fatto che il Comune di Quart si è
dichiarato disponibile alla cessione dei terreni di sua proprietà,
censiti presso il N.C.T. dello stesso Comune al Foglio 40 con il
numero 106, su cui insiste l'ex discarica del Comune di Quart, già
bonificata, ove è in funzione l'impianto di estrazione biogas per
la messa in sicurezza, e con il numero 192 di particella, su cui in
parte è in coltivazione il secondo lotto di discarica ed in parte
dovrebbe realizzarsi il quarto lotto della stessa;
Rilevato che i tecnici incaricati dalle Amministrazioni
interessate hanno concordato in lire 4.199.295.000
(quattromiliardicentonovantanovemilioniduecentonovantacinquemila)
il valore complessivo di detti beni;
Considerato che, ai sensi e per gli effetti dell'articolo 22,
comma 5, della legge 19 gennaio 1996, n. 1, l'Assessore al Bilancio
ed alle Finanze ha espresso parere favorevole all'acquisto dei
suddetti beni immobili con nota in data 30 ottobre 1996 prot. n.
21788/5 FIN;
Visto il parere favorevole rilasciato dal Dirigente del Servizio
Affari Generali e Legali della Presidenza della Giunta, ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13, comma 1
lettera e), e 59, comma 2, della legge regionale n. 45/1995, sulla
presente deliberazione;
Delibera
1) di approvare l'acquisto dei terreni siti in Comune di Quart
censiti presso il N.C.T. al Foglio 40 con i numeri 9, 15, 86 e 88
di particella, occorrenti all'Amministrazione regionale per
l'ampliamento dell'area di rispetto dell'aeroporto regionale ed al
Foglio 40 con il numero 106 di particella, su cui insiste l'ex
discarica del Comune di Quart, già bonificata, ove è in funzione
l'impianto di estrazione biogas per la messa in sicurezza, e con il
numero 192 di particella, su cui in parte è in coltivazione il
secondo lotto di discarica ed in parte dovrebbe realizzarsi il
quarto lotto della stessa di particella utile alla realizzazione
dell'impianto di estrazione, recupero e trattamento di biogas, dal
Comune di Quart, codice fiscale 00102200078, per il prezzo a corpo
di lire 4.199.295.000
(quattromiliardicentonovantanovemilioniduecentonovantacinquemila);
2) di stabilire che il prezzo di acquisto senza il pagamento di
interessi verrà corrisposto come segue:
- lire 1.699.295.000
(unmiliardoseicentonovantacinquemilioniduecentonovantacinquemila)
al momento della stipula dell'atto notarile,
- lire 1.500.000.000 (unmiliardocinquecentomilioni) entro il 31
dicembre 1997,
- lire 1.000.000.000 (unmiliardo) entro il 31 dicembre 1998;
3) di approvare e di impegnare la spesa complessiva di lire
4.199.295.000
(quattromiliardicentonovantanovemilioniduecentonovantacinquemila),
da corrispondersi secondo la seguente rateizzazione, previa
rinuncia all'iscrizione di ipoteca legale da parte
dell'alienante:
- lire 1.699.295.000
(unmiliardoseicentonovantacinquemilioniduecentonovantacinquemila)
da imputare al Capitolo 35060 ("Spese per l'acquisto di beni
patrimoniali") - Rif. 623 - del bilancio di previsione della
Regione per l'esercizio finanziario 1996, che presenta la
necessaria disponibilità;
- lire 1.500.000.000 (unmiliardocinquecentomilioni) sul
corrispondente capitolo del bilancio di previsione per l'anno
finanziario 1997;
- lire 1.000.000.000 (unmiliardo) sul corrispondente capitolo
del bilancio di previsione per l'anno finanziario 1998;
4) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di cui si tratta;
5) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d) del decreto legislativo 22
aprile 1994,
n. 320.
Presidente Pongo in votazione la delibera in oggetto:
Presenti, votanti e favorevoli: 21
Il Consiglio approva all'unanimità
