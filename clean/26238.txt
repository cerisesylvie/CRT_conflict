Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 165 del 2 aprile 1973 - Resoconto
OGGETTO N. 165/73 - Comunicazioni del Presidente del
Consiglio.
Montesano (P.S.D.I.)
- Così com'è stato preannunciato in
questa tornata del Consiglio si sarebbero presi in esame gli
argomenti che non sono stati trattati nella seduta, nelle sedute
precedenti e questi argomenti devono essere rimandati al
pomeriggio, sarebbero soprattutto le interrogazioni del Consigliere
Pedrini, una mozione del Consigliere Pedrini e la proposta di legge
del Consigliere Andrione perché, essendo giustificati, essendo
assenti giustificati questa mattina rimandiamo gli argomenti al
pomeriggio.
Giustificato è l'Avvocato Caveri il quale ha fatto pervenire
appunto una telefonata in questo senso e passiamo all'ordine del
giorno.
Io prima di esaminare, di invitare il Consiglio ad esaminare
l'ordine del giorno, vorrei ricordare che questa tornata del
Consiglio è l'ultima che viene tenuta dal presente Consiglio. La
tornata delle sedute potrà essere di due o tre giorni, secondo lo
sviluppo che avrà la discussione e il procedimento dei lavori, però
sarebbe auspicabile che la seduta si concludesse nella seduta
antimeridiana di domani mattina, se è possibile e sennò andremo
avanti fono a esaurimento, esaurimento non del Consiglio ma
esaurimento degli argomenti.
Io desidero, approfittando di queste mie comunicazioni, desidero
richiamare l'attenzione dei Signori Consiglieri sul disposto della
legge 3 febbraio 1972 che modifica la durata del Consiglio
Regionale all'articolo 5. Come ricordate i Consiglieri regionali
decadevano al momento del compimento del termine che era di quattro
anni, adesso di cinque, dovrebbe il Consiglio decadere col giorno
21 di maggio che è il giorno in cui fu espletata la prima adunanza
consiliare.
Invece l'articolo 5 della legge del 23 febbraio 1972 proroga i
poteri del Consiglio Regionale sino all'insediamento del prossimo
Consiglio, quello che verrà eletto nelle prossime elezioni
regionali.
L'articolo 4 dice precisamente: "Finché non sia riunita la nuova
Assemblea regionale siciliana e non siano riuniti i nuovi consigli
regionali della Sardegna, della Valle d'Aosta, del Trentino
Alto-Adige, del Friuli-Venezia-Giulia, sono prorogati i poteri
rispettivamente della precedente Assemblea e dei precedenti
Consigli regionali". Quindi, in linea potenziale, il Consiglio
regionale attuale dura sino all'insediamento del prossimo Consiglio
Regionale. Questa è la modifica della legge che si diversifica da
tutto il passato. Naturalmente il Consiglio Regionale sarà
convocato soltanto per eventi eccezionali e se si riterrà
l'opportunità che questi eventi diano la spinta a una seduta del
Consiglio Regionale, altrimenti con oggi, con questa seduta, non
con questa seduta, con questa tornata di seduta, di oggi, domani e
dopo domani se sarà il caso, il Consiglio Regionale chiude i suoi
battenti per dare l'avvio poi ai poteri del Presidente della Giunta
per la convocazione dei comizi elettorali.
Passiamo al secondo punto: "Comunicazioni del Presidente della
Giunta", non vi sono comunicazioni.
Allora, tenuto conto che il residuo dell'ordine del giorno
precedente verrà svolto nel pomeriggio, passiamo ai punti, al punto
3.
Io voglio dire a proposito di questo punto 3, così come per il
punto 4 fino al 9, questi punti si dovrebbero trattare in seduta
segreta, trattandosi di persone o nell'eventualità che si parli di
persone nella discussione. Se però il Consiglio assicura, assicura
che non si entra in merito delle persone si può fare la seduta
pubblica rimandando poi la votazione come al solito alla votazione
segreta.
Il Consiglio è d'accordo su questo? Se invece si entra nel
merito di persone bisogna chiudere i battenti.
