Classificazione
ENERGIA



Oggetto del Consiglio n. 279 del 27 novembre 2013 - Resoconto
OGGETTO N. 279/XIV - Approvazione di mozione: "Impegno a
fornire alla competente Commissione consiliare la documentazione
relativa agli interventi di manutenzione e di ammodernamento delle
centrali idroelettriche di proprietà di CVA".
Président -
On est au point 26 à l'ordre du jour. Pour
l'illustration, la parole au collègue Rosset.
Rosset (UVP) -
Bonjour Madame la Présidente. Buongiorno
colleghi.
In questo Consiglio torniamo alle questioni riguardanti CVA,
proponendo di parlarne più compiutamente in commissione per avere
quelle informazioni necessarie che difficilmente, oggi, si riescono
ad avere, come se CVA fosse una sorta di "repubblica autonoma"
rispetto al Consiglio Valle...esatto, e non una partecipata
regionale al 100 percento. Il cospicuo accantonamento economico
fatto negli anni da CVA, che pure a prima vista sembrerebbe un
tesoretto significativo usato, come ricordiamo, in vari modi per
prestiti già discussi in quest'aula - qualche volta anche
discutibili - è senza dubbio da attribuirsi alla mancanza di un
piano di reinvestimento sugli impianti e a una gestione di tipo
puramente commerciale, puramente commerciale delle centrali in una
logica di breve periodo, come se lo spettro della gara per le
concessioni obbligasse ad una logica... Tra l'altro sarebbe bene,
una volta per tutte, avere chiarezza sugli utili della società, che
spesso non appaiono in tutta trasparenza necessaria. Lo dico con
dispiacere...ora basti pensare che il 60 percento degli impianti
CVA e relative infrastrutture hanno di gran lunga superato la vita
attesa, la vita attesa stimata in 40 anni e, come afferma la buona
tecnica, non hanno più quel rendimento e affidabilità originali,
questo con conseguente perdita di produzione e minor ritorno
economico. I soldi dell'idroelettrico si possono perdere infatti
anche per questo: minore resa.
Ora, dato che il territorio valdostano non offre più grandi
possibilità di realizzare nuovi impianti, è opportuno il
riammodernamento degli impianti esistenti, con conseguente recupero
e aumento del rendimento, recupero con l'utilizzo di nuove
tecnologie ad oggi disponibili sul mercato, macchinari quali
alternatori, nuove condotte, tracciati idraulici, eccetera,
eccetera. A tale proposito vorremmo conoscere quale sia il piano
d'investimenti, rifacimento impianti da parte di CVA. Ad oggi le
uniche operazioni conosciute sono gli investimenti fatti sul
mercato cinese con risultati approssimativi, macchinari dei quali
siamo ancora in attesa di ricevere i dati di rendimento.
Sicuramente, date le risorse a disposizione, CVA dovrebbe
rivolgersi ad un mercato di forniture di eccellenza a salvaguardia
del proprio patrimonio, ma su questo ci sembra di essere una specie
di "voce nel deserto" (l'abbiamo detto in diverse circostanze).
Penso ad esempio al paradosso di un direttore di CVA che si occupa
di questi appalti e che, in contemporanea, è vicepresidente di
quella società che importa materiale dalla Cina. In qualunque altro
posto del mondo, questo sarebbe considerato un macroscopico
conflitto d'interessi...da noi, il silenzio regna sovrano!
A titolo esplicativo dell'appena necessità affermata, necessità
di modernizzazione, prendiamo in esame alcuni impianti: Covalou,
Champagne I, Isollaz, Hône II, Sendren, Zuino, Pont-Saint-Martin,
Chavonne...potremmo citarne altri, dato che il 60 percento degli
impianti risale agli anni '30-'50 del secolo scorso. Il rifacimento
degli impianti sopracitati porterebbe un incremento di produzione
pari alla realizzazione di una nuova centrale, creando in Valle
opportunità di lavoro e aumento del valore patrimoniale e
efficienza degli impianti.
A proposito sarebbe opportuno conoscere le motivazioni che hanno
impedito il rifacimento degli impianti di Hône II e Chavonne, già
calendarizzati negli anni scorsi (mi sembra 2006-2008, se non
erro). Basterebbe seguire i discorsi fatti dal Presidente dottor
Trisoldi, il quale asseriva che CVA avrebbe investito più di 300
milioni; rifacimento e lavori non eseguiti con aumento
significativo del degrado anche sotto l'aspetto della sicurezza.
Non dimentichiamo che spesso canali di elevazione e condotte
transitano nelle vicinanze di centri abitati (vedi intervento del
collega Bertschy, Sindaco di Hône degli anni scorsi, con fermo
impianto per copiosa perdita dal canale di derivazione). Su
Chavonne stendiamo un velo pietoso: progetti faraonici, vedi la
diga di Cogne...chilometri di nuove gallerie, studi allucinanti e
costosi...risultato: non si è fatto nulla! L'impianto è oggetto di
manutenzioni costose e continue...e dire che con minor costi nel
rifacimento bastava intervenire...
Come evidenziato nel testo di mozione, all'epoca
dell'acquisizione degli impianti, appositi studi di Idrodata per
conto della Regione, quantificando il valore degli impianti,
suggerivano interventi pluriennali a salvaguardia del patrimonio e
dell'efficienza degli impianti. Sarebbe opportuno, oggi, conoscere
quali lavori sono stati eseguiti e quali no, e il perché della
mancata esecuzione. Risulta opportuna una corretta valutazione sui
dati riportanti energia sfiorata per guasti e manutenzioni
occasionali, se superiore allo 0,5 percento del totale è indice di
vetustà e/o di cattiva manutenzione. Si pensi alla diga di Place
Moulin, oggetto di prove d'invaso nell'estate scorsa, a una
limitazione nell'invaso risalente agli anni '80, limitazione dovuta
all'aumento delle sottopressioni in diga...ora, a fronte di una
serie di iniezioni di calcestruzzo fatte nel 2011, CVA vorrebbe
togliere la limitazione. Non ha senso stressare la struttura quando
le ore di funzionamento della centrale di Valpelline sono circa
2.000-2.500 annue e la capacità della diga viene comunque
totalmente sfruttata. Sarebbe più importante...gli interventi sulle
dighe, oltre a preservare la struttura in calcestruzzo, devono
garantire l'efficienza degli scarichi...l'insabbiamento dovuto al
limo glaciale...se non periodicamente aperti, questi si insabbiano:
questo è un aspetto fondamentale e importante.
Qual è lo stato degli scarichi di fondo nelle dighe in Valle?
Qual è l'accumulo di limo e sabbia presente nelle dighe? Se si
dovessero aprire gli scarichi, quale sarebbe l'inquinamento degli
alvei? A cosa è dovuto il mancato rinnovamento di questi impianti?
Basti pensare che le progettazioni e gli studi per la realizzazione
di Faubourg Torrent risalgono a prima del 2007, la progettazione e
gli studi su Hône II risalgono al 2006, su un vecchio progetto
preliminare ENEL del '95...ad oggi pare proprio che si navighi a
vista! È difficile far capire all'attuale dirigenza che durante i
lavori di rifacimento di un impianto vi è una mancanza di
produzione, ma recuperabile con gli interessi negli anni
futuri.
Allora, se sono discutibili gli investimenti fatti da questa
dirigenza, l'acquisto dei macchinari cinesi si è dimostrata
un'operazione alquanto lacunosa e priva di senso, un danno per
l'azienda, anche da un punto di vista dell'immagine verso
l'esterno...mi riferisco al fotovoltaico nell'Alessandrino, dove
l'irraggiamento solare ne pregiudica la resa...se proprio lo si
voleva fare, perché non farlo in Sicilia come ha fatto l'ENEL? E
che dire dell'eolico nel Lazio e a Saint-Denis? Denaro speso solo a
livello d'immagine...a che scopo, dal momento che produciamo con
fonte rinnovabile? Allora, che gli utili di CVA debbano avere una
ricaduta sulla popolazione è fuor di dubbio, ma non deve essere un
impoverimento della stessa. L'eventuale utilizzo di somme da parte
della Giunta regionale provenienti da CVA dovrebbero avvenire solo
a seguito di un'attenta valutazione...e quale valutazione? Lo stato
patrimoniale, rifacimenti, manutenzioni periodiche, investimenti
pluriennali...almeno dieci anni, eccetera. Utile alla popolazione è
agevolare una parte dei consumi elettrici in Valle e non limitarsi
al ridicolo 10 percento dei costi di produzione.
Concludendo: se gli interventi previsti nella valutazione
Idrodata del 2000 fossero stati realizzati in toto, il tesoretto
CVA probabilmente non sarebbe così cospicuo. La CVA è patrimonio
per l'intera Valle e di conseguenza va gestita in modo virtuoso,
sia dal punto di vista tecnico che commerciale, anche in vista del
rinnovo delle concessioni. Ammesso e non concesso: la perdita delle
concessioni o parte di esse, gli impianti, se efficienti, avranno
sempre un valore da porre sul mercato. Insomma, non sto più a
tediarvi troppo, perché qui quel che conta è l'impressione
sgradevole che non si voglia mai aprire questo dossier, ma tenere
alcuni aspetti nei cassetti, come se in fondo ci fosse qualche
timore. Allora, visto che lo stesso Presidente ha sempre detto,
l'ha detto anche qui, in aula, sempre, che nulla c'è da nascondere,
che tutto è a posto, assumendosene in sostanza la responsabilità
piena, allora pensiamo che questa nostra mozione non dovrebbe in
nessun modo essere considerata un problema, ma un motivo serio per
approfondire, per dare trasparenza alle tematiche e, sulla CVA, di
una commissione tranquilla e serena. Grazie.
Président
- Merci. On peut ouvrir la discussion générale.
Est-ce qu'il y a des requêtes d'intervention? Pas de requêtes? Si
je n'ai pas de requêtes... A demandé la parole le collègue
Chatrian.
Chatrian (ALPE) -
Grazie Presidente. Buongiorno a
tutti.
Ritorniamo, ovviamente, su temi che hanno un impatto forte sulla
nostra regione, sul nostro modello, ma poche saranno le
riflessioni, in quanto questa nostra mozione ha un unico e solo
obiettivo: quello di conoscere e sapere lo stato dell'arte per
quanto riguarda le manutenzioni, il mantenimento di tutto il
patrimonio immobiliare del gruppo Energia, il più grande gruppo che
abbiamo, in questo momento, regionale. Secondo obiettivo è quello
di conoscere quali sono gli intenti, qual è il progetto interno del
gruppo per - come dicevo prima - mantenere, ristrutturare e
intervenire sul patrimonio immobiliare. Questo è il primo
volet
di questa nostra mozione. Nelle premesse citiamo
l'importante capitale che transiterà, se sarà approvata la
finanziaria, la nostra finanziaria, il DL 8...diciamo che andremo
ad utilizzare parte degli utili del gruppo per quanto riguarda i
fondi di rotazione. Un'altra partita già giocata sempre da questo
gruppo, di cui si è più volte discusso in quest'aula, è il mutuo
messo in campo per sostenere l'investimento che la nostra Casa da
gioco ha messo in campo nello scorso triennio. Seconda riflessione,
dicevo, che è quella che va a chiedere un dibattito, un confronto,
una conoscenza forse più allargata per quanto riguarda la
consistenza e l'allocazione di investimenti finanziari del gruppo,
investimenti - come diceva prima il collega Rosset -
importanti.
L'obiettivo di questa nostra iniziativa va in un'unica
direzione, che è quella, ripeto, di analizzare prima lo stato
dell'arte, la cospicua liquidità a disposizione di questa società,
e poi, ecco, non dimentichiamoci che l'obiettivo è anche quello di
conoscere la prospettiva, il domani. Stiamo per contestualizzare un
attimo questa parte cospicua, stiamo discutendo o andremo a
discutere...lo spero, auspico che la maggioranza accetti questa
nostra mozione, la approvi...stiamo discutendo di un cospicuo
tesoretto di liquidità, un tesoretto che al 30 giugno 2013, solo
per quanto riguarda la giacenza sui conti correnti bancari, è
vicino agli 80 milioni di euro così suddivisi: 14 milioni di euro
sul Banco del Monte dei Paschi di Siena, 1 milione di euro sulla
Banca Unicredito, 2 milioni di euro sulla Banca Sella, 4 milioni di
euro sulla Banca Intesa, altri 2 milioni di euro per la Banca
Nazionale, 13 milioni di euro sulla Banca Passadore, 15 milioni di
euro sulla Biverbanca S.p.A., 6 milioni di euro sulla Banca
Popolare di Sondrio, 16 milioni di euro sulla Unipol Banca
S.p.A....a livello di giacenza non vedo la Banca di Credito
Cooperativo Valdostano, comunque questa è la giacenza sui conti
correnti.
Un'altra partita, a nostro avviso non secondaria e importante, è
il riferimento alla liquidità invece aziendale, che ammonta - e la
cifra è di peso - al 30 giugno 2013, a 290 milioni di euro, cosi
suddivisa, a oggi, e quindi l'intento e l'obiettivo - penso da
parte di tutti noi Consiglieri che abbiamo sottoscritto la mozione
- è di conoscere nel dettaglio la situazione, ma, come dicevo
prima, conoscere anche la prospettiva. Più di 35 sono i milioni
depositati in polizze di capitalizzazione, più di 64 sono i milioni
depositati in bond governativi e più di 20 milioni invece sono gli
altri bond componenti, denominati "stabili" per un totale di
portafoglio di 121 milioni di euro. Altre operazioni sono state
fatte, sempre alla data del 30 giugno 2013: più di 30 sono i
milioni in operazioni di Pronti Contro Termine, più di 10 sono i
milioni sul Time Deposit sui conti correnti bancari, più di 24 sono
i bond governativi e altri bond di competenze temporanee sono circa
di 27 milioni di euro, per un totale complessivo, considerando
anche le giacenze libere sui conti correnti bancari di cui dicevo
poc'anzi, così suddivisi, per un totale di circa 290 milioni di
euro di liquidità...questo al 30 giugno 2013.
Io direi quindi che la nostra mozione va in queste due
direzioni: la prima, conoscere le criticità e le azioni che sono
state messe in campo sino a ora e quelle che saranno messe in campo
per quanto riguarda il mantenimento e la ristrutturazione del
patrimonio immobiliare; la seconda, una ricognizione invece sulla
liquidità disponibile e sulla prospettiva di questa liquidità.
Grazie.
Presidente
- Grazie. Altri? Ha chiesto la parola il
collega Borrello.
Borrello (SA)
- Grazie Presidente.
Abbiamo letto con attenzione la mozione, abbiamo ascoltato anche
i vostri interventi, ci siamo confrontati con i colleghi di
maggioranza, anche se in realtà è un impegno che riguarda una
persona specifica, perché è proprio dettagliato il Presidente della
Regione.
Noi, anche in virtù di quelli che sono i punti che avete
manifestato all'interno di questa mozione, che fa un minimo di
percorso storico rispetto a quella che è la storia degli
investimenti all'interno di questo gruppo Energia, riteniamo
accoglibile questa sorta di proposta che va a portare il
ragionamento all'interno della commissione, in modo tale da poter
anche creare un minimo di informazione per coloro - come il
sottoscritto - che non hanno tanta esperienza in materia. Credo che
questa mozione possa a tutti gli effetti essere accolta; quindi, a
nome della Stella Alpina, crediamo che possa essere portato questo
tipo di impegno. Grazie.
Presidente
- Altri? Possiamo chiudere la discussione
generale? Ha chiesto la parola, prima di chiudere la discussione,
il collega Bertin.
Bertin (ALPE)
- Grazie Presidente.
L'acquisto di CVA ha rappresentato per la Valle d'Aosta un
affare, un business molto importante, sia dal punto di vista
finanziario - lo ricordiamo anche soltanto dal punto di vista delle
entrate dei 10/10, ora 9/10, che in passato hanno certamente
rappresentato, appunto, anche dal punto finanziario un aspetto
molto importante - sia da un punto di vista economico.
Questo gruppo in questi anni è cresciuto in modo esponenziale
anche da un punto di vista del personale (sappiamo che è
praticamente triplicato), un gruppo che rappresenta ora anche una
sorta di cassa per l'Amministrazione regionale. Da questo punto di
vista è importante gestire quest'azienda anche per la rilevanza che
sta assumendo, una delle poche controllate che produce utili e che
certamente deve essere gestita in modo accurato, soprattutto in
prospettiva. La prospettiva a medio termine è quella delle
concessioni e in generale di un...chiamiamolo di un "parco di
strutture" che sono ormai, da un punto di vista tecnologico, in
ritardo, che devono essere rinnovate.
È importante che il Consiglio regionale conosca la situazione da
questo punto di vista anche per poter esprimere degli indirizzi in
ragione del ruolo che sta assumendo CVA in Valle d'Aosta. Per
questa ragione credo che l'accoglimento sia un fatto positivo, che
possa permettere a questo Consiglio di documentarsi e di prendere
coscienza, e anche...come dire? di guardare all'avvenire di questo
gruppo, che sempre più è collegato alle sorti della nostra Regione.
Grazie.
Presidente
- Grazie. Ci sono altri? Possiamo chiudere la
discussione? No, ha chiesto la parola il collega Rosset...facciamo
un po' di alternanza...prima la parola al collega Perron.
Perron (UV)
- Presidente, solo per una breve
dichiarazione di voto.
Vista anche l'impostazione che ci pare sobria e corretta, noi
voteremo questa mozione nel segno di una continuità con un percorso
già intrapreso dalla II Commissione, che intenderà fare un'analisi
molto sobria, non con una logica d'inchiesta, ma su quanto succede
nel settore delle partecipate, quindi in questo senso salutiamo con
favore l'impegno del Presidente della Regione in un'audizione con
la presenza dei vertici di CVA a chiarire alcuni aspetti, affinché
i Consiglieri abbiano delle informazioni su un settore importante,
per quello che compete: lavori, appalti, risorse finanziarie da
destinare e tutto l'indotto che ne consegue.
Pertanto è per una dichiarazione di voto, Presidente, che va
nella direzione anche da parte nostra, come annunciato dal collega
della Stella Alpina, di un voto favorevole a questa impegnativa.
Grazie.
Président
- Merci. La parole au collègue Rosset.
Rosset (UVP)
- Grazie Presidente.
Semplicemente per prendere atto con soddisfazione di questo
accoglimento, di portare questa mozione in commissione, in modo da
poter serenamente affrontare le tematiche di CVA, importante
società per la Valle d'Aosta intera e nell'ottica di far conoscere
anche, credo, a diversi Consiglieri che sono qui, per la prima
volta, quanto sia importante questa società per la nostra Regione.
Grazie.
Presidente
- Grazie. Altri? Possiamo chiudere la
discussione generale? La discussione generale è chiusa...no,
scusate, ha chiesto la parola il collega Guichardaz.
Guichardaz (PD-SIN.VDA)
- Brevemente, per una
dichiarazione di voto; ovviamente noi siamo firmatari di questa
mozione, quindi siamo contenti dell'accoglimento della mozione.
Vorrei solo ricordare che sono ancora in discussione le modalità di
svincolo di quel contributo di 200 milioni da parte della Banca
europea per gli investimenti che furono concordati alla fine del
2010 e che, come leggiamo dal bilancio di CVA, non sono stati resi
disponibili per problematiche relative a liquidità da parte della
banca di appoggio. Anche su questo denaro, su questi fondi sarà
importante avere delle delucidazioni per comprendere anche il
percorso d'immissione di questo contributo, di questo investimento
che è previsto; quindi quest'audizione sarà l'occasione per avere
ulteriori delucidazioni e ulteriori chiarimenti. Grazie.
Presidente
- Grazie. Possiamo chiudere la discussione
generale. Per la replica, la parola al Presidente Rollandin.
Rollandin (UV)
- Grazie Presidente.
La presentazione fatta dal collega Rosset credo che meriti
alcune puntualizzazioni. Nella sostanza sono stati rappresentati -
quelli che sono evidenziati nei punti delle premesse della mozione
- una serie di riferimenti; in particolare si è detto, in modo che
si capisca, quali sono gli utili che non sono tutti trasparenti. Io
vorrei ricordare che gli utili compaiono in modo puntuale e,
giustamente, in commissione verrà ribadito puntualmente in tutte le
dichiarazioni che la società fa attraverso le sue...tutti,
tutti.
Per quanto riguarda la vita degli impianti e le altre questioni,
io credo che su questo c'è un'attività che è stata portata avanti,
soprattutto da quando la società è diventata regionale, con una
serie di importanti iniziative, in particolare i lavori che hanno
impegnato, in questi anni...perché sono stati rimessi a nuovo tre
impianti: Champagne II, Gressoney e Nus. Per Champagne II si è
provveduto anche a sostituire la condotta forzata; per Gressoney la
sostituzione della condotta forzata sarà oggetto del prossimo
appalto nel 2014, mentre per Nus risulta ancora in buone
condizioni. Inoltre è stata rifatta la stazione di Covalou e la
stazione AT/MT annessa alla centrale di Gressoney. Sono stati
sostituiti tutti e tre i trasformatori di potenza di Avise, i
trasformatori di Pont-Saint-Martin, il trasformatore di Zuino e
introduttori, il comando delle valvole rotative della centrale di
Sendren - che veniva citata - e il completamento revisionato del
gruppo turbino generatore della centrale Grand Eyvia. Sono in corso
i lavori di sostituzione di valvole e iniettori (valvole Johnson)
della centrale di Avise, sono in corso i lavori di revisione e
ammodernamento del Saint-Clair. Sono state sostituite le valvole
della centrale di Verrès e revisionati gli iniettori e altri
interventi significativi per quanto riguarda i bacini di Brusson,
Perrères, Guillemore, By, La Salle. Sono in corso i lavori di
abbassamento muro della diga di Beauregard e sono stati iniettati i
giunti della diga di Place Moulin, come lei ha ricordato. Sotto
questo profilo, quindi, ci sono una serie di iniziative già fatte,
e altre in corso che vanno nella logica che lei ha auspicato;
comunque, sicuramente, durante l'audizione si potrà scendere nel
dettaglio. Ho solo voluto dire che su queste parti che lei
ricordava non è che non...sono intervenuti già su tutte e, in più,
credo, in alcune anche con urgenza.
Stesso discorso si farà e verrà presentato sugli interventi
programmati per le altre centrali, sono stati citati in particolare
la questione di Hône II e Chavonne.
Per Hône II l'impianto, la ricostruzione del canale...lei faceva
riferimento anche al problema che conosce bene il collega
Bertschy...lì, c'è stato uno studio approfondito perché la
canalizzazione è in una zona molto delicata, perché bisognava
valutare quali potevano essere i sistemi d'intervento e,
soprattutto, come poterli programmare, perché la zona è molto
difficile. Questo è già stato fatto e sono in procinto di
intervenire quindi con i lavori.
Per quanto riguarda la questione di Chavonne, era stato
ipotizzato un bacino nuovo nella zona di Cogne, che poi, si è
riflettuto, avrebbe provato comunque degli effetti negativi, per
cui si è ritenuto di non addivenire a questa soluzione, ma di
rifare la canalizzazione, che è in fase di progettazione. È stata
abbandonata quella soluzione perché c'erano delle questioni
importanti sia con il Comune, sia per dover affrontare proprio uno
dei problemi, che lei ha ricordato correttamente, quello del limo
glaciale. Siccome nella zona il materiale che defluisce è molto,
molto alto, c'è tutto il limo del Gran Paradiso, questo ha portato
a rinunciare a questo tipo di problema che diventava invece
un'opportunità per tante situazioni, che adesso non sto a
ricordare, perché faceva bacino d'accumulo, serviva come punto di
riferimento per la Protezione civile...però aveva una serie di
poliusi ed è stato definitivamente abbandonato.
Per quanto riguarda il discorso...si potrà analizzare nel
dettaglio il discorso delle forniture - che ha già fatto oggetto
anche in quest'aula, nella passata legislatura, di approfondimento
- dei materiali cinesi, che - vorrei ricordare - hanno, si era
detto, una resa che è corrispondente a quelli che sono stati gli
aspetti a suo tempo segnalati e che sicuramente hanno fatto
risparmiare un numero molto significativo di milioni per quanto
riguarda le commesse (questo quindi verrà spiegato in modo
specifico e particolare).
Per quanto riguarda gli investimenti del fotovoltaico ad
Alessandria, vorrei dire che questo è il più grande parco
fotovoltaico del nord e ha dato una resa superiore alle
aspettative. Sull'eolico, beh, anche quelli che sono i tre pali di
Saint-Denis, comunque hanno una resa molto alta e il parco di
Latina, verrà spiegato, ha un'importanza strategica in questo
settore che, da un punto di vista della resa rispetto
all'investimento, è uno dei più alti. Purtroppo quello meno
redditizio è il fotovoltaico, dopodiché sull'idroelettrico ormai
gli investimenti sono, anche lì, molto, molto alti.
Credo che sotto questo aspetto ci sia giustamente da ricordare
anche quello che lei ha voluto dire illustrando la mozione: il
problema delle concessioni. Quella è la vera spada di Damocle, e
non solo noi, ma anche i colleghi del Trentino e del Sudtirolo lo
stanno esaminando con attenzione, perché, con quello che sta
succedendo a livello internazionale, questo discorso diventerà un
problema vero, nel senso che quello che lei ha voluto dire
illustrando la mozione, il problema delle concessioni, sarà una
gara con tutto quello che ne consegue, il che significa che
giustamente la valorizzazione delle strutture sarà comunque un
fatto estremamente interessante, per cui condividiamo questa
impostazione di lavorare, è una cosa che si è già fatta e verrà in
qualche modo di nuovo dimostrata.
Sugli interventi degli altri colleghi, credo che sul problema
dell'utilizzo degli utili, voglio solo ricordare che poi ne
parleremo durante l'illustrazione del bilancio: questo è stato
fatto nel modo contenuto, tenendo conto delle indispensabili
esigenze di avere dei fondi per mantenere un'efficiente possibilità
operativa nei fondi di rotazione, perché altrimenti sarebbe
veramente stato...no, no, l'ho capito, nel senso che è anche stato
auspicato, tra l'altro in altre situazioni, quindi questo va nella
logica che abbiamo appena detto. Per quanto riguarda ancora
l'energia sfiorata, credo che in quell'occasione verrà detto tutto
quello che è successo e che non si è assolutamente perso di vista
questo punto, anzi è stato uno degli oggetti su cui più si è
insistito per evitare di avere delle perdite di efficienza.
Per quanto riguarda la diga di Place Moulin, è stato detto che
l'intervento è stato...purtroppo non si è potuta fare la stessa
cosa per quanto riguarda la diga di Beauregard, dove invece stiamo
spendendo per farci del male, stiamo spendendo per ridurre quello
che è l'invaso, con tutte le conseguenze...voglio ricordare quante
volte abbiamo parlato degli invasi e del loro effetto per la
laminazione! Quello che è successo in Sardegna, della diga non
costruita, nella parte che era di competenza avrebbe sicuramente
rappresentato una soluzione importante nei casi estremi. La diga di
Beauregard ha salvato molte volte tutta la zona, perché durante
l'alluvione è stata riempita per tutta quella che era la sua
capacità, proprio per evitare che il deflusso fosse continuo, il
discorso dell'accumulo e del successivo rilascio, la laminazione ha
salvato la zona e la stessa cosa è stata fatta per la diga di Place
Moulin. Voglio ricordarlo, perché anche in tema di dighe, molte
volte se ne parla solo come funzione di riserva d'acqua per
l'energia idroelettrica...non dimentichiamo l'effetto
laminazione...Sardegna insegna! Credo che su questo si debba fare
una riflessione importante e attenta. Ed è la ragione per cui noi
avevamo fatto di tutto perché la riduzione anche della diga di
Beauregard fosse contenuta al minimo anche per questa
situazione.
Credo pertanto che - come è già stato detto dai colleghi - noi
non abbiamo problemi a fare questo confronto, che sia più
approfondito di quello che è stato fatto oggi per illustrare le
tematiche che sono di interesse generale; quindi concordiamo su
questa impostazione.
Président
- Merci. On peut mettre en votation? Il y a des
requêtes d'intervention pour déclaration d'intention? La parole au
collègue Rosset.
Rosset (UVP)
- Grazie Presidente.
In effetti andremo ad approfondire, la richiesta era proprio
questa: di arrivare in commissione per avere maggiori ragguagli. Io
ho citato a grandi linee quelle che possono essere...l'aspetto
fondamentale che ci sia una manutenzione attenta, proprio perché in
funzione delle concessioni sarà fondamentale e, per quanto riguarda
le manutenzioni, non ho citato investimenti, non ho detto che non
sono stati fatti, dico però: come sono stati fatti? Prendo un
esempio, Quart o Nus o Saint-Marcel, come meglio vogliamo
chiamarlo...2009, 2008, sono stati fatti interventi che risultano
non siano così produttivi, che abbiano già delle
problematiche...capire perché ci sono già queste problematiche,
quindi le valuteremo in qualche maniera. Grazie.
Président
- On peut mettre en votation? La votation est
ouverte.
Colleghi, siete invitati a votare. Colleghi votate. Tutti hanno
votato? Possiamo chiudere la votazione? La votazione è chiusa.
Presenti: 35
Votanti: 35
Favorevoli: 35
Il Consiglio approva all'unanimità.
Punto 27 all'ordine del giorno.
