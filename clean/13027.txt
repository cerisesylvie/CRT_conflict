Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3983 del 27 novembre 1992 - Resoconto
OGGETTO N. 3983/IX Iniziative per assicurare strumenti di
sostegno al reddito ai lavoratori del settore interessato
dall'abbattimento delle barriere doganali.
(Approvazione di
risoluzione)
Risoluzione Il Consiglio regionale della Valle
d'Aosta
Riunito in sessione straordinarie ed urgente per discutere sulla
situazione occupazionale della Regione e sulle prospettive concrete
di rilancio produttivo ed occupazionale nell'interesse
socio-economico della comunità valdostana;
Tenuto conto della grave situazione che si verrà a creare con
l'abbattimento delle barriere doganali interne, evidenziate nel
corso dell'incontro avuto in data odierna con una delegazione dei
lavoratori e delle organizzazioni sindacali delle case di
spedizione operanti nell'Autoporto regionale di Pollein;
Fatte proprie le richieste dei lavoratori che sono alla base
delle agitazioni sindacali in corso;
Considerata l'estrema necessità ed urgenza di concreti
provvedimenti atti a garantire, attraverso il ricorso agli
ammortizzatori sociali, la graduale ricollocazione dei lavoratori
interessati nel mondo del lavoro valdostano, in attesa della
realizzazione delle iniziative che l'Amministrazione regionale sta
ponendo in essere allo scopo di creare delle possibilità
occupazionali alternative;
Tenuto conto del grave stato di tensione sociale esistente e
delle eventuali conseguenze sulla regolarità dei flussi di transito
sulle due importanti direttrici internazionali;
Richiede
al Governo della Repubblica di emanare, con ogni possibile
urgenza, i provvedimenti necessari per assicurare ai lavoratori del
settore interessato dall'abbattimento delle barriere doganali la
possibilità di ricorrere agli strumenti di sostegno al reddito a
disposizione di altre categorie di lavoratori;
Impegna
i Parlamentari valdostani e il governo regionale a proseguire
nelle iniziative atte a risolvere i tali problemi;
Decide
di inviare la presente risoluzione al Presidente del Consiglio
dei Ministri, ai Ministri del Lavoro e delle Finanze, del Tesoro e
ai Capigruppo parlamentari della Camera e del Senato.
Presidente
Pongo in votazione la risoluzione testé
letta.
Esito della votazione:
Presente, votanti e favorevoli: 23
Il Consiglio approva all'unanimità.
