Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 544 del 27 ottobre 1982 - Resoconto
OGGETTO N. 544/VII - DISEGNO DI LEGGE CONCERNENTE: "AUMENTO
PER L'ANNO 1982 DELLA SPESA ANNUA PER L'APPLICAZIONE DELLA LEGGE
REGIONALE 23 GIUGNO 1975, N. 27, CONCERNENTE: PROVVEDIMENTI IN
FAVORE DEI TERRITORI MONTANI".
PRESIDENTE:
Ha chiesto di parlare l'Assessore Marcoz, ne
ha facoltà.
MARCOZ - (U.V.):
Si tratta di una legge di
rifinanziamento, in quanto ogni anno aumentano le domande di
rimborso di contributi unificati, aumentano gli stipendi, quindi
per liquidare le domande giacenti e quelle dell'anno in corso si è
preventivata una spesa di 150 milioni.
PRESIDENTE:
Passiamo all'esame dell'articolato. Prima
però vi ricordo che entrambe le Commissioni hanno dato parere
favorevole.
Do lettura dell'art. l.
Art. 1
Per le finalità previste dall'art. 2 della legge regionale 23
giugno 1975, n. 27, è autorizzata per l'anno 1982 una maggiore
spesa di £ 150.000.000.
PRESIDENTE:
Metto in approvazione l'articolo 1.
ESITO DELLA VOTAZIONE
Presenti, votanti e favorevoli: 20
Il Consiglio approva all'unanimità
PRESIDENTE:
Do lettura dell'art. 2.
Art. 2
L'onere derivante dall'applicazione della presente legge
graverà sul cap. 31200 della Parte Spesa del bilancio di previsione
della Regione per l'anno 1982.
Al finanziamento della maggiore spesa di £ 150.000.000 si
provvede per l'anno 1982 mediante riduzione di pari importo dello
stanziamento iscritto al cap. 50000 (Fondo globale per il
finanziamento delle spese per l'adempimento di funzioni normali -
spese correnti - settore II - "Sviluppo economico") della Parte
Spesa del bilancio di previsione della Regione per l'anno
1982.
PRESIDENTE:
Metto in approvazione l'articolo 2.
ESITO DELLA VOTAZIONE
Presenti, votanti e favorevoli: 20
Il Consiglio approva all'unanimità
PRESIDENTE:
Do lettura dell'art. 3.
Art. 3
Al bilancio di previsione della Regione per l'anno
finanziario 1982 sono apportate le seguenti variazioni:
PARTE SPESA
Variazione in diminuzione
Cap. 50000 "Fondo globale per il finanziamento di spese per
l'adempimento di funzioni normali - spese correnti - settore II -
Sviluppo economico"
£ 150.000.000
Variazione in aumento
Cap. 31200 "Spese per il rimborso dei contributi unificati in
agricoltura"
L.R. 23.6.1975, n. 27
L.R.
£ 150.000.000
La presente legge sarà pubblicata nel bollettino ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'articolo 3.
ESITO DELLA VOTAZIONE
Presenti, votanti e favorevoli: 20
Il Consiglio approva all'unanimità
PRESIDENTE:
Metto in approvazione la legge nel suo
complesso per votazione a scrutinio segreto.
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
