Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2945 del 8 luglio 1987 - Resoconto
OGGETTO N. 2945/VIII - NECESSITÀ DI CHIUDERE LA DISCARICA DI
MATERIALI SOLIDI IN LOCALITÀ "LI BAN" DI CHAMPORCHER. -
(Interpellanza)
PRESIDENTE:
Do lettura dell'interpellanza in oggetto,
presentata dai Consiglieri Cout e Tonino:
INTERPELLANZA
AVUTA NOTIZIA
che in località "Li Ban" di Champorcher,
a valle della costruenda strada regionale per Outre Lève, è in
funzione una discarica di materiali solidi, in gran parte
provenienti dai lavori di scavo per la nuova galleria di Echelley
(strada regionale Hône-Cham porcher);
CONSIDERATO che il materiale estratto da detta galleria sarà di
parecchie migliaia di metri cubi e che l'Amministrazione comunale
di Champorcher ha deciso di destinarlo interamente alla discarica
in oggetto, che si estenderà lungo tutto il percorso della strada
per Outre Lève;
TENUTO PRESENTE che lo scarico di detto materiale potrebbe
compromettere l'ambiente naturale a valle del percorso della strada
che raggiungerà Outre Lève (già alcuni alberi danneggiati verranno
abbattuti su decisione del Consiglio comunale ed un sentiero tra le
rocce è già semisommerso) e che già in altre occasioni vi sono
stati interventi controproducenti in Val di Champorcher;
VALUTATO l'interesse ambientale ed anche storico e culturale da
salvaguardare della mulattiera che dal Mellier porta in Val della
Legna e di Vercoce che con l'intervento in atto viene
compromesso;
CONSIDERATO altresì che vi sono disponibili a Champorcher altre
discariche di materiali solidi e che potrebbero essere utilizzate
per collocare i detriti provenienti dalla galleria l'"Echelley" (ad
esempio in località Frumiri di Chardonney),
i sottoscritti Consiglieri regionali del Gruppo
comunista
INTERPELLANO
l'Assessore all'Agricoltura, Foreste ed Ambiente Naturale e
la Giunta per sapere:
- se intendano intervenire ed in quale modo per chiudere la
discarica in oggetto e per salvaguardare l'integrità del paesaggio
e dell'ambiente naturale interessante e suggestivo della valle che
dal Mellier passando per Outre Lève sale verso Leurty, e verso le
valli della Legna e di Vercoce in Valle di Champorcher.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Questo problema può sembrare molto
particolare, però se si pone mente alla situazione ambientale
verificatasi in questi ultimi tempi nella valle di Champorcher per
i molteplici interventi, pur necessari per l'incremento
dell'attività turistica, ma causa a loro volta di numerosi altri
problemi, esso può assumere un significato molto più generale.
Ricordo brevemente che solo pochi anni fa non esistevano
problemi del genere nella zona di Outre Lève; per conoscenza
diretta posso anzi dire che una trentina di anni fa io vi
trascorrevo le mie estati con mio padre che, avendo una teleferica
lunga diversi chilometri, aveva tagliato quasi tutti gli alberi che
si trovavano in quella zona e, mentre faceva scendere a valle i
tronchi con la teleferica, trasportava in alto tutto l'occorrente
per costruire la piccola diga di Vercoce che certamente non ha
compromesso l'ambiente.
Dopo questi interventi, secondo me necessari anche per la tutela
dell'ambiente, le piante sono ricresciute molto bene e la
teleferica è stata tolta. Allora non è stato necessario realizzare
delle strade, mentre ora si seguono indirizzi diversi e, nella
valle che si biforca nelle due convalli della Legna e di Vercoce,
si può giungere sino oltre Outre Lève. Attraverso le strade
eseguite durante la costruzione dell'elettrodotto Superphoenix, del
quale si è discusso in molte occasioni, ed il Colle di Larisse si
può scendere in questa valle che è risalita dalla strada che
giungerà a Outre Lève.
Ho premesso tutto questo per evidenziare come in una valle,
molto spesso, un tipo di economia cambia a scapito della tutela
dell'ambiente. Probabilmente alcuni interventi saranno necessari
per lo sviluppo turistico della valle di Champorcher, tuttavia ad
alcuni ecologisti di città, che ci vengono ad insegnare i problemi
ambientali o ad indicarci la soluzione dei problemi ecologici,
vorrei ricordare che, spesso, questi interventi sono fatti più nel
loro interesse che di quello degli abitanti del posto: potranno,
così, risalire più facilmente le valli in auto, nel corso delle
loro escursioni.
Vorrei ricordare che, a volte, i problemi ambientali dovrebbero
essere osservati più con l'ottica degli abitanti delle valli,
piuttosto che con quella di coloro che vi si recano solo a scopo
turistico, anche perché gli interventi per realizzare strade che
risalgono i contrafforti dei monti compromettono l'ambiente in un
modo irrecuperabile.
C'è poi da aggiungere che la strada che sale oltre Outre Lève,
dopo aver superato il torrente Ayasse, sulla destra orografica
della valle attraversa una frana di notevoli dimensioni che è
costituita da grossi massi, eppure, per la costruzione della strada
di cui si parla, si è pensato di realizzare il terrapieno con i
milioni di metri cubi di terra che saranno asportati dalla
costruzione di una galleria in frazione Echelley, lungo la strada
che sale da Hône verso Champorcher.
Se non si trova un'altra destinazione, questo materiale, oltre a
compromettere la strada reale che sale verso Champorcher, rendendo
necessario il suo puntellamento in più punti, potrebbe creare altri
danni all'ambiente lungo la strada per Outre Lève, dove peraltro
l'ambiente è già stato compromesso perché, con una delibera
comunale, è stato autorizzato il taglio di alcune piante sotto il
ciglio della strada e probabilmente sarà necessario tagliarne anche
altre. È stato inoltre autorizzato il prelievo di pietre sulla
destra orografica della valle e parecchio a monte, per la
costruzione della strada per Outre Lève, pur essendoci tantissime
pietre sul luogo della frana. Non si capisce, inoltre, con quale
motivazione sia stata autorizzata la realizzazione di una stradina
(non certamente in sintonia con lo spirito della legge Galasso)
verso il punto dove dovrebbero essere recuperate le pietre.
Vi sono anche altre questioni di ordine economico. Tra le
ratifiche approvate dalla Giunta in via d'urgenza e all'ordine del
giorno della presente seduta, ve ne sarà una che prevede lavori per
400 milioni, per l'ultimazione della strada di Outre Lève, da
assegnare a licitazione privata, in seguito agli errori compiuti
nel tracciato di questa strada che corre lungo la sinistra
orografica della valle: a sostegno dei muri sono state poste delle
gabbie in cemento, che poi sono miseramente franate, aumentando il
costo di costruzione della strada. Ci saranno senz'altro anche
altri costi in più, perché non sarà molto semplice riempire con del
materiale una frana di così vaste dimensioni.
Ci chiediamo, pertanto, se nella costruzione della strada per
Outre Lève siano stati utilizzati tutti gli accorgimenti necessari
per salvaguardare l'ambiente e per realizzare una strada realmente
utile e, nel contempo, economica. Tra le decisioni più urgenti ed
essenziali da assumere ci dovrebbe essere quella relativa alla
discarica del materiale. A Champorcher ci sarebbe la possibilità di
reperire altre discariche e, pertanto, se non si decide di
scaricare altrove il materiale di risulta, noi siamo sicuri che
molto presto dovremo riparlare di ulteriori problemi ambientali
legati alla costruzione di questa strada: è impensabile, infatti,
di poter costipare tutto quel materiale là dove si sta costruendo
questa strada.
Con la presente interpellanza noi abbiamo inteso sollevare il
problema e abbiamo voluto chiedere un intervento diretto della
Giunta ed in particolare dell'Assessore all'Agricoltura, Foreste ed
Ambiente Naturale, per salvaguardare l'integrità di questo
paesaggio e di questo ambiente naturale, sulla destra orografica
del torrente Ayasse, verso Outre Lève e poi verso le valli della
Legna e di Vercoce, che ci sembra molto valido, interessante e
suggestivo.
Ripetiamo, però, che occorre intervenire con grande
tempestività. Anche ieri sera mi sono recato nella valle di
Champorcher a vedere i lavori in corso ed ho potuto constatare che
gli stessi stanno continuando alacremente là dove si sta facendo la
galleria ed ho potuto constatare che si sta scaricando il materiale
di risulta nella zona della quale si parla nell'interpellanza.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
J'ai l'impression que M. Cout a beaucoup
plus centré son intervention sur la construction de la route
d'Outre Lève que sur le problème de la décharge. Dans ma réponse je
me limiterai à ce dernier aspect, car pour le premier la route en
question n'est pas de la compétence de l'assessorat de
l'Agriculture et, donc, je ne dispose pas d'éléments.
En revanche, pour ce qui concerne la décharge, je veux avancer
qu'il existe à Champorcher deux décharges autorisées, en vertu de
la loi régionale n° 37 de 1982: l'une est à Funière pour le
matériel solide rocheux et la deuxième au lieu-dit Echelley pour le
matériel solide urbain.
En ce qui concerne c e deuxième aspect, d'après la loi 37, une
année après l'entrée en fonction de l'usine de broyage de
Brissogne, toutes ces décharges de matériel solide et urbain
devront être détruites et remises en état.
Par contre, pour ce qui est des décharges de matériel solide, il
y
a une délibération du Comité interministériel, du 27
juillet 1984, à laquelle l'assessorat de la Santé et Aide sociale a
donné application par une lettre envoyée à toutes le communes, le 8
juin 1987.
Pour revenir au problème, la décharge de ce matériel a été
autorisée par le Service de défense de l'environnement, sur requête
de la Société qui construit le tunnel à Echelley. Cette Société
avait déjà obtenu une concession défens au point de vue
hydrogéologique et forestier, en date du 19 décembre 1986, pour
construire le tunnel; à ce moment-là, il avait été suggéré de
déposer le matériel sorti du tunnel au lieu dit Plan du banc.
Pour la décharge une autorisation a été donnée le 1er juillet de
cette année, qui contient des modalités de décharge. Lorsque le
dépôt du matériel sorti sera terminé (il ne s'agit pas de millions
de mètres cubes, mais de moins de 10.000 mètres) il devra être
recouvert de 50 centimètres de terre végétale pour le regazonnement
et le reboisement de l'endroit.
Le matériel ne sera pas étendu tout le long du chemin d'Outre
Lève, mais dans la zone de Clapey.
J'ai un rapport, daté d'hier, de la station forestière de
Champorcher portant la signature du maréchal Chentre, qui relate la
situation.
Pour ce qui concerne le chemin muletier qui va vers la Vallée du
Bois il n'y a pas eu de décharge de matériel puisque la zone de
Clapey se termine par une zone rocheuse avec d'énormes trous qui
retiennent la descente du matériel déposé. Le rapport dit qu'il n'y
a pas eu coupe d'arbres du fait qu'à l'endroit où est déposé le
matériel il n'y avait pas trace d'arbre.
Quant au chemin qui aurait été en partie enseveli, il s'agit
d'un sentier né par le parcours des pêcheurs le long du torrent et
non cadastré, sur lequel sont tombées des pierres, non pas au
moment où l'on a déchargé le matériel, mais lors de la construction
de la route d'Outre Lève.
Les mesures ont donc été prises pour que ce matériel de
prélèvement du tunnel d'Echelley soit déposé de la manière la
meilleure, pour que la zone soit ensuite remise en état. La station
forestière, comme le montre le rapport, est en train de suivre le
travail; ainsi il n'y a aucun danger ni pour le sentier muletier,
qui d'Outre Lève va vers la Vallée du Bois, ni pour le paysage qui
sera remis en état.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Mi sembra che l'Assessore abbia
sottovalutato la gravità del problema e non mi sembra neppure tutto
vero quanto è detto nella relazione alla quale è stato fatto cenno.
È vero che alcuni buchi saranno ricoperti dai massi della
discarica, ma poi il sentiero e la strada in costruzione si
incontrano, per cui il problema che non si presenta all'inizio
della strada, si presenterà sicuramente nel tratto più a monte.
Se l'Assessore ha fatto un sopralluogo nella zona del Clapey,
lungo il tratto di strada dove si sta scaricando il materiale di
risulta, si sarà reso conto che la strada, invece di essere larga 4
metri, proprio a causa del materiale di risulta è già larga circa
10 metri e potrà facilmente raggiungere i 20 metri, con tutti i
conseguenti danni che ne deriveranno più a valle. Raccomandiamo,
pertanto, all'Assessore di riesaminare con serietà il problema, del
quale altrimenti si riparlerà molto presto.
