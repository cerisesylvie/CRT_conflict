Classificazione
SPORT E TEMPO LIBERO
Enti e Società sportive
Manifestazioni sportive


Resoconto integrale del dibattito dell'aula
Oggetto del Consiglio n. 1300 del 26 aprile 1995 - Resoconto
SEDUTA ANTIMERIDIANA DEL 26 APRILE 1995
OGGETTO N. 1300/X Concessione, ai sensi della legge regionale
31/1992, di un contributo di lire 45.000.000 al Moto Club Vallée
d'Aoste nelle spese previste per l'organizzazione di una prova del
Campionato europeo di Trial 1995, in programma a Champorcher il 2
luglio 1995. Approvazione ed impegno di spesa.
Deliberazioni Il Consiglio
Premesso che:
Il Moto Club Vallée d'Aoste ha presentato all'Assessorato
regionale del turismo, sport e beni culturali, una domanda tendente
ad ottenere, ai sensi della legge regionale 24 giugno 1992, n. 31,
un contributo nelle spese previste per l'organizzazione e lo
svolgimento di una prova di trial valida per il Campionato europeo
della specialità, in programma il 2 luglio 1995 a Champorcher.
Il suddetto ente ha provveduto ad allegare alla richiesta di
contributo il preventivo delle spese che ammonta a complessive lire
90.500.000.
Alla manifestazione è prevista la partecipazione di numerosi
atleti di livello mondiale e, in considerazione dell'importanza
tecnico-sportiva, la presenza dei giornalisti delle riviste
specializzate, di alcuni quotidiani e della televisione,
assicurando alla competizione una interessante azione
promozionale.
Si dà atto che l'Assessore al turismo, sport e beni culturali,
acquisito il parere dell'Ufficio regionale per il turismo, ritiene
che le spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale.
Si dà atto inoltre che l'Assessorato regionale dell'Agricoltura,
forestazione e risorse naturali ha concesso, con lettera prot. n.
2703/SF pos XII-1-g del 21 febbraio 1995, il nulla osta di propria
competenza allo svolgimento della manifestazione in questione.
La Giunta regionale ritiene di aderire alla richiesta del Moto
Club Vallée d'Aoste mediante la concessione di un contributo
massimo di Lire 45.000.000, pari al 50 percento circa delle spese
preventivate per l'organizzazione e lo svolgimento della
manifestazione in oggetto.
Vista la legge regionale 24 giugno 1992, n. 31;
Visto il nulla osta, rilasciato dall'Assessorato regionale
dell'agricoltura, forestazione e risorse naturali, allo svolgimento
della manifestazione in parola;
Visto il parere favorevole rilasciato dal Dirigente dell'Ufficio
regionale per il turismo, dell'Assessorato regionale del turismo,
sport e beni culturali, ai sensi del combinato disposto
dall'articolo 72 della legge regionale 3/1956, e successive
modificazioni, e dell'articolo 21 della legge regionale 18/1980, e
successive modificazioni, in ordine alla legittimità della presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
45.000.000 (quarantacinquemilioni) a favore del Moto Club Vallée
d'Aoste C.F. 80015690078, P.I 00413030073, e comunque in
percentuale non superiore al 50 percento delle spese effettivamente
sostenute e regolarmente giustificate per l'organizzazione e lo
svolgimento di una prova di trial valida per il Campionato europeo
della specialità, in programma il 2 luglio a Champorcher;
2) di approvare e di impegnare la spesa di Lire 45.000.000
(quarantacinquemilioni), con imputazione sul cap. 64320 del
bilancio preventivo della Regione per l'anno 1995 ("Contributi e
sussidi ad istituzioni e organismi vari per attività nel settore
del turismo e del tempo libero"), che presenta la necessaria
disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n 90, su
richiesta dell'Assessorato regionale del turismo, sport e beni
culturali, anche ratealmente, salvo conguaglio da effettuarsi a
manifestazione avvenuta, previa presentazione del consuntivo
corredato da idonei giustificativi di spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Presidente É aperta la discussione generale. Qualcuno chiede la
parola? Se nessuno intende intervenire, pongo in votazione la
delibera in oggetto.
Presenti, votanti e favorevoli: 26
Il Consiglio approva all'unanimità
