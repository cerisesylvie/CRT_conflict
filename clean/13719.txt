Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 208 del 27 ottobre 1993 - Resoconto
OGGETTO N.208/X - Ricostituzione della Commissione regionale
di valuta­zione del bestiame. (Interrogazione)
Interrogazione - Venuti a conoscenza che, contrariamente al
sistema applicato nella campagna di bonifica sanitaria 1992-1993
che prevedeva che i membri della commissione di valutazione del
bestiame da abbattere dovevano essere esperti di razza, per la
campagna 1993-1994 questi requisiti sono stati di nuovo
modificati;
i sottoscritti consiglieri regionali
Interrogano
l'Assessore competente per sapere per quale motivo non tutti i
membri della commissione 1992-1993 sono stati richiamati in
servizio e con quali criteri è stata fatta la scelta.
F.to: André Lanièce - Marco Viérin
Presidente -
La parola all'Assessore
dell'agricoltura, forestazione e risorse naturali Vallet.
Vallet (UV) -
Les conseillers me demandent pour
quelle raison dans la commission d'évaluation du bétail, n'ont pas
été confirmés tous ceux qui en faisaient partie dans la campagne
1992-1993. Je crois que les conseillers ont été mal renseignés ou
sont mal informés; je leur donnerai copie des décrets du Président
de la Junte de l'année dernière et de cette année où ils pourront
vérifier qu'aucun membre des commissions 1992-1993 n'a pas été
confirmé. On a ajouté deux membres qui n'ont pas le titre d'experts
de race, mais ont déjà fait partie de ces commissions d'évaluation
dans les années précédentes et nous avons évaluer qu'ils ont
l'expérience et le professionnalisme requis.
Presidente -
La parola al Consigliere Lanièce.
Lanièce (DC) -
Io prendo atto della parola
dell'Assessore, ma da quanto mi ri­sulta queste due persone che
sono state riconfermate, i signori Devoix e Praz, se non sbaglio,
facevano parte insieme ai signori Ottin e Dalbard delle precedenti
commissioni. Noi chiediamo che, come questi due signori sono stati
reintegrati in questa commissione pur non essendo esperti di razza,
la stessa cosa venga fatta per i signori Ottin e Dalbard,
altrimenti sembra che la scelta non sia fatta in base a criteri
professionali, ma in base a criteri politici essendo i due primi
signori vicini all'Union Valdôtaine. Grazie.
Presidente -
Ha chiesto la parola il Consigliere
Viérin.
Viérin M. (DC) -
Direi che il collega Lanièce ha
centrato il problema sul fatto che l'interrogazione è rivolta a
sapere se le indicazioni, o meglio i metodi utilizzati per
rinnovare questa commissione, fossero gli stessi utilizzati per il
1992-1993, visto che per tali anni queste quattro persone non erano
state ricon­fermate proprio perché non erano considerati esperti di
razza.
Si può dire che i metodi per la nomina della commissione
1993-1994 siano cambiati. Si voleva dunque sapere quali fossero
stati i criteri utilizzati per la scelta di queste due persone
citate dal collega Lanièce. Questo era il senso della nostra
interroga­zione e la risposta dell'Assessore non ha specificato
quali siano stati i metodi di scelta anche rispetto alla campagna
preceden­te. Inutile dire che non siamo affatto soddisfatti della
risposta dell'Assessore.
