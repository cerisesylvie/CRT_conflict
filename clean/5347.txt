Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 239 del 20 aprile 1983 - Resoconto
OGGETTO N. 239/VII - TRASFERIMENTO DEL CONSULTORIO DA
PONT-SAINT-MARTIN A DONNAS. (Interrogazione con risposta
scritta).
PRESIDENTE:
Do lettura dell'interrogazione con risposta
scritta presentata dai Consiglieri Tonino e Minuzzo.
INTERROGAZIONE CON RISPOSTA SCRITTA
AVENDO PARTECIPATO ad una riunione organizzata da un comitato
spontaneamente costituitosi per evitare il trasferimento del
Consultorio di Pont Saint Martin a Donnas dove è stato dibattuto il
problema;
VENUTI A CONOSCENZA che prima di decidere il trasferimento
del Consultorio vi è stato uno scambio epistolare fra l'Assessore
alla Sanità ed il Presidente dell'USL;
RILEVATO che da quanto emerso in quell'Assemblea sembra non
vi sia stata alcuna delibera del Comitato di gestione della
USL;
AL FINE di avere una visione il più vicino possibile corretta
della questione;
INTERROGANO
l'Assessore alla Sanità ed Assistenza Sociale Augusto
Rollandin per conoscere
se vi è qualche atto ufficiale (delibera di Giunta regionale,
delibera del Comitato di gestione dell'USL) che preveda lo
spostamento del consultorio da Pont Saint Martin a Donnas; se sì,
si chiede fotocopia dell'atto e data di approvazione, se no, in
base a quali leggi è stato deciso tale trasferimento;
si chiede inoltre di avere fotocopia della lettera prot. 288/5
Ass. del 19.1.1983 e le note n. 4226 del 29.7.1982, e 5864 del
28.10.1982 citate nella lettera prot. 288/5 Ass. del 19.1.1983
nonchè tutta la documentazione che possa essere utile per
approfondire la questione.
PRESIDENTE:
Anche per questa interrogazione è stata data
risposta scritta con lettera n. 451 del 11.4.1983.
