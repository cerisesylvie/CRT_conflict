Classificazione
AGRICOLTURA



Oggetto del Consiglio n. 59 del 26 luglio 2018 - Resoconto
OGGETTO N. 59/XV - Interpellanza: "Situazione dei pagamenti
degli aiuti alle aziende agricole relativamente agli anni 2015-2016
e 2017".
Fosson (Presidente) -
Punto n. 22 dell'ordine del giorno.
La parola al Consigliere Testolin per l'illustrazione.
Testolin (UV) -
Ci è sembrato opportuno presentare questa
interpellanza in questo inizio di legislatura, anche per permettere
anche a chi per la prima volta siede sui banchi del Consiglio di
entrare a conoscenza di una tematica che ha caratterizzato molte
sedute all'interno di quest'aula. È un'interpellanza che non vuole
essere assolutamente di
routine
, perché troppo spesso ci
sono dei temi che vengono cavalcati come presupposti per aizzare
una
bagarre
, ma vuole essere invece un momento di partenza,
un momento di riflessione per sottolineare le criticità che,
nonostante tutti gli sforzi che si sono fatti, caratterizzano
ancora qualche azienda per delle motivazioni che si è cercato di
risolvere nel tempo e che possono e devono essere ancora affrontate
con una certa energia per andare ulteriormente a migliorare la
situazione che si è comunque già andata a normalizzare in questi
anni. Per quanto riguarda la situazione dei pagamenti del Programma
di sviluppo rurale della Valle d'Aosta 2014/2020, sono state
avanzate delle istanze per chiedere la situazione di questi
pagamenti, che dovrebbero avvenire con cadenza periodica per
garantire alle aziende agricole una corretta integrazione del loro
reddito aziendale, stante la difficoltà reddituale, soprattutto in
alcuni settori, derivante dalle particolari criticità anche
ambientali e morfologiche del nostro territorio e dalla
produttività limitata rispetto ad altre situazioni regionali.
Siamo quindi con questa interpellanza a chiedere un punto di
partenza, che è il punto di arrivo di chi ha lavorato prima di lei,
Assessore, in questo dicastero. È una situazione che è andata a
migliorare
au fur et à mesure
che si è riusciti a
collaborare con gli uffici di Roma, tanto da portare in
quest'ultimo anno alla risoluzione di molte problematiche e
dall'inizio dell'anno ad oggi, per quanto riguarda esclusivamente
le misure a superficie, che sono una delle misure dedicate al
settore agricolo, si è arrivati finalmente ad avere pagamenti
importantissimi tanto da sfiorare circa i 15 milioni, se le nostre
fonti sono corrette, negli ultimi sette-otto mesi, per arrivare a
22 milioni di euro se si considerano anche i premi PAC, che però
vengono gestiti direttamente da Roma, e alcune misure di
investimento. Una serie di dati che quindi ci serviranno per
verificare in futuro lo stato di avanzamento relativi al 2015, 2016
e 2017. Soprattutto avremmo piacere di sentire dall'Assessore se,
riscontrate eventuali criticità, abbia già in mente le modalità per
affrontarle in modo concreto e deciso. Nel tempo l'Assessore
Gerandin è stato comunque un sostenitore anche di iniziative che
riuscissero in qualche modo a dare risposta in attesa dei pagamenti
che devono arrivare direttamente da AGEA (era stato sostenitore
assieme a tutto il Consiglio di iniziative quali le anticipazioni
che potessero permettere nel frattempo di colmare quelle necessità
di liquidità delle aziende). In merito a questo argomento,
aspettiamo la risposta dell'Assessore per poi fare alcune
valutazioni in merito.
Dalle ore 9:42 assume la presidenza il Vicepresidente
Bianchi
.
Bianchi (Président) -
La parole à l'Assesseur
Gerandin.
Gerandin (MOUV') -
Ringrazio i firmatari di questa
interpellanza che hanno voluto evidenziare una problematica che -
su questo sono assolutamente d'accordo - non è di
routine
.
Lei nell'introduzione ha parlato di criticità di qualche azienda,
purtroppo, non è solo qualche azienda, sono davvero troppe le
aziende che in questo momento sono in palese difficoltà. Sono molto
contento di avere l'opportunità di fare il punto della situazione
per quanto riguarda questo settore agricolo, che è un settore in
grande sofferenza. Seguirò un po' i quesiti, per cui, in merito al
primo quesito, nei primi mesi del 2018 l'avanzamento finanziario
del PSR ha registrato importanti liquidazioni da parte di AGEA,
infatti allo stato attuale la spesa è pari a 26,8 milioni di euro,
corrispondente a 11.588.350 euro per quello che riguarda il FEASR,
importi che, se non altro, scongiurano il rischio di disimpegno
automatico, che sarebbe avvenuto il 31 dicembre 2018. Questo
avanzamento è stato possibile grazie alla risoluzione di una serie
di problematiche tecniche e ad un continuo scambio di informazioni
tra Regione e organismo pagatore concernenti soprattutto le misure
a superficie e a capo, la cui spesa rappresenta il 92,81 percento
dell'intera spesa del programma. Con riferimento a questa tipologia
di misure, la risoluzione delle problematiche tecniche è in alcuni
casi definitiva; permangono altre criticità e, in particolare,
quelle legate alla specificità regionale della singola misura e
alle modifiche proposte dall'ADG, che comportano l'aggiornamento
dei sistemi informativi e, non ultima, la non completa operabilità
di talune funzioni del SIAN.
Molto preoccupa invece il fatto che non si registra al momento
alcuna liquidazione relativa alle misure 11 e 12, come evidenziato
nel corso dell'incontro bilaterale tra DG AGRI e la Regione Valle
d'Aosta del 15 marzo, a dimostrazione del fatto che persistono
importanti problematiche per queste due misure. Riferito alle
annualità, per quanto riguarda i "Pagamenti
agro-climatico-ambientali", l'importo messo a bando per campagna è
di 4,716 milioni, nel 2015 sono stati pagati 2,845 milioni (il
60,34 percento); nel 2016, 1.309.976 (il 27,78 percento); nella
campagna 2017 nulla è stato pagato. Per quanto riguarda
"Agricoltura biologica", che aveva 379.300 euro a bando, e
"Indennità Natura 2000", che ne aveva 133.300, né nell'annualità
2015, né in quella del 2016, né in quella del 2017 nulla è stato
pagato.
Per quello che riguarda "Indennità compensativa zone montane"
con 6,902 milioni a bando, nel 2015 sono stati pagati 5.944.769
(l'86,13 percento), nel 2016 5.663.860 (l'82,06 percento), nel 2017
5.719.129 (l'82,86 percento). Per quanto concerne la misura
"Pagamenti per il benessere animale", con 1,33 milioni a bando, nel
2015 sono stati pagati 1.149.807 (l'86,45 percento), nel 2016
1.044.794 (il 78,56 percento) e nel 2017 922.920 (il 69,39
percento).
Ora, facendo un rapido calcolo, nei tre anni gli importi a bando
sono circa 40,381 milioni, il pagamento è di 24.601.021 (pari al 61
percento). Se mi chiede se è una percentuale soddisfacente, le
rispondo assolutamente di no, nel senso che, purtroppo, è la
fotografia reale di un settore, quello agricolo, in grande
sofferenza, essendo queste misure a compensazione, per cui sono
misure a giusta ragione attese e pretese dal mondo agricolo.
Per la gestione delle domande a valere sulle misure strutturali,
la Valle d'Aosta si avvale di un Sistema Informativo Regionale
(SIAR), che a regime dialogherà con il SIAN grazie ad un servizio
di interscambio
web-service
. Il SIAR permette il caricamento
e l'istruttoria delle domande di sostegno e di pagamento di tutte
le misure strutturali fino alle fasi finali di pre-autorizzazione
al pagamento, infatti la procedura di estrazione del campione per i
controlli
in loco
e del controllo per le revisioni è
attivata sul SIAN previo caricamento delle domande di pagamento con
esito istruttorio positivo. Questi passaggi richiedono uno scambio
di informazioni tra ADG e AGEA e permettono, ultimati i controlli
da parte dell'ente incaricato (AREA VdA), di effettuare
l'autorizzazione degli elenchi di liquidazione secondo le
funzionalità di SIAN. Si tratta quindi di una procedura mista,
ovvero non completamente regionalizzata, che ha dato i primi esiti
nel mese di marzo 2018 con la liquidazione dei primi elenchi
relativi agli interventi della nuova programmazione. Per quello che
riguarda la vecchia programmazione, gli importi liquidati sono per
"Insediamento giovani agricoltori": 248 mila, per
"Prepensionamento": 159 mila, per "Investimenti nelle aziende
agricole" 101 mila, per "Diversificazione": 60 mila. Per quanto
riguarda la programmazione riferita al 2007/2013, sono stati
liquidati in totale 569 mila euro e rotti.
Per quanto riguarda la nuova programmazione, sono stati
liquidati per "Sostegno ai costi di adesione ai sistemi qualità":
518 euro, per "Promozione e pubblicità per i sistemi qualità": 125
mila euro; per "Investimenti nelle aziende agricole": 714 mila
euro, per "Investimenti nelle aziende agricole - giovani
agricoltori": 6.023 euro, per "Leader": 22.225, per un totale di
863.056. Il totale delle misure strutturali liquidate riferite alla
nuova programmazione (la programmazione 2014/2020) e alla
programmazione 2007/2013 è di 1.432.550.
Sul secondo quesito, in termini generali, per rafforzare la
proficua collaborazione tra gli uffici regionali e AGEA, la Giunta
regionale precedente - per cui non voglio prendermi nessun merito
per quanto riguarda questi accordi - ha recentemente approvato un
accordo integrativo tra la Regione e l'organismo pagatore che
individua due risorse specializzate di AGEA da dedicare
esclusivamente alla risoluzione delle problematiche regionali. Una
particolare attenzione è posta all'attivazione delle misure 11
"Agricoltura biologica" e 12 "Indennità Natura 2000", per le quali
il sistema SIAN non offre ancora tutte le funzionalità
necessarie.
In merito alle principali anomalie tecnico-informatiche che gli
uffici dell'Assessorato stanno via via cercando di risolvere grazie
ad uno scambio quotidiano con i servizi di AGEA, per quanto
riguarda le domande estratte a campione, è stata avviata la
procedura di gestione dei sopralluoghi aziendali. In media le
domande estratte sono 350 (per un importo di 500 mila euro), la
situazione per campagna è la seguente: per l'annualità 2015 è stata
avviata la lavorazione manuale delle pratiche; per l'annualità
2016/2017 è in fase di avvio l'elaborazione automatizzata.
La problematica degli equini è stata risolta, in quanto nei
giorni scorsi è stato approvato un decreto che contiene le aziende
che presentavano queste problematiche. Ricordo che la Regione ha
fornito i dati necessari ad AGEA, che ha provveduto al loro
caricamento su SIAN.
Circa le problematiche legate al carico zootecnico,
relativamente ad un numero ristretto di aziende, la normale
procedura di calcolo del carico animale prevista dall'OP non dà
esito corretto. AGEA ha in prima battuta accettato di utilizzare
dati di fonte regionale per il calcolo corretto del carico animale,
anche se siamo ancora in attesa della predisposizione dello
strumento informatico che ci permetta di inviare i dati elaborati
dalla Regione. Parallelamente ci è stato concesso di intervenire,
attraverso i CAA, sui fascicoli aziendali delle annualità
precedenti (2015/2017) per integrare dati che, data la loro
assenza, non concorrevano alla determinazione corretta del carico.
I test relativamente a questa possibilità sono in corso e saranno
formalizzati a breve.
Per le anomalie generiche gli uffici regionali sono in continuo
contatto con AGEA per l'analisi e la risoluzione di altre anomalie
che, pur essendo meno impattanti in termini numerici, impediscono
il pagamento dei premi spettanti, qualche esempio: contratti
d'affitto, molteplicità di posizioni IVA e quant'altro.
Per le anomalie di pratiche della vecchia programmazione PSR,
stante la situazione legata alle annualità 2015/2017, non è stato
possibile da parte di AGEA attivare i tavoli di confronto con la
Regione per analizzare e risolvere le problematiche che impediscono
il pagamento totale.
Concludo dicendo cosa pensiamo di fare, che penso sia la cosa
che forse interessa di più. Pensiamo di organizzare e di
programmare un incontro tecnico, che deve essere preceduto da un
incontro con i vertici AGEA e SIAN per analizzare le diverse
problematiche. L'importante è iniziare il confronto sulle domande
non pagate per problematiche che non dipendono dall'ammissibilità
delle domande relative alla vecchia programmazione; occorre
verificare le motivazioni del mancato e incompleto pagamento delle
domande 2015/2016, per le quali non si rilevano anomalie, ma questo
impedisce, tra l'altro, il pagamento del 2017. Contiamo di definire
delle procedure informatiche più complete, con una
performance
sui sistemi informativi (troppi errori di
sistema), di avere una definizione corretta del carico zootecnico
per quanto riguarda la mancata applicazione del pascolamento con
animali di terzi... e di risolvere i problemi di incompletezza dei
dati del fascicolo aziendale. Questo è quanto.
Per quanto riguarda le anticipazioni di lei mi ha chiesto, a
fronte di una domanda completa che è ammissibile in termini di
finanziamento - può essere la ristrutturazione prima casa o la
ristrutturazione normale, oppure le domande richieste a mutuo -,
rispondiamo che possono essere agricoltori o meno, la domanda è
ammissibile, peccato che i fondi di rotazione non sono capienti in
questo momento, per cui non possiamo elargire.
Presidente -
La parola al Consigliere Testolin per la
replica.
Testolin (UV) -
Abbiamo cercato di prendere buona nota
dei numeri che sono stati snocciolati dall'Assessore e lo
ringraziamo, magari ne chiederemo copia perché qualcosa è
sicuramente sfuggito.
Ringraziamo della disamina di una situazione che chi ha vissuto
questo percorso conosceva già sostanzialmente. Lei ha impiegato 9
minuti dei suoi 10 a disposizione per elencare tutta una serie di
cose che sono state portate avanti negli ultimi anni e ha impiegato
gli ultimi 35 secondi per dire le cose che chi l'ha preceduta ha
già fatto, senza avere qualcosa di nuovo da proporre. Da un punto
di vista gestionale, è anche comprensibile, questo testimonia la
difficoltà di affrontare una problematica che molte volte non
dipende dalla Regione. Ciononostante quello che ha permesso nel
tempo di portare a casa i risultati, che, come dice lei,
complessivamente non possono essere giudicati soddisfacenti... ma
lei si trova perlomeno in una situazione dove nel tempo
l'implementazione di due persone a disposizione della Regione a
Roma, che era partita già nel 2016 con una presa di posizione da
parte di tutte le Regioni ed è stata portata avanti poi da chi ha
seguito il dicastero, è un elemento di forza che assolutamente
bisogna cercare di valorizzare, così come i rapporti che si sono
cercati di instaurare nel tempo con AGEA.
Sicuramente lei avrà un lavoro non semplice, questo è da
riconoscere. In questo momento non si pretende e non si pretendeva
neanche che lei avesse la ricetta per risolvere nel breve tempo il
problema, ma ci si aspetta comunque qualcosa di importante dal
punto di vista dell'attenzione a questa problematica, un'attenzione
che sinceramente ogni Assessore nel tempo ha messo. Io parlo
personalmente e sinceramente credo che questo sia uno dei problemi
che più deve coinvolgere chi siede su quella poltrona, perché
effettivamente ci sono delle situazioni che sono inspiegabili, solo
con il lavoro, purtroppo, bisogna cercare di risolverli. Non ci
sono bacchette magiche, però ci vuole un'attenzione io direi
quotidiana nel rapporto sia con gli uffici interni, sia con Roma e
questo le chiediamo in questa prima fase, per poi vedere qualche
risultato da qua a "X" tempo.
A questo proposito e senza polemica, solo per farcelo dire da
lei, le riprendo una frase che io non ho sinceramente molto
apprezzato quando l'ha rivolta all'Assessore all'agricoltura di
riferimento, però penso che possa essere comunque caratterizzante
di un percorso da seguire, lei disse testualmente: "
io non ho
mai avuto dubbi che una problematica così importante, come quella
dei pagamenti del PSR, potesse non essere al centro dell'agenda
politica dell'Assessorato dell'agricoltura. Se non fosse al centro
dell'agenda politica dell'Assessorato dell'agricoltura, avremmo
potuto tranquillamente cancellare un altro Assessorato. Se
togliessimo questo, penso che avremmo una struttura, un Assessorato
assolutamente inutile per la Valle d'Aosta
". Queste sono parole
sue e sinceramente fanno male quando si è dall'altra parte e si sa
che cosa c'è da fare. L'auspicio è che queste sue stesse parole la
stimolino a lavorare seriamente, come chi l'ha preceduta, per dare
delle risposte.
