Classificazione
BILANCIO E CONTABILITA' REGIONALE


Oggetto del Consiglio n. 839 del 30 luglio 2021 - Resoconto
OGGETTO N. 839/XVI - D.L. n. 35: "Disposizioni collegate al
secondo provvedimento di assestamento del bilancio di previsione
della Regione autonoma Valle d'Aosta/Vallée d'Aoste per l'anno 2021
e di variazione al bilancio di previsione della Regione per il
triennio 2021/2023. Modificazioni di leggi regionali e altre
disposizioni". (Approvazione di un ordine del giorno)
Bertin (Presidente) -
Passiamo adesso, come convenuto, al
DL n. 35. Sono stati depositati due emendamenti della II
Commissione e un ordine del giorno. La discussione generale è già
stata fatta, pertanto passiamo all'analisi dell'ordine del giorno
presentato dalla Lega. Per l'illustrazione, ha chiesto la parola il
consigliere Distort, ne ha facoltà.
Distort (LEGA VDA) -
L'ordine del giorno si inserisce
nello spirito del DL n. 35 e si inserisce nello specifico al Capo
II: "Disposizioni in materia di urbanistica, interventi edilizi e
tutela paesaggistica ". Noi sappiamo benissimo che tanto il DL n.
34 come il DL n. 35 intendono mettere in atto misure di aiuto
rivolte alla comunità valdostana attraverso due linee fondamentali:
una è l'impiego di risorse economiche provenienti dal bilancio
regionale e la seconda è la messa in atto invece di misure
normative disciplinatorie senza uso quindi di risorse economiche
pubbliche, ma operando quelle modifiche, quegli accorgimenti e
quelle iniziative che vanno a lavorare sugli strumenti operativi,
normativi e disciplinatori per consentire la libera attività della
popolazione, quindi mettere in atto effetti virtuosi di secondo
ordine in assenza di spesa pubblica ma sostenuti proprio dalle
iniziative private. In questo spirito si colloca questo ordine del
giorno che riguarda la questione relativa alla regolamentazione
della deroga sulla fascia di rispetto della linea ferroviaria.
È già stata presentata in aula un'interpellanza esattamente su
questo tema, quindi si richiama l'interpellanza: "Interlocuzioni
con RFI per verificare la possibilità di deroga al divieto di
edificazione in prossimità della ferrovia". Ora, il fatto è questo:
con l'interpellanza quindi si richiamava quanto contenuto nel DPR
n. 753 del 11 luglio 1980, secondo cui lungo i tracciati delle
linee ferroviarie è vietato costruire, ricostruire, ampliare
edifici o manufatti a una distanza minore di 30 metri dal limite di
occupazione della più vicina rotaia, così come richiamato anche
dall'articolo 43 della legge regionale n. 11/1998. Chiaramente vige
l'istituto della deroga per cui questa inedificabilità in realtà è
stata per tanti anni oggetto di procedure di deroga, quindi il
richiedente, tutti i proprietari che avevano - perché la situazione
adesso è cambiata - proprietà edilizie, terreni o fabbricati che
interferivano con questa fascia di rispetto chiedevano all'Ente
Ferrovie dello Stato allora, l'ente proprietario
dell'infrastruttura ferroviaria, l'autorizzazione a eseguire questi
interventi. Ovviamente le norme urbanistiche di piano, gli
strumenti di piano regolatore consentivano l'edificazione,
collocavano queste zone in zone edificabili B o C che fossero a
condizione di poter avere la deroga delle Ferrovie dello Stato, a
deroga ottenuta ovviamente si procedeva con l'intervento in
intendimento.
Ora, da un po' di tempo è stato segnalato da parte di
professionisti, da parte di utenti, da parte di proprietari di aree
e di fabbricati che interferiscono con la fascia di rispetto il
fatto di riscontrare un irrigidimento da parte dell'ente
proprietario, da parte di RFI, quindi, di conseguenza, la
difficoltà a poter operare le necessarie modifiche e i necessari
investimenti sui beni di proprietà collocati in quest'area.
All'interpellanza aveva risposto il Presidente della Regione in
qualità di detentore
pro tempore
delle deleghe assessorili
in ambito di trasporti, aveva riferito: "RFI ha segnalato di
essersi dotata di linee guida interne non divulgabili ma ha anche
evidenziato che in linea di massima c'è stato un generale
irrigidimento a livello centrale nella concessione di deroghe".
Questa formula sicuramente è stata trasmessa da RFI agli uffici di
competenza e quindi fedelmente trasmessa dal presidente Lavevaz in
risposta; in realtà, si tratta di un eufemismo, non un eufemismo di
interpretazione sua, Presidente, ma un eufemismo di RFI, questo
irrigidimento si dovrebbe leggere: "tolleranza zero ".
In conclusione della risposta sempre il Presidente della Regione
riferiva: "non potendo intervenire direttamente in merito, data la
competenza esclusiva di RFI, non è stato possibile acquisire
informazioni significative". Anche su questo, così come avevo già
citato io in replica allora all'interpellanza da me presentata,
ribadisco oggi percepiamo di avere a che fare con un interlocutore
piuttosto resistente, ma sta di fatto che in gioco ci sono gli
interessi della nostra popolazione e in gioco sta anche la
credibilità e il ruolo di questo organismo, della Giunta regionale
così come le strutture consiliari, in questo caso delle Commissioni
consiliari.
La richiesta di impegnativa di questo ordine giorno è: "impegni
i Presidenti delle Commissioni consiliari, III e IV che hanno
competenze in materia, ciascuno per la rispettiva competenza, a
procedere quanto prima alla calendarizzazione di un incontro
congiunto di approfondimento sul tema in questione convocando in
tale sede i responsabili di RFI per riferire i dettagli
dell'argomento in questione ai componenti delle Commissioni
stesse".
Presidente -
Per la risposta, ha chiesto la parola il
presidente della Regione Lavevaz, ne ha facoltà.
Lavevaz (UV) -
Molto brevemente, l'oggetto della
questione è stato dibattuto ampiamente, com'è stato ricordato dal
collega Distort, in occasione dell'interpellanza.
Per quanto riguarda l'ordine del giorno, vista la particolarità
della problematica e la complessità di risoluzione, siamo
assolutamente in linea con quanto richiesto in quest'ordine del
giorno, quindi lo voteremo anche come maggioranza.
Presidente -
Ha chiesto la parola il consigliere Distort,
ne ha facoltà.
Distort (LEGA VDA) -
Grazie presidente Lavevaz per questo
spirito di collaborazione, un ringraziamento sicuramente dovuto per
nobiltà d'animo e per onor del vero, vero è che è di tutta evidenza
che il tema è di interesse assolutamente trasversale, quindi
sarebbe stata preoccupante una risposta contraria.
Presidente -
Possiamo mettere in votazione l'ordine del
giorno. La votazione è aperta. La votazione è chiusa.
Presenti, votanti e favorevoli: 35
L'ordine del giorno è approvato all'unanimità.
Passiamo all'analisi dell'articolato. Articolo 1. Non vedo
richieste di intervento. Metto in votazione l'articolo. La
votazione è aperta. La votazione è chiusa.
Presenti: 35
Votanti           
: 21
Favorevoli: 21
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
L'articolo n. 1 è approvato.
Metto in votazione l'articolo n. 2. La votazione è aperta. La
votazione è chiusa.
Presenti, votanti e favorevoli: 35
L'articolo n. 2 è approvato all'unanimità.
Metto in votazione l'articolo n. 3. La votazione è aperta. La
votazione è chiusa.
Presenti: 35
Votanti: 21
Favorevoli: 21
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
L'articolo n. 3 è approvato.
Metto in votazione l'articolo n. 4. La votazione è aperta. La
votazione è chiusa.
Presenti, votanti e favorevoli: 35
L'articolo n. 4 è approvato all'unanimità.
Articolo n. 5. Stesso risultato. Articolo n. 6. Stesso
risultato. Metto in votazione l'articolo n. 7. La votazione è
aperta. La votazione è chiusa.
Presenti: 35
Votanti           
: 21
Favorevoli: 21
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
L'articolo n. 7 è approvato.
All'articolo n. 8 c'è il primo emendamento della II Commissione.
Metto in votazione l'emendamento. La votazione è aperta. La
votazione è chiusa.
Presenti: 35
Votanti           
: 21
Favorevoli: 21
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
L'emendamento è approvato.
Articolo n. 8. Stesso risultato. Articolo n. 9... c'è una
richiesta di intervento da parte della consigliera Erika
Guichardaz, ne ha facoltà.
Guichardaz E. (PCP) -
L'articolo 9, in materia di
politiche del lavoro, andrà a modificare la legge n. 53/2009
riferita alla nomina della Consigliera di parità, figura chiamata a
presidiare la condizione della donna nel mercato del lavoro,
insomma un ruolo molto importante in questa fase delicata dov'è
evidente a tutti che appare centrale oggi possedere una strategia
di intervento per sanzionare le discriminazioni ma soprattutto per
incentivare le azioni positive. Le Consigliere e i Consiglieri di
parità, Trento, ad esempio, ha un uomo, svolgono funzioni di
promozione e controllo del principio di attuazione
dell'uguaglianza, di pari opportunità e di non discriminazione e
nell'esercizio delle loro funzioni sono pubblici ufficiali con
l'obbligo di segnalare all'Autorità giudiziaria i reati di cui
vengono a conoscenza.
Non nego che, proprio per il momento che stiamo vivendo, avrei
preferito una modifica più coraggiosa di questa norma che potesse
dare nuovo impulso a tale ruolo, maggiori mezzi e risorse a
disposizione. Possedere i requisiti di specifica competenza ed
esperienza pluriennale in materia del lavoro femminile, con
riferimento alle normative sulla parità e pari opportunità e sul
mercato del lavoro non è semplice e l'orientamento di molte Regioni
è oggi quello di affidare a loro incarichi dirigenziali e supporti
giuridici importanti per svolgere appieno questo ruolo. Non
dobbiamo dimenticare infatti che le funzioni della Consigliera
prevedono non solo la rilevazione delle situazioni di squilibrio di
genere e di violazioni della normativa in materia di parità, ma la
promozione di progetti di azioni positive, lo scambio e la
diffusione della conoscenza e lo scambio di buone prassi, la
verifica della coerenza della programmazione delle politiche di
sviluppo territoriale, il sostegno delle politiche attive del
lavoro, comprese quelle formative. Insomma, credo che ben poco
potrà essere aggiunto nel progetto da presentare viste le poche ore
a disposizione e la mole di lavoro in capo alla stessa. Insomma, un
ruolo centrale e impegnativo, un ruolo importante per la
valorizzazione delle buone pratiche, ma volte anche in contrasto
con i portatori di interesse.
Auspico quindi che nella scelta delle componenti della
Commissione giudicatrice si tenga in considerazione questo aspetto
per evitare che il controllore possa essere stato scelto dal
controllato e magari che con il tempo si possa arrivare a una legge
specifica che consideri le politiche antidiscriminatorie parti
integranti delle politiche regionali.
Presidente -
Possiamo mettere in votazione l'articolo n.
9. La votazione è aperta. La votazione è chiusa.
Presenti, votanti e favorevoli: 35
L'articolo n. 9 è approvato all'unanimità.
Articolo n. 10. Stesso risultato. Articolo n. 11. Stesso
risultato. Articolo n. 12... si è prenotato il consigliere Aggravi,
ne ha facoltà.
Aggravi (LEGA VDA) -
Semplicemente per fare una
considerazione ed esprimere la dichiarazione di voto su questo
articolo.
Faccio un distinguo rispetto ai commi dell'articolo e mi
concentro sul comma 1. Avremmo votato a favore di questo articolo
ma ci asterremo perché riteniamo - lo abbiamo anche già fatto
trasparire in Commissione e in parte anche nel mio intervento
qualcosa ho già detto - che il comma 1 in questo momento sia, come
ho già detto per altri articoli, una specie di riforma a rate.
Avremmo preferito che prima si definisse completamente il quadro
del futuro della sanità regionale, in particolare la parte
socio-sanitaria e non che si iniziasse con una serie di interventi
che forse possono sicuramente velocizzare alcune pratiche nei
rapporti tra l'azienda e gli Enti locali, ma che riteniamo in
questo momento non essere quello che serve: serve una completa
definizione del fabbisogno finanziario e strutturale dei servizi
socio-sanitari, serve capire qual è la strategia e soprattutto nel
complesso capire dove si vuole andare. Per questo motivo ci
asteniamo sull'articolo.
Presidente -
Ha chiesto la parola il consigliere
Sammaritani, ne ha facoltà.
Sammaritani (LEGA VDA) -
A completamento dell'intervento
del collega Aggravi si tratta chiaramente di una scelta di tecnica
legislativa, ma i commi di questo articolo 12 sono fra loro molto
diversi, intervengono su norme molto diverse.
Così come il collega ha accennato, ci asterremo sul comma 1 e ci
asterremo quindi necessariamente su tutto l'articolo, anche se
condividiamo invece i principi di cui ai commi 2 e 3, nel senso che
il discorso della riduzione dei costi per le Commissioni relative
al bilinguismo chiaramente ci vedrebbe favorevoli, però
evitabilmente non possiamo spezzare il voto, saremo quindi
costretti ad astenerci anche su questi.
Presidente -
Metto in votazione l'articolo 12. La
votazione è aperta. La votazione è chiusa.
Presenti: 35
Votanti           
: 24
Favorevoli: 24
Astenuti: 11 (Aggravi, Brunod, Distort, Foudraz, Ganis, Lavy,
Manfrin, Perron, Planaz, Sammaritani, Spelgatti)
L'articolo n. 12 è approvato.
Metto in votazione l'articolo n. 13. La votazione è aperta. La
votazione è chiusa.
Presenti: 35
Votanti: 23
Favorevoli: 23
Astenuti: 12 (Aggravi, Brunod, Carrel, Distort, Foudraz, Ganis,
Lavy, Manfrin, Perron, Planaz, Sammaritani, Spelgatti)
L'articolo n. 13 è approvato.
All'articolo n. 13 si aggiunge l'articolo 13bis con un
emendamento della II Commissione. Metto in votazione l'emendamento
della II Commissione. La votazione è aperta. La votazione è
chiusa.
Presenti, votanti e favorevoli: 34
L'articolo è approvato all'unanimità.
Metto in votazione l'articolo n. 14. La votazione è aperta. La
votazione è chiusa.
Presenti, votanti e favorevoli: 35
L'articolo n. 14 è approvato all'unanimità.
Articolo n. 15. Stesso risultato. Adesso votiamo la legge nel
suo insieme. Se ci sono dichiarazioni di voto... ha chiesto la
parola il consigliere Marguerettaz, ne ha facoltà.
Marguerettaz (UV) -
Molto, molto brevemente perché la
discussione è stata interessante e volevo, come membro della II
Commissione, fare i complimenti al Presidente della II Commissione
così come al senso di responsabilità di tutti i Consiglieri, sia di
maggioranza che di opposizione, che, al di là della differenza di
vedute, hanno collaborato direi molto proficuamente con questi due
disegni di legge che danno delle risposte, probabilmente non tutte,
ma con la sequenza dei due provvedimenti abbiamo dato con il primo
provvedimento una risposta al comparto economico, alle società, al
sistema produttivo, alle famiglie e con questo abbiamo dato una
risposta istituzionale.
Mi corre tuttavia l'obbligo di fare una considerazione: ho
ascoltato con attenzione l'intervento della collega Guichardaz e
credo che il sottoscritto, come tutti coloro che ascoltano, vivano
con estremo imbarazzo questa situazione. Io credo che la collega
Guichardaz mentre parla col PCP, parla del PCP parli di una
posizione che non è perfettamente coerente, anzi, non lo è proprio
con il resto del gruppo. Io vivo con estremo imbarazzo questa
situazione dove la collega Guichardaz con la posizione di
Capogruppo del PCP porta avanti delle posizioni che sono totalmente
minoritarie. Io credo che questa pausa estiva ci darà modo di
risolvere perché questa situazione è insostenibile. Credo che la
votazione dell'intervento sull'Ospedale sia la cartina di
tornasole. A nome del gruppo dell'Union Valdôtaine, quindi credo
che questa situazione sia insostenibile.
Presidente -
Se non ci sono altri interventi... la parola
al consigliere Baccega per dichiarazione di voto.
Baccega (PA) -
Intervengo a conclusione di un dibattito.
Normalmente, quando si assegnano 72 milioni di euro in questo modo,
diciamo un po' a spruzzo e si fa una sorta di
omnibus
per
coloro che sono fuori da questo Palazzo, io credo che la cosa
importante sia che in una logica di buon senso si sia guardato al
fine di questo percorso. Normalmente, quando si assegnevano 72
milioni di euro, il dibattito all'interno di questo Consiglio
portava via ore e ore, approfondimenti e non poco.
Abbiamo optato e votato con grande convinzione, come Pour
l'Autonomie, tutti quei provvedimenti che andavano nella direzione
a sostegno della famiglia, della disabilità e quant'altro, a
sostegno di alcune categorie, ci siamo astenuti su provvedimenti
che in qualche modo andavano nella direzione di amplificare e
ampliare il dibattito, il collega Rollandin è intervenuto
sull'Ospedale ma lì giustamente si è fatta un po' di confusione
rispetto a quello che sarà un piano socio-sanitario che andremo ad
affrontare nei prossimi mesi rispetto a una realizzazione che è già
in itinere ormai da qualche anno e sulla quale bisogna, come ha
detto l'Assessore, mettere il turbo.
Anche sulla scuola abbiamo in qualche modo sentito alcune
riflessioni che avrebbero potuto e voluto essere oggetto di
approfondimento, si è parlato di mancata programmazione, la
programmazione c'era, si è voluta interrompere, non si è voluta
realizzare una scuola polmone che aveva due palestre e allora anche
questo è un percorso interrotto che ci mette in difficoltà oggi.
Oggi la scuola polmone di Tzamberlet sarebbe stata già realizzata e
completata con solo 18 milioni e mezzo di euro e 1.200 studenti che
potevano avere delle aule di grande livello, ma non è questo il
momento.
Noi quindi, per quanto riguarda i provvedimenti, ci asterremo e
lo faremo sulla base delle considerazioni che abbiamo fatto sia in
Commissione che in Consiglio quest'oggi.
Va sottolineato direi
l'entrée
del relatore di
maggioranza che, come forza politica, accoglie favorevolmente tutte
le questioni che sono di carattere sociale. Io credo che un
relatore di maggioranza che si pone l'attenzione come Presidente
della Commissione del Consiglio regionale debba parlare per nome
della Commissione che rappresenta e non come forza politica. Grazie
e buon lavoro.
Presidente -
Ha chiesto la parola la consigliera Erika
Guichardaz, ne ha facoltà.
Guichardaz E. (PCP) -
Naturalmente accolgo con grande
favore quanto detto dal consigliere Marguerettaz, è da mesi che si
chiede un chiarimento, quindi mi fa piacere rendere edotta l'Aula
che finalmente ci sarà. Ho parlato di PCP parlando di un documento
che è all'attenzione dell'Assessore competente, non quindi sulla
questione prettamente dell'Ospedale, ma proprio sulla visione di
sanità, quindi era solo per precisare.
Presidente -
Posso procedere alla votazione della legge?
Non vedo altre richieste di intervento. La votazione finale è
aperta. La votazione è chiusa.
Presenti: 35
Votanti: 21
Favorevoli: 21
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
La legge è approvata.
OGGETTO N. 840/XVI -
D.L. n. 33: "Disposizioni in
materia di collegi e convitti. Modificazioni di leggi
regionali
".
Bertin (Presidente) -
Propongo, se siete d'accordo, di
procedere anche all'analisi e alla votazione del punto n. 3
all'ordine del giorno. Il relatore per il D.L. n. 33 è il collega
consigliere Padovani, ne ha facoltà.
Padovani (PCP) -
Sarò davvero molto breve. Il presente
disegno di legge reca: "Disposizioni in materia di collegi e
convitti finalizzati a sostenere lo sviluppo qualitativo dei
percorsi di istruzione e formazione professionale anche nell'ambito
delle scuole paritarie, contribuendo a rendere effettivo il diritto
all'apprendimento per tutte e tutti e garantendo un'effettiva
inclusione scolastica e sociale". Si inseriscono in questo quadro,
da un lato, l'introduzione di una nuova disciplina per il
convenzionamento e il finanziamento dell'attività dell'Istituto
Salesiano Don Bosco di Châtillon, caratterizzata dalla particolare
attenzione riservata alle studentesse e agli studenti con
difficoltà, e, dall'altra, la razionalizzazione delle misure di
sostegno alla frequenza di collegi e convitti della Regione
previste a beneficio delle studentesse e degli studenti residenti
in Valle d'Aosta frequentanti le scuole di ogni ordine e grado.
Il presente disegno di legge si compone di tre articoli ed è
stato approvato all'unanimità dalla V Commissione in data 22
luglio.
Presidente -
La discussione generale è aperta. Qualcuno
vuole intervenire in discussione generale? Non vedo richieste di
intervento. Chiudo la discussione generale. Per la replica, ha
chiesto la parola l'assessore Caveri.
Caveri (VdA Unie) -
Considerate le circostanze, mi
associo alla relazione del collega Padovani.
Presidente -
Se non vi sono dichiarazioni di voto,
metterei in votazione la legge iniziando con l'articolo n. 1. La
votazione è aperta. La votazione è chiusa.
Presenti, votanti e favorevoli: 35
L'articolo n. 1 è approvato all'unanimità.
Articolo n. 2. Stesso risultato. Articolo n. 3. Stesso
risultato. Votiamo adesso, se non vi sono dichiarazioni di voto, la
legge nel suo insieme. Non vedo richieste, la votazione è aperta.
La votazione è chiusa.
Presenti, votanti e favorevoli: 35
La legge è approvata all'unanimità.
Con l'analisi di questo punto all'ordine del giorno i lavori del
Consiglio regionale si concludono. Buone vacanze per la pausa
estiva. Ricordo, per comunicazione tecnica di servizio, che alle
ore 14:30 saranno consegnati gli attestati ai partecipanti al
Conseil des jeunes
, la consegna è posticipata di mezz'ora.
Buon appetito.
---
La sessione straordinaria termina alle ore 13:05.
