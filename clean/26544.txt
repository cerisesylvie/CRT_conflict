Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 240 del 9 ottobre 1972 - Resoconto
OGGETTO N. 240/72 - Fontainemore. Strada di allacciamento
delle frazioni Chichal, Clapasson e Pillaz.
(Interrogazione)
Dujany (D.P.) -
L'opera oggetto dell'interrogazione ha lo
scopo di allacciare le stazioni alte sul versante sinistro
orografico della Valle, e ha già oltrepassato la frazione di
Chichal, superando 6 chilometri di lunghezza.
Tenuto conto che con la somma di 15 milioni, di imminente
appalto, si ultimerà l'opera fino al bivio per Clapasson, rimangono
ancora da realizzare altri 300 metri circa di strada al servizio
della frazione di Clapasson e un chilometro e mezzo circa per
giungere alla frazione di Pillaz.
La somma occorrente per la completa ultimazione dell'opera
ammonta pertanto a circa 80 milioni. Quindi il collegamento, per
quanto riguarda il merito del problema, sistemazione di muri
danneggiati, ecc., dovrebbe essere eseguito dal Comune appena
saranno liquidati a suo favore i contributi previsti dalla legge
regionale del 26 giugno 1972, cioè le 200.000 lire al Km.
Per quanto riguarda il collegamento immediato, con Pillaz,
potrebbe essere esaminato il suo inserimento nel prossimo programma
dei lavori a condizione che il Comune chieda questa come opera
prioritaria, col rischio di vedersi esclusi altri lavori.
Pedrini (P.L.I.)
- Io ringrazio il Presidente della
Giunta della sua amabilità nel dirci queste cose, anche se le
ultime parole non sono state da me recepite molto bene, in quanto,
quando si chiude la possibilità ad un Comune, con un lavoro solo,
di poter attuare il proprio programma di lavori pubblici di un anno
intero, evidentemente sono cose che pesano sulle spalle di una
Amministrazione comunale.
Quello, che io volevo soltanto aggiungere è questo: so che il
Presidente si è interessato a fondo del problema, che è stato in
questo giorni in Valle di Gressoney, a visitare vari cantieri. Io
lo ringrazio anche se non sono stato informato, come Consigliere
della bassa Valle, di questa sua visita, ma lo ringrazio
ugualmente, perché tutte le volte che egli verrà in bassa Valle a
portare il peso della sua autorità, noi ne siamo veramente lieti e
pensiamo che qualche milioncino, anche in Basse Valle, arrivi,
sotto questa forma bonaria e paternalistica che io, d'altronde, non
posso disapprovare, perché quando è fatta bene, gliene diamo
atto.
