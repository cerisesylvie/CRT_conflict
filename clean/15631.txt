Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 1934 del 8 maggio 1996 - Resoconto
SEDUTA POMERIDIANA DELL'8 MAGGIO 1996
OGGETTO N. 1934/X Concessione, ai sensi della legge regionale 20
agosto 1993, n. 69, di un contributo di lire 9.400.000 alla Società
dei Chitarristi Valdostani di Aosta per l'organizzazione della
quarta edizione del Corso internazionale di formazione e
perfezionamento di chitarra.
Deliberazione Il Consiglio
Premesso che
I Sigg.ri Andrea De Vecchi e Davide Vicentini, rispettivamente
Presidente e Segretario della Società dei Chitarristi Valdostani
con sede in Aosta, hanno presentato, con lettera in data 27
dicembre 1995 e seguenti, una richiesta tendente ad ottenere un
contributo per l'organizzazione della quarta edizione del Corso
Internazionale di Formazione e Perfezionamento di Chitarra che si
terrà a Châtillon dal 1° luglio al 4 agosto 1996.
Il corso che sarà tenuto dal M° Angelo Gilardino e dai suoi
assistenti Sigg.ri Luigi Biscaldi e Gianni Nuti si articola nei
seguenti cinque settori:
- musica da camera con chitarra per diplomati e diplomandi;
- musica da camera con chitarra per corsi inferiori di
conservatori, istituti di musica e scuole medie ad indirizzo
sperimentale con attività multimediali ed interdisciplinari
(teatro, espressione corporea, arti figurative);
- corso di aggiornamento didattico per insegnanti;
- ciclo di conferenze sulla letteratura chitarristica;
- lezioni individuali pubbliche di alto perfezionamento ed
analisi musicale.
La richiesta è corredata inoltre di un dettagliato preventivo
delle spese che ammontano a lire 23.500.000 così suddivise:
- Stampa e spedizione materiale pubblicitario L. 2.000.000
- Compenso docenti L. 14.000.000
- Rimborso spese docenti L. 6.000.000
- Spese di segreteria L. 1.500.000
e delle entrate che al momento ammontano a 12.000.000 di lire
così suddivise:
- Quote di iscrizione L. 2.000.000
- Quota di frequenza L. 10.000.000
Fa presente inoltre che con lettera in data 1° marzo 1996 i
responsabili dell'Associazione hanno comunicato che, a corollario
dei corsi, verranno organizzati una serie di concerti e di
iniziative multimediali dove la chitarra accompagna ed integra
altre forme espressive.
I Servizi Culturali dell'Assessorato della Pubblica Istruzione
hanno provveduto all'istruttoria e alla valutazione della domanda,
ritenendola ammissibile a contributo, ai sensi dell'articolo 3,
comma 3 e dell'articolo 8 comma 1 della legge regionale 20 agosto
1993, n. 69, tenuto conto dell'interesse culturale della
manifestazione.
La Giunta, su proposta dell'Assessore alla Pubblica Istruzione,
ritiene pertanto opportuno aderire alla richiesta mediante la
concessione, ai sensi dell'articolo 3 comma 1 della legge regionale
n. 69/1993, di un contributo di lire 9.400.000, pari al 40 percento
circa della spesa preventivata.
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione, ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1
- lett. e) e 59 - comma 2 della legge regionale n. 45/1995, in
ordine alla legittimità della presente deliberazione.
Delibera
1) di approvare, ai sensi dell'articolo 3 comma 1 della legge
regionale 20 agosto 1993, n. 69, la concessione alla Società dei
Chitarristi Valdostani (C.F.: 91028140076) di un contributo di lire
9.400.000 (novemilioniquattrocentomila), pari al 40 percento circa
delle spese preventivate, per l'organizzazione di un Corso
Internazionale di Formazione e Perfezionamento di Chitarra, in
programma dal 1° luglio al 4 agosto 1996;
2) di impegnare la spesa di lire 9.400.000
(novemilioniquattrocentomila) con imputazione al capitolo 57260
("Contributi ad Enti ed Associazioni culturali ed educativi per
manifestazioni ed iniziative culturali e scientifiche"), richiesta
n. 3510, del bilancio di previsione della Regione per l'anno 1996
che presenta la necessaria disponibilità;
3) di stabilire che alla liquidazione si provveda ai sensi
dell'articolo 58 della legge regionale 27 dicembre 1989, n. 90 e
successive modificazioni in due rate:
- la prima di L. 5.640.000 (cinquemilioniseicentoquarantamila),
immediatamente;
- il saldo fino ad un massimo di L. 3.760.000
(tremilionisettecentosessantamila) su presentazione di un
dettagliato e documentato rendiconto, tenendo presente che il
contributo in questione è soggetto alla ritenuta d'acconto del 4
percento prevista dal DPR n. 600 del 29 settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate all'articolo 8 del
decreto legislativo 22 aprile 1994, n. 320 e di darne
esecuzione.
Presidente E' aperta la discussione generale. Qualcuno chiede la
parola?
Se nessuno chiede la parola, pongo in votazione la delibera in
oggetto:
Presenti, votanti e favorevoli: 31
Il Consiglio approva all'unanimità
