Classificazione
ENTI LOCALI



Oggetto del Consiglio n. 548 del 3 aprile 2019 - Resoconto
OGGETTO N. 548/XV - Interrogazione: "Avvio del procedimento
di cancellazione dall'Albo regionale dei segretari della Valle
d'Aosta degli Enti locali".
Distort (Presidente)
-
Il punto successivo
all'ordine del giorno, il n. 13, in accordo tra la proponente e
l'Assessore di riferimento, è rinviato a domani mattina come primo
punto all'ordine del giorno. Punto n. 14 dell'ordine del giorno. La
parola al Presidente Fosson.
Fosson (GM)
- Mi chiede se ne ero a conoscenza, l'altro
giorno la Presidenza dell'agenzia è venuta a incontrarmi proprio
quando arrivava questa
question
e a spiegarmi che esisteva
questo problema. In particolare la dottoressa Zublena sosteneva con
forza che, rispetto alla questione specifica, a quanto risulta
all'agenzia, la cancellazione della pagina 2 è un atto dovuto in
applicazione della normativa vigente, articolo 1, comma 11, della
citata legge n. 46 - il comma 4 dell'articolo... -: tutti i
segretari iscritti all'albo, ai sensi dell'articolo 1, comma 6,
sono cancellati d'ufficio qualora non siano stati incaricati nei 10
anni successivi alla cessazione di un incarico e in alternativa
dalla data di iscrizione conseguente al superamento dell'esame
finale del corso di formazione.
Come lei sa, Consigliere Gerandin, essendone stato anche lei un
Presidente, l'agenzia è un ente autonomo dotato di personalità
giuridica, di diritto pubblico e soprattutto la cui
governance,
per scelta del legislatore regionale, è
sostanzialmente affidata agli Enti locali. Studiando poi
l'argomento abbiamo visto che intanto non tutti sono d'accordo su
questo, mentre il Presidente dell'agenzia sostiene fermamente
questa posizione, altri sindaci non sono d'accordo e non
condividono, anche perché l'agenzia è stata inadempiente su quei
corsi che doveva fare, non li ha mai più fatti. Non solo, ma alcuni
sono molto arrabbiati, soprattutto se è stato cancellato il
nominativo di un amico o di un'amica che era in questo elenco, e
questo è comprensibile. Cosa faremo noi? È un problema non da poco,
è un problema grosso che si trascina da un po' di tempo, ci stiamo
lavorando, abbiamo istituito un tavolo con gli Enti locali per
studiare alcune cose e questo ha la precedenza. Il Presidente
dell'agenzia mi ha detto che, a suo avviso, le alternative e le
possibilità siano due: o una modifica legislativa, oppure partire
in fretta per un nuovo concorso su cui noi ci siamo detti
disponibili. È un problema di cui siamo a conoscenza da poco, di
questa cancellazione non ne sapevamo nulla, è sicuramente un altro
problema che si aggiunge su cui dovremo lavorare per trovare la
soluzione più giusta ma spero anche più condivisa da tutti i
responsabili degli Enti locali.
Presidente
- La parola al proponente, il collega
Gerandin.
Gerandin (MOUV')
- Lei mi ha ripreso quello che era
previsto ai sensi dell'articolo 1, comma 11, della legge regionale
n. 46, ne eravamo tutti a conoscenza; lei ha fatto benissimo a
ricordare che per un periodo io ho anche ricoperto quel ruolo di
Presidente dell'agenzia.
Detto questo, io mi aspettavo qualcosa in più in merito a come
pensate di risolvere questa situazione: le chiedo questo perché lei
non ha citato per nulla ma l'agenzia ha mandato una raccomandata
con ricevuta di ritorno dove si dice: "Signori miei, voi siete
cancellati dall'albo, avete tempo 30 giorni per fare ricorso oppure
voi siete cancellati dalla data..."
(interruzione del Presidente della Regione, fuori
microfono)
... allora è nell'autonomia... lei può dirmi esattamente quello
che vuole ma, siccome la legge n. 46 l'abbiamo scritta a livello
regionale, io adesso le chiedo, tenuto conto che è vero che c'è un
termine entro cui se non si partecipa a percorsi formativi, si è
cancellati, ma la legge... in questo periodo il vero problema è che
l'agenzia di corsi non ne ha fatti. Come potevano queste persone
rimanere iscritte all'Albo dei segretari se l'agenzia corsi non ne
ha fatti? Allora io dico: c'è una carenza da parte dell'agenzia in
questo caso a non fare corsi, per cui le chiedo, in qualità di
Presidente, in qualità in questo caso di rappresentante massimo
delle istituzioni regionali, tenuto conto che parliamo della legge
n. 46 che è una legge regionale, se ha intenzione di prendere carta
e penna e di scrivere a questi Signori di sospendere le procedure
di cui alla raccomandata ed eventualmente vi sono due soluzioni,
quelle che ha detto lei: o si mette in piedi un corso e non si dà
applicazione a questo percorso di cancellazione in automatico,
oppure si mette in piedi un concorso perché qua c'è qualcosa di
più, nel senso che io le posso dire che c'è una comunicazione non
inviata all'agenzia e mai mostrata a nessuno da parte di chi
comunque degli Enti locali qualcosa ne capisce in cui si dicono
tutta una serie di carenze. Questa lettera è stata mandata un po'
di tempo fa, non è una novità dell'ultimo minuto! Io capisco che
lei ne sia venuto magari a conoscenza all'ultimo minuto ma tutti
sono cascati dalle nuvole, tutti quei soggetti che di diritto erano
iscritti alla parte seconda dell'albo.
Un'altra cosa: io sono assolutamente dalla parte di quei sindaci
che dicono che un'operazione del genere è un'operazione folle.
Siamo alla vigilia delle elezioni comunali, mi spiegate come
faranno questi a scegliere i loro segretari, motivo in più se, come
sembra, viene messa in discussione anche la legge n. 6, che
prevedeva le convenzioni in segreteria? Allora se vogliamo davvero
mettere gli Enti locali, i sindaci o chi dovrà scegliere con il
cappio al collo, è la strada giusta. Io dico solo che, tenuto conto
che probabilmente lei non è stato informato come sono stato
informato io che sono partite le raccomandate, le raccomandate le
hanno ricevute, ci sono 30 giorni per impugnare questo
provvedimento da parte dell'agenzia, io penso che ci possa essere
una nota ai sensi di quella mancata possibilità che l'agenzia non
ha dato a questi segretari per poter essere iscritti alla parte
seconda, per cui si dice: "soprassediamo e troviamo una soluzione
che può essere o l'istituzione del corso, o un concorso", questo io
le chiedo semplicemente.
