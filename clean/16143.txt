Classificazione
SPORT E TEMPO LIBERO
Manifestazioni sportive


Resoconto integrale del dibattito dell'aula
Oggetto del Consiglio n. 2493 del 2 aprile 1997 - Resoconto
SEDUTA POMERIDIANA DEL 2 APRILE 1997
OGGETTO N. 2493/X Concessione, ai sensi della legge regionale
31/1992, di un contributo di lire 7.000.000 al Comitato
organizzatore nelle spese previste per l'organizzazione del XIX
trofeo internazionale di sci alpinismo "Memorial Maurizio e Carlo
Fiou", in programma a Saint-Oyen il 6 aprile 1997. Approvazione e
impegno di spesa.
Deliberazione Il Consiglio
Premesso che:
Il Comitato Organizzatore Trofeo Maurizio e Carlo Fiou ha
presentato all'Assessorato regionale del turismo, sport e beni
culturali, una richiesta tendente ad ottenere, ai sensi della legge
regionale 24 giugno 1992, n. 31, un contributo nelle spese previste
per l'organizzazione e lo svolgimento della XIX Edizione del Trofeo
Internazionale di sci alpinismo "Memoriale Maurizio e Carlo Fiou",
in programma a St-Oyen il 6 aprile 1997;
Il suddetto sodalizio sportivo ha provveduto ad allegare alla
richiesta di contributo il preventivo delle spese che ammonta a
complessive lire 14.073.000, così dettagliate:
- spese di tipografia lire 2.700.000
- cancelleria lire 200.000
- premiazioni lire 6.800.000
- pasti a fine gara lire 3.800.000
- cronometristi lire 110.000
- assistenza medica lire 395.000
- postali lire 35.000
- imposta di pubblicità lire 33.000
--------------------
TOTALE lire 14.073.000
Dato atto che l'Ufficio regionale per il turismo, ritiene che le
spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale;
Ritenuto pertanto di aderire alla richiesta del Comitato
Organizzatore mediante la concessione di un contributo massimo di
lire 7.000.000, pari al 50 percento circa delle spese preventivate
per l'organizzazione e lo svolgimento dell'iniziativa in
questione;
Tenuto presente che il contributo in questione è riferito al
raggiungimento dell'obiettivo n. 3207 "Programmazione e gestione
dei contributi per l'organizzazione di manifestazioni promozionali"
del bilancio di gestione per l'anno 1997 e triennio 1997/1999,
approvato con deliberazioni della Giunta regionale n. 6162 in data
30 dicembre 1996 e n. 317 in data 3 febbraio 1997, e con circolare
del Presidente della Giunta regionale n. 7 in data 6 febbraio 1997,
concernente le relative disposizioni applicative;
Vista la legge regionale 24 giugno 1992, n. 31;
Viste le deliberazioni della Giunta regionale n. 6162 in data 30
dicembre 1996 e n. 317 in data 3 febbraio 1997;
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dell'articolo 72
della legge regionale 3/1956, e successive modificazioni, e del
combinato disposto degli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di lire
7.000.000 (settemilioni) a favore del Comitato Organizzatore Trofeo
Maurizio e Carlo Fiou, con sede in Aosta, C.F. 91009830075, e
comunque in percentuale non superiore al 50 percento delle spese
effettivamente sostenute e regolarmente giustificate per
l'organizzazione e lo svolgimento della XIX Edizione del Trofeo
Internazionale di sci alpinismo "Memorial Maurizio e Carlo Fiou",
in programma a St-Oyen il 6 aprile 1997;
2) di approvare e di impegnare la spesa di lire 7.000.000
(settemilioni), con imputazione al cap. 64320 del bilancio
preventivo della Regione per l'anno 1997 ("Contributi e sussidi ad
istituzioni e organismi vari per attività nel settore del turismo e
del tempo libero"), riferimento dettaglio n. 3015, che presenta la
necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport dell'Assessorato regionale del turismo, sport e beni
culturali, a manifestazione avvenuta e previa presentazione del
bilancio consuntivo corredato da idonei giustificativi di
spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti, votanti e favorevoli: 25
Il Consiglio approva all'unanimità
