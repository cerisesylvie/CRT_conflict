Classificazione
CONSIGLIO REGIONALE
Attività consiliare d'aula
INFORMAZIONE
Radiotelecomunicazioni



Oggetto del Consiglio n. 951 del 17 dicembre 2009 - Resoconto
OGGETTO N. 951/XIII - Rinvio alla II Commissione consiliare
permanente della mozione: " Invito al Governo e al Parlamento a non
prorogare le norme che limitano l'accesso ai punti internet
pubblici".
Président
- La parole au Conseiller Louvin.
Louvin (VdAV-R)
- Grazie, Presidente. Colleghi, avete
avuto modo di leggere e spero di esaminare questa proposta. A fine
anno scade l'operatività di una legge che porta il nome del
Ministro degli interni dell'epoca, Onorevole Pisanu, che aveva
introdotto, in un momento particolarmente delicato - era
all'indomani dei fatti di Londra, dei gravi attentati terroristici
del 7 luglio di quell'anno - delle norme particolarmente
restrittive che non hanno uguali nelle democrazie occidentali, che
vincolano l'accesso in internet su tutto il territorio nazionale
alla registrazione dell'identità di chi utilizza la connessione.
Anche la biblioteca regionale - oggi non c'è l'Assessore Viérin, ma
penso che ve lo potrebbe confermare -, come qualunque altro
soggetto gestore di attività internet, è soggetta a norme
particolarmente restrittive, alla registrazione obbligatoria
dell'identità di chiunque utilizza la connessione. La stessa legge
assoggetta anche la concessione dell'accesso ad internet nei
pubblici esercizi ad obblighi particolarmente stringenti, come la
richiesta di una speciale licenza al Questore e obbliga tutti gli
esercizi pubblici che offrono l'accesso ad internet
all'identificazione nominale di ciascun utente attraverso
registrazione manuale dell'identità dello stesso, con un
pregiudizio che non è di poco conto visto che questi oneri
rappresentano un disincentivo enorme a creare delle reti
wireless
aperte, ossia delle reti di accesso libero, senza
collegamento fisico alla rete e quindi sono indirettamente anche un
rallentamento alla crescita tecnologica e culturale del Paese.
Questa è un'osservazione che non ha il pregio dell'originalità. Mi
permetto semplicemente di segnalare che proprio in queste ultime
settimane analoghe iniziative sono state avviate anche in sede
parlamentare, ne ho sotto gli occhi una di una forza governativa:
si tratta essenzialmente di parlamentari de Il Popolo della
libertà, che propone anch'esso una modifica nel senso
liberalizzatore di queste norme, cosa sulla quale anche un gruppo
piuttosto ampio di intellettuali di ogni orientamento si è
schierato.
Ora in una Regione che primeggia nell'uso di internet, come
abbiamo appreso nella giornata di ieri dal forum della pubblica
amministrazione, credo che possa venire un segnale preciso nel
senso di allentare questa morsa, senza nulla togliere a condizioni
di sicurezza di ordine generale, perché l'identificabilità dei
segnali è comunque rilevabile, ma crediamo che questo permetterebbe
uno sviluppo della tecnologia
wireless
a più ampia portata e
una più libera accessibilità della rete da parte di chiunque.
Auspichiamo quindi che le norme che sono contenute nel decreto
legge n. 144/2005 e pregherei in questo senso, qualora venisse
accolta la mozione, di integrare con una precisazione formale il
riferimento... convertito in legge con modificazione dall'articolo
1 della legge 31 luglio 2005 n. 155... che ci possa essere un
segnale aperto, di sollecitazione da parte del nostro Consiglio nei
confronti del Parlamento, che sarà chiamato fra poco a
ripronunciarsi sulla questione. Grazie.
Président
- La parole au Président de la Région,
Rollandin.
Rollandin (UV)
- Se è vero che l'uso di internet è stato
favorito e si è cercato di attivare tutti i rapporti, le procedure
di collegamento che migliorino i rapporti interistituzionali, come
è stato detto anche oggi, è altrettanto vero che, come
correttamente ha ricordato il collega Louvin, questa restrizione
che scade a fine anno era nata per motivi di sicurezza. Voglio solo
riferire che proprio oggi da parte della Presidenza del Consiglio
dei ministri è stata presentata la proposta che prevede la proroga
della stessa al 31 dicembre 2010, ribadendo che alla base di queste
valutazioni ci sono motivi di sicurezza, di contrasto al terrorismo
internazionale.
Non entro, come può capire il collega, nel merito della scelta,
però le ragioni che sono state apportate credo possano ancora
essere convincenti. Ritengo che anche quel poco che è apparso sui
mezzi di comunicazione tramite stampa e video abbia risollevato
questo tema dell'utilizzo di tali mezzi da parte di organizzazioni
terroristiche e così via. Tenuto conto che c'è questa impostazione
da parte del Ministero dell'interno - e, per quanto ci riguarda,
non abbiamo elementi per dire che non sono reali le motivazioni -,
chiedo una valutazione al collega se a fronte di questo ritiene di
ritirare la mozione, altrimenti ci asteniamo per le ragioni che ho
appena detto, ribadendo che noi crediamo all'aspetto della
liberalizzazione, ossia del fatto che non ci siano più questi
vincoli ma, fintanto che ci sono ragioni di sicurezza, non abbiamo
altre ragioni da contrapporre a questa che è una ragione valida.
Ripeto: è notizia di oggi, se vuole, le do la copia del deliberato.
Con queste motivazioni ci rimane difficile intervenire in modo
difforme da tali proposte.
Président
- La parole au Conseiller Louvin.
Louvin (VdAV-R)
- Quella che speravamo fosse una
questione condivisa sulla base di un ragionamento che fa astrazione
dall'eccezionalità dei momenti viene purtroppo di nuovo ad essere
segnata da reazioni a me pare qualche volta esagerate a fronte di
pericoli reali, comunque, che non sottovalutiamo. Do lettura,
colleghi, di ciò che scrivono nella loro relazione i Parlamentari
che hanno proposto di rimuovere questo vincolo, ne do lettura, vi
faccio perdere qualche secondo, ma lo credo utile in relazione a
questo problema che ha evidenziato il Presidente della Regione:
"È opportuno evidenziare che in nessun Paese occidentale,
neppure laddove sono più rigorose le misure contro il terrorismo, è
prevista una normativa tanto restringente in materia di necessità e
modalità di identificazione di chi accede ad internet tramite
postazioni pubbliche. Si pensi
- scrivono i promotori di questa
proposta di legge, che tendeva a sopprimere queste limitazioni,
primo firmatario il Deputato Cassinelli e fra essi numerosi
parlamentari molto noti anche in Parlamento, quindi non frange
isolate -
che neppure all'interno della legge n. 107/1956 degli
Stati Uniti, il cosiddetto "USA Patriot Act", che è stato firmato
dal Presidente George Bush il 26 ottobre 2001 a seguito degli
attentati dell'11 settembre, si trovano disposizioni di simile
tenore"
. In un momento di serena valutazione è stato ritenuto
che queste norme fossero decisamente al di là del necessario.
Ora, noi possiamo astrattamente capire... fra pochi minuti
discuteremo una risoluzione che propongono anche i colleghi del
centro-destra, che darà spero il segno di un atteggiamento pacato
di quest'aula, ma noi siamo su posizioni non maroniane in questo,
non legate alla valutazione che fa il Ministro degli interni dal
suo punto di vista e non riteniamo di doverle sottoscrivere e
condividere. Posso capire che il Presidente della Regione abbia
delle remore sul piano del ruolo istituzionale in questo momento...
mi rivolgo peraltro ai colleghi della maggioranza e
dell'opposizione, che non hanno un ruolo prefettizio, quindi anche
posso capire il dovuto riserbo su una questione sulla quale saranno
chiamati eventualmente ad intervenire nell'esercizio di funzioni
diverse. Sul piano politico, colleghi, questa Assemblea è
sollecitata da noi a prendere una posizione che, a nostro modo di
vedere, non può che essere liberale rispetto all'accesso alla rete
e alle possibilità di libera comunicazione, ribadisco, attentamente
valutate non solo da parlamentari, ma da autorevoli personalità e
dallo stesso ex Garante della
privacy
che ha voluto
sottoscrivere, il prof. Rodotà, questo appello, il cosiddetto
"appello dei 100", affinché queste norme, a nostro giudizio
illiberali, potessero essere espunte dal nostro ordinamento. È una
norma inutile che nuoce alla libertà e all'economia; non ci sono
delle ragioni che ne richiedano il mantenimento, fra gli altri la
Presidente Bresso, ma molti altri autorevolissimi personaggi hanno
sottoscritto questo appello e noi lo riteniamo condivisibile e ne
auspichiamo l'approvazione.
Président
- La parole au Conseiller Caveri.
Caveri (UV)
- Anch'io inviterei il collega Louvin a
ritirare questa mozione non perché oggi non ci si possa esprimere,
nel senso che questo è un argomento che è dibattuto da moltissimo
tempo, fra l'altro caso vuole che l'Onorevole Cassinelli del PdL
sia ben noto in Valle d'Aosta, perché è stato Commissario
straordinario della liquidazione della Tecdis, ma è vero che tale
questione adesso si mischia da una parte con la proroga del
provvedimento governativo di cui al momento non conosco (essendo
una persona interessata ad una massima liberalizzazione del
Wi-Fi)
, nel contenuto e secondariamente credo sia
interessante capire cosa nel prossimo Consiglio dei ministri andrà
in materia di Internet, tema strettamente collegato, essendo
previsto da parte di Maroni un disegno di legge che inerisce questa
materia. Credo sia logico poterne discutere in II Commissione, che
si occupa del sistema informativo per vedere in aula se e come
presentare un provvedimento.
È vero che il "decreto Pisanu" fu scritto all'indomani di
vicende terroristiche che hanno reso particolarmente difficile sia
per chi commercializza
Wi-Fi
, sia per chi utilizza
Wi-Fi
, l'utilizzo di queste reti che sono naturalmente il
futuro, perché chi viaggia all'estero (lei è appena stato a
Barcellona), capita a Bruxelles, o capita a Londra... ormai i
Wi-Fi
liberalizzati sono la realtà del futuro di Internet. È
anche vero che il problema che il "decreto Pisanu" poneva, che era
quello del controllo dei computer anonimi, quindi
l'identificazione... io ci sono passato, nel senso che, se non ci
fosse stato il "decreto Pisanu", mai sarebbe stato preso l'autore
materiale di chi mandava contro il sottoscritto e la sua famiglia
dei
blog
anonimi sulla rete. Il "decreto Pisanu" su un
cybercaffé
, ossia sull'identificativo di un computer
anonimo, ha consentito di identificare fisicamente chi era la
persona che, per navigare a quell'ora, aveva dovuto lasciare un
documento di identificazione.
Credo che il tema non sia così banale, perché dobbiamo essere
liberi di poter navigare laddove il nostro identificativo consente
di poter capire chi ha usato quel computer o io stesso devo dire
che ho usato quel computer; molto più difficoltoso è laddove, come
nelle biblioteche pubbliche o negli internet caffè, uno può usare
quel computer ed eventualmente... perché questa era la
ratio
con cui Pisanu aveva reagito con delle norme che esistono in pochi
Paesi del mondo e paradossalmente gli Stati Uniti sono più
liberali... Io ritengo che oggi, non conoscendo il testo del
Governo, non sapendo cosa il Governo scriverà su Internet - e non è
indifferente -, perché c'è un interesse del Governo che non
sappiamo ancora come si concretizzerà rispetto alla possibilità di
scrivere sui
social network
- che sono ormai intimamente
collegati dal punto di vista contenutistico e culturale -, rispetto
alla questione della liberalizzazione della rete, sarebbe logico,
per poter trovare una posizione che sia condivisa al massimo e non
sia sterilmente una contrapposizione - ha ragione il Presidente...
Noi, alla luce di un decreto, oggi non potremmo che astenerci,
mentre il tema mi sembra più complesso -, riportarlo in II
Commissione, sapendo che l'argomento avrà delle implicazioni
ulteriori con il nuovo disegno di legge governativo.
Président
- La parole au Conseiller Louvin.
Louvin (VdAV-R)
- Il suggerimento è sicuramente
apprezzabile e non abbiamo un'urgenza diretta a chiedere il voto
sulla questione se c'è questa disponibilità da parte della
maggioranza agli approfondimenti che si rendono utili o necessari.
Avevamo delle notizie leggermente diverse dalle sue, Presidente,
avevamo notizia che vi fosse semplicemente (ma è un dispaccio delle
14,00) un'intesa sul disegno di legge con cui verranno individuate
nuove norme per il Web e non sull'approvazione già oggi di una
norma vera e propria. Se questa è la necessità - e ci sono state
rappresentate delle ragioni che mi paiono di assoluto buon senso -
e se il Presidente del Consiglio acconsente ad un affidamento della
questione immediato alla II Commissione, affinché nelle prossime
settimane faccia i dovuti approfondimenti, siamo perché questo
venga fatto e si possa discutere della questione con la dovuta
attenzione. Non è intento di questo gruppo "strattonare" su una
pronuncia che non sia sufficientemente meditata da parte di tutti i
colleghi. Grazie.
Président
- Si j'ai bien compris, la motion est retirée
et le contenu de la motion est envoyé à l'examen de la
II
e
Commission. Tout le monde est d'accord?
Il Consiglio prende atto.
