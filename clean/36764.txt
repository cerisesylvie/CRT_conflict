Classificazione
AMBIENTE
Stoccaggio e smaltimento rifiuti



Oggetto del Consiglio n. 699 del 24 settembre 2014 - Resoconto
OGGETTO N. 699/XIV - Interpellanza: "Adozione di modalità di
coordinamento dei subATO per la gestione del servizio
rifiuti".
Presidente
- La parola al collega Roscio.
Roscio (ALPE) -
Grazie Presidente.
Buona sera, colleghi. Ritorniamo al tema dei rifiuti ricordando
che il 30 luglio questo Consiglio regionale ha approvato le nuove
linee di indirizzo all'unanimità e allora c'era stata una certa
soddisfazione, ma moderata, nel senso che vi era già la
consapevolezza che il percorso non era concluso, perché approvare
nuovi indirizzi non significa realizzare anche una gestione
conseguente nella nostra regione. È ben vero che quegli indirizzi
contenevano novità importanti, come finalmente la decisione di
intraprendere la raccolta della frazione umida su tutto il
territorio, quella di applicare una tariffa che fosse omogenea su
tutto il territorio per quanto possibile, attraverso la
riorganizzazione dei sottoambiti subATO, ed adottare esclusivamente
una tempistica che si basasse sui trattamenti a freddo, quindi in
sostanziale discontinuità con vecchie delibere del passato. Ecco,
quest'interpellanza oggi si vuole concentrare sulla parte relativa
all'organizzazione dei subATO, dove ricordo che una mozione, la n.
38, è stata approvata da questo Consiglio e prevedeva proprio la
riorganizzazione dei sottoambiti, in modo da arrivare ad avere
modalità gestionali e tariffarie che fossero il più possibile
uniformi su tutto il territorio regionale. Questo ha un significato
che va al di là del fatto di avere tariffe più o meno uguali, ma ha
un significato, nel senso che se io ho due Comuni che appartengono
a due subATO diversi, confinanti e in uno si fa in un modo e
nell'altro si fa in un altro, è ovvio che si incentiva la
migrazione dei rifiuti...e due cittadini che abitano a pochi metri
di distanza per fare la stessa cosa pagano diversamente e quindi ci
sono malcontenti...diciamo che non si creano i presupposti per
avere una gestione di eccellenza nella nostra regione.
A questo proposito, viene, diciamo, il
vulnus
, perché non
tutti i sottoambiti rinnovano l'appalto di raccolta e trasporto dei
rifiuti nello stesso momento, per cui c'è una fase di transizione,
per cui alcune Comunità montane iniziano prima, altre iniziano dopo
e ci dovrebbe essere l'esigenza di coordinare questi passaggi in
modo da indirizzare tutte queste comunità verso un unico sistema,
un unico modo, in attesa che il nuovo piano regionale dei rifiuti
trovi la sua attuazione, però ci vorrà, diciamo, un annetto prima
di riuscire a vedere la realizzazione.
Ecco, quest'interpellanza viene fatta a lei, Assessore, proprio
per capire se vi è l'intenzione di riuscire a coordinare i
sottoambiti della regione, in modo che non si vada in ordine
sparso, e questa facoltà è garantita dalla legge regionale, la 31
del 2007, che consente alle strutture di fare delle valutazioni sui
servizi dei sottoambiti. Lo strumento quindi c'è, si può
potenziare, si può far leva su questa cosa per riuscire a dire alle
Comunità montane: "guardate che l'indirizzo è questo, adottate
strategie", che possono anche essere diversificate per le Comunità
montane, non è che devono tutte aspettare...ma si può pensare di
introdurre, per esempio, degli elementi di flessibilità negli
appalti, in modo che un domani, quando ci dovrà essere un
adeguamento, non ci saranno ricadute ovviamente poi sui cittadini,
perché chi vince l'appalto poi dice: "io il servizio aggiuntivo in
corso d'opera te lo faccio, ma te lo faccio pagare" e, quando una
cosa costa, ovviamente va sulle tasche dei cittadini. Tutto questo
quindi dovrebbe andare ad evitare che i cittadini paghino di più e
soprattutto gli aumenti della tariffa nel corso
dell'adeguamento...e fare in modo che si arrivi ad avere sempre dei
sistemi di chiarezza anche, perché così non è adesso...non si
capisce passando da una Comunità montana all'altra quali sistemi di
organizzazione siano stati adottati. La confusione non fa mai bene,
perché si creano delle zone grigie, dove i cittadini poi ne
approfittano, l'Amministrazione non ha il controllo, però alla fine
chi ne perde è la comunità nel suo complesso. Ecco, oggi...tra
l'altro, è prevista una manifestazione tra poco...solo per
sollecitare che finalmente si passi dalle parole che sono state
dette, e anche correttamente scritte nelle varie deliberazioni...si
passi finalmente ai fatti, alla realizzazione. Io quindi credo che
questa sia un'occasione per sollecitare il Governo regionale a
mettere in atto finalmente propositi e farli diventare realtà.
Grazie.
Presidente -
La parola all'Assessore Bianchi.
Bianchi (UV
) - Grazie Presidente.
Rispetto all'interpellanza in oggetto, cioè
"se è intenzione
dell'Assessorato competente adottare modalità di coordinamento dei
subATO, in attesa della revisione del piano regionale di gestione
dei rifiuti, al fine di evitare disparità di servizi e maggiori
spese a carico degli utenti"
, posso dire che, in esecuzione di
quanto previsto, appunto come ha ricordato il Consigliere Roscio,
nella mozione 38 del Consiglio regionale, approvata il 23 ottobre
2013, e in coerenza con quanto previsto dalla legge regionale 31
del 2007, sia della deliberazione del Consiglio regionale n. 667 in
data del 30 luglio 2014, con cui l'Assemblea regionale ha
unanimemente deciso, tra l'altro, di approvare i nuovi indirizzi e
gli orientamenti per la formulazione di una nuova proposta di
adeguamento del piano regionale di gestione dei rifiuti, la Giunta
regionale, con deliberazione 1299 del 19 settembre, ha approvato
l'avvio della procedura di valutazione comparativa per il
conferimento di un incarico professionale di collaborazione tecnica
per l'adeguamento del citato piano regionale di gestione dei
rifiuti. Io aggiungo...
(interruzione di un Consigliere, fuori microfono)
...sì, un anno per avere l'approvazione, diciamo, da parte del
Consiglio della VAS, ma in ogni caso le date per avere la bozza del
piano rifiuti sono di fine anno, per fine anno.
Fra le attività che i professionisti incaricati dovranno
assicurare - questo lo voglio sottolineare - vi sono anche quelle
finalizzate alla verifica della coerenza della delimitazione degli
attuali subATO, sia ai fini della necessità di adeguamento degli
stessi alla nuova disposizione in materia di riforma degli Enti
locali, avviata con la legge regionale n. 6 del 2014, sia per la
necessità di ottimizzare lo svolgimento dei servizi di raccolta e
trasporto dei rifiuti, anche in funzione dell'individuazione di una
modalità omogenea di applicazione della tariffa complessiva
determinata per lo svolgimento dell'intero servizio. Sicuramente
quindi la Regione ha l'obiettivo di far sì che, a seguito della
nuova pianificazione, possano essere definiti livelli omogenei di
qualità dei servizi resi e dei criteri omogenei di articolazione
della tariffa da applicare per il servizio di gestione integrata
dei rifiuti, tenendo conto anche dell'individuazione della
tariffazione puntuale sugli utenti e di un addebito dei costi che
tenga conto, appunto come abbiamo sempre detto, che chi inquina
paga.
Posso dirvi che l'Assessorato non solo ha intenzione di adottare
modalità di coordinamento, ma concretamente ed operativamente ci
siamo attivati in tal senso, sin dall'estate scorsa, quindi
dall'estate del 2013. Abbiamo convocato diversi incontri con le
autorità di subATO, l'ultima delle quali il 10 settembre scorso,
proprio al fine di coordinare le linee di azione da porre in essere
alla luce delle novità introdotte con le deliberazioni che ho
citato. In particolare, a seguito dei confronti avviati, abbiamo
concordato di avviare le procedure per individuare le modalità per
la gestione in via transitoria, e fino alla realizzazione degli
impianti che saranno individuati dal nuovo piano rifiuti, della
frazione organica, la cui raccolta selettiva sarà avviata in modo
progressivo man mano che i diversi subATO adegueranno i propri
servizi di raccolta e trasporto. Su questo punto l'Assessorato
svolgerà sin d'ora un'azione di coordinamento rispetto ai subATO
che, in base ai propri capitolati di appalto, già oggi hanno la
possibilità di avviare la raccolta dell'organico, con ciò potendo,
da una parte, verificare la risposta dei cittadini, quindi le
percentuali di raccolta, tanto per capirci, e, dall'altra, ridurre
il conferimento dei rifiuti in discarica.
Un altro aspetto importante sul quale alcuni subATO stanno
lavorando in sinergia con l'Assessorato è quello relativo alla
possibilità per i subATO limitrofi, previa verifica della
compatibilità tecnico-operativa dei servizi previsti dai singoli
piani di subATO, di promuovere intese per l'espletamento di gare di
appalto per lo svolgimento di tali servizi in forma associata, con
ciò andando nella direzione di uniformare i servizi, proprio nella
direzione in cui lei auspicava, collega Roscio. Con il CELVA invece
stiamo verificando come intervenire nel porre in essere le forme di
pubblicità, per esempio, della raccolta differenziata. Come voi
sapete, in ogni appalto c'è una parte di pubblicità che è fatta
autonomamente da ogni subATO, quindi da ogni Comunità montana. Ora,
queste migliorie...insieme al CELVA cercheremo di avere un'unica
regia in maniera che su tutto il territorio venga lanciato un unico
messaggio.
Le autorità di subATO in più si sono impegnate ad avviare la
verifica della coerenza dei piani di subATO in corso di validità
con i nuovi obiettivi gestionali regionali, quindi vale a dire che
quelle Comunità montane, i subATO che andranno in appalto dovranno
all'interno degli appalti stessi avere le clausole per seguire gli
indirizzi che abbiamo dato con la delibera di luglio e predisporre
i nuovi capitolati per le gare di appalto da espletare per la
raccolta e il trasporto dei rifiuti urbani in coerenza con i nuovi
obiettivi gestionali, tenuto conto della legge regionale sulle
autonomie locali e dei territori di riferimento previsti nel
piano.
Non appena avremo la bozza di gestione dei rifiuti, intendiamo
proporre - questa è una proposta che ci hanno chiesto i subATO -
una serie di incontri sul territorio, almeno uno per subATO, per
illustrare in modo puntuale i nuovi obiettivi regionali nella
gestione dei rifiuti e la proposta di articolazione del piano
regionale, in particolare per fornire chiarimenti sul nuovo
percorso che la Regione ha avviato per la riorganizzazione del
sistema generale di gestione integrata dei rifiuti. Posso dire che
è mia volontà, e sicuramente anche quella del Governo regionale,
così come dei subATO, continuare il lavoro intrapreso, che sta
dando i primi buoni risultati, proprio nell'ottica di uniformare i
servizi a vantaggio appunto dei cittadini.
Presidente -
La parola al collega Roscio.
Roscio (ALPE) -
Grazie Presidente.
Devo dire che mi sembra sostanzialmente di cogliere che la
risposta finale a tutte le interpellanze è: "sì", cioè nel senso
che vi è l'intenzione di coordinare...anzi siete già partiti.
L'unica cosa che resta da fare quindi è continuare a sollecitare
affinché i tempi di realizzazione siano veramente stretti, è forse
un'esigenza ormai non più rinviabile, nel senso che il tempo perso
è già stato molto. Assessore, quindi non sarà sicuramente l'ultima
volta che parliamo di quest'argomento, anzi oggi ha parlato di
impianti, consegna, così...probabilmente a breve verremo a parlare
appunto di questa fase transitoria intanto che ci saranno gli
impianti...che cosa succederà del nuovo lotto della discarica,
questo è un anticipo. Non resta che sperare che veramente dalle
parole succedano proprio i fatti, perché mi sembra di cogliere che
l'idea di coordinare, l'idea di seguire le Comunità montane nel
realizzare i loro appalti vi sia, quindi noi non potremo fare altro
che continuare a vedere.
Un'ultima battuta sull'ultima delibera di Giunta che lei ha
citato per l'affido dell'incarico: speriamo di vedere finalmente
qualche viso nuovo nella realizzazione di questi studi comparativi,
non sempre le stesse facce. Grazie.
Presidente -
Punto 24 all'ordine del giorno.
