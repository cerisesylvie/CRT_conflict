Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 52 del 28 febbraio 1969 - Resoconto
OGGETTO N. 52/69 - Manifestazioni studentesche. Provvedimenti
intesi ad evitare persecuzioni nei confronti degli studenti e dei
professori.  (Interpellanza)
Tonino (P.S.I.U.P.)
- ...io credevo che fosse allegato
alla mozione, siccome...
Montesano (P.S.U.)
- ...no, siccome sono argomenti un po'
diversi dalla mozione, io l'avrei già proposto, ma l'abbiamo
esaminato, questo, con l'Assessore, e allora è bene che l'Assessore
risponda alle due interrogazioni per poi passare, quando sarà il
momento, alla mozione.
Manganone
(D.C.)
-
(legge
l'interpellanza)
Dujany (D.C.)
- Dunque, nessun professore o studente è
stato o potrà essere oggetto di persecuzioni all'interno delle
scuole e dei vari istituti, in quanto le attuali disposizioni
prevedono apposite sanzioni disciplinari e non delle persecuzioni
nei confronti di chi, professore o alunno, possa trasgredire ai
propri doveri.
Quando queste sanzioni vengono irrogate gli interessati hanno
facoltà di ricorrere in prima istanza al Sovraintendente agli studi
e, in determinati casi, al Ministro o chi per lui, in seconda
istanza.
Tonino (P.S.I.U.P.)
- Io pensavo già che Lei Assessore mi
avrebbe risposto in questo modo in quanto l'interpellanza, dopo i
provvedimenti presi nell'ultimo Consiglio, il quale aveva abrogato
queste punizioni inflitte agli studenti, non aveva più motivo di
esistere.
Io vorrei però raccomandare all'Assessore di dirmi, se per
l'avvenire queste cose dovessero ancora capitare, quali
provvedimenti intende prendere in questo caso.
Dujany (D.C.)
- È una domanda alla quale in questo
momento non posso rispondere perché sono questioni, naturalmente,
da vedersi alla luce delle situazioni. Per quella che è la
legislazione, io ve l'ho esposto; naturalmente per quelli che sono
problemi al di fuori della legislazione, non sono nemmeno problemi
di competenza esclusiva dell'Assessore.
