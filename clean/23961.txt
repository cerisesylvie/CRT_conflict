Classificazione
CONSIGLIO REGIONALE
Attività consiliare d'aula



Oggetto del Consiglio n. 2951 del 19 settembre 2007 - Resoconto
OBJET N° 2951/XII - Communications du Président du Conseil
régional.
Président
- J'informe le Conseil de l'activité de la
Présidence et des organes du Conseil depuis la dernière réunion de
l'Assemblée:
Projet de loi n° 180, présenté par le Gouvernement régional le 7
août 2007: "Nuove disposizioni in materia di gestione dei
rifiuti";
Projet de loi n° 181, présenté par le Gouvernement régional le
14 septembre 2007: "Modificazioni alla legge regionale 31 dicembre
1999, n. 44 (Disciplina della professione di maestro di sci e delle
scuole di sci in Valle d'Aosta. Abrogazione delle leggi regionali
1° dicembre 1986, n. 59, 6 settembre 1991, n. 58 e 16 dicembre
1992, n. 74)";
Projet de loi n° 182, présenté par le Gouvernement régional le
14 septembre 2007: "Disposizioni in materia di Consigliere di
parità della Regione autonoma Valle d'Aosta/Vallée d'Aoste";
Projet de loi n° 183, présenté par le Gouvernement régional le
17 septembre 2007: "Disposizioni urgenti in materia di Fondo per
speciali programmi di investimento. Modificazioni alla legge
regionale 20 novembre 1995, n. 48. (Interventi regionali in materia
di finanza locale)".
Réunions:
Bureau de Présidence: 2
III
e
Commission: 1
IV
e
Commission: 1
V
e
Commission: 1
La Dott.ssa Maria Grazia Vacchina ha presentato, in data 16
luglio 2007 ricorso in appello dinanzi al Consiglio di Stato per
l'annullamento, previa sospensione dell'esecuzione, della sentenza
del TAR per la Valle d'Aosta n 72/2007, con la quale è stato
respinto il ricorso n. 9/2007 avanti al TAR della Valle d'Aosta,
proposto per l'annullamento della deliberazione del Consiglio
regionale n. 2354 del 20 dicembre 2006, con cui il Dott. Flavio
Curto veniva eletto Difensore civico presso il Consiglio
regionale.
L'Onorevole Roberto Nicco, con riferimento alla risoluzione
approvata nel maggio scorso da questa Assemblea relativa alla
Convenzione per la salvaguardia del patrimonio culturale
immateriale dell'UNESCO e per il sostegno della candidatura per
l'inserimento nel relativo programma delle Alpi walser, ha
comunicato che in data 11 e 12 settembre 2007 la Camera dei
Deputati ha esaminato congiuntamente la proposta di legge
presentata sulla materia dalla componente delle minoranze
linguistiche della Camera e l'analogo disegno di legge presentato
dal Governo. La Camera ha quindi approvato ad unanimità di voti la
ratifica ed esecuzione della Convenzione per la salvaguardia del
patrimonio culturale immateriale, adottata a Parigi il 17 ottobre
2003 dalla XXXII
a
sessione della Conferenza generale
dell'Organizzazione delle Nazioni Unite.
Colleghi, nel corso della pausa estiva dei lavori consiliari
sono mancati 2 nostri ex colleghi e precisamente Guido Chabod e
Vittorino Chiarello.
In data 16 agosto, all'età di 79 anni, scompare Guido Chabod che
fu protagonista della vita politica, amministrativa della nostra
Regione per oltre un trentennio. Nato a Valsavarenche il 26
dicembre 1927, Guido Chabod iniziò presto la sua carriera politica
a livello comunale ricoprendo per circa 10 anni, dal 1952 al 1963,
la carica di Sindaco del Comune di Valsavarenche. Eletto
Consigliere regionale nel 1963, fece sempre parte del gruppo
"Democrazia Cristiana", partito a cui si era iscritto nel 1953,
ricoprendo importanti incarichi direzionali. Nel corso della VIª
legislatura ricoprì l'incarico di Vicepresidente del Consiglio, dal
1975 al 1978, fu Assessore al turismo nell'ultimo semestre della
legislatura stessa. Dal 1978 al 1983 ricoprì la carica di Assessore
all'industria e commercio distinguendosi per una politica
incentrata sullo sviluppo delle imprese artigiane e delle piccole
imprese industriali; fu anche Assessore ai lavori pubblici dal 1983
al 1984. Terminò il suo impegno politico in Consiglio regionale nel
1988. Parallelamente alla sua attività politica Guido Chabod svolse
un'intensa attività nel campo delle associazioni di categoria,
presiedendo per oltre un quinquennio l'Associazione agricoltori
della Valle d'Aosta aderente alla Coldiretti, fu pure
Vicepresidente dell'Associazione albergatori e, in ultimo,
Presidente del Consorzio produttori fontina. La sua scomparsa
lascia un vuoto profondo in quanti hanno avuto modo di conoscere
anche le straordinarie doti umane, la grande disponibilità e
cordialità nei rapporti interpersonali e sopratutto l'impegno che
quest'uomo ha sempre profuso nell'interesse della Comunità
valdostana ed in particolare modo del suo sviluppo economico.
In data 23 agosto è mancato, per i postumi di una lunga e
dolorosa malattia, Vittorino Chiarello, Consigliere regionale dal
30 giugno 1993 al 29 giugno 1998. Vittorino era nato a Vicenza il 4
ottobre 1952, trasferito in Valle d'Aosta e precisamente a Donnas,
dipendente "Olivetti" con la qualifica di operaio e, in seguito, di
impiegato, si iscrisse al "Partito Comunista" e svolse anche
attività sindacale come delegato della FIOM-CGIL alla "Olivetti".
Nel 1991 fu tra i fondatori del partito "Rifondazione Comunista" di
cui fu Segretario regionale. Durante il suo mandato in Consiglio
regionale Vittorino Chiarello dimostrò particolare attenzione e
sensibilità per i problemi delle classi più disagiate con
particolare riferimento all'emergenza abitativa. Nel 1998 al
termine del mandato elettorale riprese la sua attività negli
stabilimenti "Olivetti" di Scarmagno.
Alle famiglie degli scomparsi rinnovo, a nome di tutta
l'Assemblea regionale valdostana, le nostre più sentite
condoglianze.
La parola al Vicepresidente Lanièce.
Lanièce (SA)
- Nel ricordare la figura del caro amico
Guido Chabod, uomo di montagna protagonista della vita politica
valdostana sin dagli anni '50, credo sia importante ed opportuno,
proprio nella sede che lo ha visto ricoprire gli incarichi più
prestigiosi della sua lunga carriera politico-amministrativa, oltre
al rilevare e sottolineare - come ha ben fatto il Presidente Perron
- i numerosi ed importanti ruoli ricoperti e le azioni svolte,
focalizzare l'attenzione sull'uomo Chabod e sulla sua innata
capacità di contatto con la gente e con i problemi della nostra
Valle. La Valsavarenche a lui tanto cara è stata sicuramente
artefice della sua formazione personale, trasmettendogli l'amore
per la propria terra, la sensibilità per i problemi della montagna
e della sua gente, la volontà di far conoscere e apprezzare le
bellezze e le caratteristiche locali. Tutti elementi che hanno
contraddistinto la vita di Guido Chabod sia nel suo ruolo di
imprenditore, sia in quello di politico e amministratore pubblico.
Una formazione alla quale si può, assieme alle grandi doti di
comunicatività e di simpatia, far risalire la sua capacità di agire
a servizio della gente con grande disponibilità e umiltà. Umiltà
che non è mai venuta meno neanche all'apice della sua carriera,
preferendo sempre l'approccio da amico piuttosto che da Sindaco o
da Assessore. Guido Chabod, come molti giustamente hanno voluto
sottolineare ricordandone la figura, ha contribuito in maniera
significativa alla storia valdostana più recente, operando per lo
sviluppo della Valsavarenche prima e dell'intera Valle d'Aosta poi,
partecipando da protagonista alla scrittura delle pagine più
importanti delle vicende politiche regionali e alle scelte
strategiche per lo sviluppo economico della nostra Valle,
nell'ambito degli importanti incarichi ricoperti sia in seno al
Consiglio regionale, sia nella società valdostana, in quanto
esponente di spicco del mondo agricolo e di quello alberghiero. Gli
anni in cui ha operato Chabod vanno rimpianti soprattutto dal punto
di vista dello scenario politico, in quanto allora le ideologie
erano fondamentali e si riusciva a mantenere sempre vivo e corretto
il rapporto umano. Uno scenario che purtroppo oggi è cambiato in
peggio con scontri personali che sempre più prendono il sopravvento
rispetto alle idee e agli obiettivi. Una situazione quella attuale
che uomini come Chabod sicuramente non apprezzavano e non
condividevano visti i risultati che il loro saggio modo di fare
politica aveva prodotto in termini di consenso popolare e di
conseguimento degli obiettivi. Guido Chabod ha rappresentato una
classe politica capace di affrontare, pur essendo sempre fedele
alle proprie idee politiche, le problematiche in modo fermo e
risoluto, senza però perdere la capacità di mantenere fuori di
quest'aula il sorriso e il rispetto personale. Un modo di agire che
credo tutti noi politici attuali dovremmo cercare di imitare, per
cercare di riconquistare il rispetto e la stima degli elettori,
sempre più delusi dai modi e dai toni di una politica sempre più
basata sullo scontro personale, piuttosto che sul confronto delle
idee e delle proposte. Fra le tante doti di Chabod credo possa
essergli riconosciuta in modo unanime la naturale capacità di
approccio con le persone, il sorriso, la stretta di mano, la parola
giusta al momento giusto, l'attenzione ai problemi garantendo a
chiunque la giusta attenzione, modi che sono stati sicuramente le
chiavi del suo successo e dei risultati da lui conseguiti: la guida
del Comune di Valsavarenche per 11 anni proseguita poi fino agli
ultimi anni nelle vesti di "padre nobile"; la carriera politica in
Regione e nel partito della "Democrazia Cristiana" valdostana, di
cui è stato uno dei massimi esponenti; il personale successo
elettorale che lo ha visto eletto per 5 legislature in Consiglio
regionale; gli innumerevoli incarichi politici e associativi; le
iniziative imprenditoriali nel campo turistico. Chabod era un uomo
della gente, che ha saputo lavorare per la gente e che fra la gente
vedeva esaltate le sue qualità caratteriali, caratteristiche queste
ultime che aveva bisogno di mettere sempre in pratica, al punto che
anche nel periodo della malattia, ormai lontano dai ruoli politici,
rincorreva il contatto umano con i turisti che frequentavano
l'albergo di famiglia a Valsavarenche, garantendo a quegli ospiti
l'indimenticabile accoglienza valdostana, e così ha continuato a
fare fino alla fine. Guido Chabod ci ha lasciato riuscendo,
nonostante le sofferenze personali, ad essere sé stesso fino
all'ultimo istante e per questo il rimpianto per la scomparsa di
tale grande personaggio della storia valdostana può essere solo
attenuato dal ricordo vivo delle sue profonde qualità umane, dalle
quali molti hanno tratto e continueranno a trarre insegnamento.
Grazie di tutto, Guido. Alla cara moglie, Luisella, alla figlia
Adriana e a tutti i suoi cari porgo, a nome mio personale, della
mia famiglia, del gruppo consiliare e dell'intero movimento della
"Stella Alpina", le più sincere e fraterne condoglianze.
Colgo anche l'occasione per ricordare qui un altro esponente
politico che recentemente ci ha lasciato: Vittorino Chiarello, che
ho avuto il piacere di conoscere in quanto siamo stati eletti
insieme in Consiglio regionale nel giugno 1993. Anche Chiarello
come Chabod ha svolto il suo mandato politico in Consiglio
regionale con umiltà, correttezza e capacità, lavorando sempre a
favore di qualcosa e mai contro. Ai suoi familiari voglio esprimere
le nostre più sentite condoglianze.
Président
- La parole au Conseiller Bortot.
Bortot (Arc-VA)
- Non so dirvi se Chiarello era un
precursore o una persona fuori moda, nel senso che certe volte i
nostri livelli di partecipazione e di discussione, di atteggiarsi
poco hanno riscontro con la realtà e con le persone che abbiamo
intorno e forse a Chiarello il Consiglio, i Valdostani, i
lavoratori devono qualcosa. Forse glielo abbiamo riconosciuto anche
un po' tardi, nel senso che è bastato vedere la partecipazione al
suo funerale, il numero di persone e le persone che hanno
partecipato al funerale di Chiarello, per capire il debito di
riconoscenza che pensionati, lavoratori, persone comuni e anche
tanti Consiglieri dovevano a quella persona. Il percorso politico
fra me e lui è stato un po' differente, ma le origini sono state le
stesse: origini proletarie, senza nessuna enfasi, senza nessuna
retorica. Abbiamo iniziato a lavorare subito in azienda, facendo i
tornitori metalmeccanici, subito l'impegno negli anni '60 nel
sindacato per giustizia, uguaglianza, diritti all'interno dei
luoghi di lavoro, soprattutto le assemblee, lo Statuto dei
lavoratori. Chiarello poi è diventato Consigliere regionale. Dicevo
"fuori moda" perché la sua coerenza anche fra le indennità
percepite dal Consigliere e quello che effettivamente riteneva
faceva sì che fosse una persona fuori moda, ma che alla luce di
quello che sta succedendo in questo ultimo periodo... anche "sopra
le righe", nel senso che c'è un attacco alla politica perché a mio
parere - e Chiarello lo ha dimostrato nei fatti - c'è
un'autoreferenzialità e si è creato un distacco fra i bisogni, il
modo di vedere la politica, fra noi e la popolazione. Qualcuno ci
marcia, ma non va sottovalutato il problema e, se tutti, con
livelli di coerenza diversi a seconda delle professioni, delle
culture e delle storie di ognuno di noi, avessero preso esempio da
Chiarello, oggi noi non saremmo sul banco degli imputati da parte
di grandi fette di popolazione di persone, sotto accusa per alcuni
privilegi e per i nostri stipendi. Credo che una rivalutazione di
Vittorino da questo punto di vista sia molto importante, fra
l'altro lui è stato anche candidato nelle liste "Arcobaleno",
soprattutto non ha mai dato importanza al suo essere Consigliere
regionale, creando un distacco fra l'essere Consigliere regionale e
la sua partecipazione alle riunioni, al modo di stare in mezzo alla
gente e questo è altrettanto importante, perché anche noi certe
volte "scivoliamo sulle bucce di banana", perché, nel momento in
cui si diventa Consiglieri o membri del Governo, c'è il rischio che
si scivoli nel creare troppo distacco rispetto alla popolazione che
ci ha delegato ad amministrare. Ripeto: anche se in ritardo,
Vittorino Chiarello con la partecipazione al suo funerale ha avuto
un grande riconoscimento e le figlie lo hanno apprezzato
tantissimo. Anche, rispetto a quello che ha detto il collega di
Guido Chabod, credo che dobbiamo prendere queste figure a
riferimento nel modo di fare i Consiglieri e di amministrare la
nostra Regione.
