Classificazione
ASSISTENZA SOCIALE
Assistenza socio-sanitaria
Famiglia, tutela dell'infanzia


Resoconto integrale del dibattito dell'aula
Oggetto del Consiglio n. 1305 del 10 maggio 2000 - Resoconto
OGGETTO N. 1305/XI Applicazione della legge regionale sulla
famiglia. (Interpellanza e interrogazione)
Interpellanza Visti i dati apparsi sugli organi di
informazione relativi all’applicazione della legge
sulla famiglia, in particolare per quanto riguarda il sostegno
dell'educazione e delle cure dei bambini;
Considerato che alla data odierna sono state evase solo le
domande pervenute entro il 10 marzo 1999;
Visto il ritardo di oltre un anno dal momento della
richiesta;
I sottoscritti Consiglieri regionali
Interpellano
l’Assessore competente per sapere:
1) quante sono le domande presentate dall'inizio
dell'applicazione della legge e quante sono ancora inevase;
2) quali valutazioni dà di questo ritardo e come intende
procedere perché non rimangano solo sulla carta le promesse di
rendere l’amministrazione più vicina al cittadino,
più efficiente ed efficace;
3) se il ritardo di un anno con cui vengono evase le domande è
il margine entro cui si attesta l’applicazione della
legge.
F.to: Squarzino Secondina - Curtaz - Beneforti
Interrogazione A seguito dell'entrata in vigore della legge
regionale n° 44/98 "Iniziative a favore della famiglia";
Constatato che tale legge prevede dei contributi e sostegni
rivolti alle famiglie;
Avendo appreso che le richieste per il sostegno alle famiglie
numerose non sono ancora state prese in esame;
Avendo inoltre appreso che il lavoro degli uffici è totalmente
dedicato allo smaltimento delle domande inerenti gli assegni di
natalità e che anche questi ultimi sembrerebbero avere un iter
assai lungo;
i sottoscritti Consiglieri regionali
Interrogano
l’Assessore competente per sapere:
1) se la situazione descritta corrisponde al vero;
2) in caso affermativo, se s’intendono assumere
dei provvedimenti, e quali;
3) quante sono le persone che si occupano delle pratiche
inerenti la legge sulla famiglia, quante le domande fino ad oggi
presentate per i diversi benefici previste dalla legge e quante
evase.
F.to: Comé - Marguerettaz - Viérin M.
Président
Je rappelle que l'interpellation des Conseillers
Squarzino, Curtaz et Beneforti sera discutée conjointement à la
question dont au point n° 9.
La parole à la Conseillère Squarzino Secondina.
Squarzino (PVA-cU)
Le premesse della nostra interpellanza
sono ridotte all'essenziale, nel senso che non voglio qui
riprendere tutte le informazioni che già sono apparse in modo
chiaro e preoccupante sugli organi di informazione, in particolare
ho visto su "La Stampa" un articolo dettagliato sui tempi di
erogazione degli assegni post-natale alle famiglie.
Fra l'altro io stessa sono stata sollecitata da più persone
interessate che mi hanno chiesto se questa legge fosse ormai
decaduta perché, avendo presentato domanda la primavera scorsa, non
avevano ancora avuto risposta. Si chiedevano se la legge non era
più in vigore, se non vi erano soldi sufficienti per far fronte a
tutte le domande, se erano stati esclusi per non si sa quale motivo
e hanno chiesto il mio intervento perché sollecitassi una risposta
diretta dai funzionari interessati.
I motivi per cui abbiamo presentato l'interpellanza sono chiari:
a noi sembra che ci sia un forte ritardo nell'erogazione
dell’assegno post-natale: in data 27 aprile 2000 -
può darsi che nel frattempo la situazione sia migliorata e ne sarei
contenta - avevano avuto risposta solo le domande che erano
pervenute entro il 10 marzo 1999, quindi quasi 14 mesi prima. Un
bambino per nascere impiega 9 mesi, ma in valle per erogare un
sussidio a un bambino neonato occorre il doppio del tempo.
Penso che non sia una situazione normale, penso che non sia
questo l'obiettivo che l'Assessore aveva in mente quando ha voluto
la legge sulla famiglia. Credo che non siano questi gli obiettivi
della Giunta, nel senso che non credo che la Giunta voglia
promettere un finanziamento che va in aiuto alla famiglia e poi
accetti di vedere disattese quelle speranze che erano state
alimentate.
Pertanto la nostra richiesta è quella innanzi tutto di avere
alcuni dati della situazione per verificare se era casuale il
ritardo segnalatomi da alcune persone o se a fronte di un aumento
eccessivo di domande nel primo periodo, si prevede già che le
domande successive avranno una progressione più rapida di risposta.
Inoltre desidero conoscere le valutazioni che l'Assessore dà di
questo ritardo e come riesce a conciliarlo con il tanto decantato
obiettivo di rendere l'Amministrazione più vicina al cittadino, più
efficiente e più efficace.
Infine, vorrei chiedere se è intenzione dell'Amministrazione
regionale cambiare la tempistica perché qui ci troviamo con un
ritardo medio di un anno; il consigliere regionale deve aspettare
un mese per avere da un dirigente una risposta alla sua domanda di
informazioni, ma una famiglia deve aspettare un anno per avere
dalla Regione la risposta a un suo diritto.
Sarebbe interessante inoltre capire in quali altri settori della
pubblica amministrazione si registra un così grande ritardo o se
questo avviene solo nel settore della legge sulla famiglia.
Aspetto con interesse le risposte dell'Assessore.
Président
La parole à l'Assesseur à la santé, au bien-être
et aux politiques sociales, Vicquéry.
Vicquéry (UV)
Troppo spesso si tende a ridurre la portata
della legge regionale sulla famiglia all'articolo 13, cioè i
contributi per il sostegno e la cura dei bambini, ma al contrario
la stessa, come è noto, è intervenuta su molteplici aspetti della
società, dalle garderies d'enfance alle tate familiari e in
particolare:
- all'articolo 8, il Registro delle persone casalinghe: sono
pervenute a tutt'oggi 1.282 richieste di iscrizione regolarmente
istruite e registrate nel Registro generale regionale;
- all'articolo 10, indennità per infortuni domestici: sono
pervenute 30 domande regolarmente istruite ed esaminate di cui 12
positive, 13 negative e 5 domande da definire in quanto è ancora in
corso il periodo di infortuno;
- all'articolo 11, indennità per ricovero ospedaliero: sono
pervenute 33 domande regolarmente istruite ed esaminate di cui 27
positive, 5 negative e 1 ancora da esaminare;
- l'articolo 13, comma 1, contributo per le gestanti sole: è
pervenuta una domanda ed è stata esaminata con esito negativo;
- all'articolo 14, sostegno alle famiglie numerose: sono
pervenute 1.267 domande relativamente al periodo 27 gennaio 1999 e
31 dicembre 1999 non ancora istruite alla data odierna;
- all'articolo 17, sostegno a soggetti in difficoltà: sono
pervenute 2 domande regolarmente esaminate e istruite, entrambe
negative per mancanza di requisiti;
- all'articolo 19, vouchers per servizi: sono pervenute 18
domande regolarmente esaminate e istruite di cui 6 positive e 12
negative;
- all'articolo 20, progetti sperimentali per l'auto aiuto alle
famiglie: sono pervenuti 6 progetti regolarmente esaminati da un
gruppo di lavoro costituito ad hoc, con deliberazione della Giunta,
di cui un solo progetto è ammesso al finanziamento per il 1999.
Ho colto quindi l'occasione per fare il punto della situazione
sulla legge della famiglia.
Rispetto all'articolo 13 sono pervenute nel periodo dal 20
gennaio 1999, data di entrata in vigore della legge che però
retrodatava come sappiamo, al 31 dicembre 1999 ben 4.123 domande e
questo come è ben noto ha messo in forte crisi gli uffici in virtù
dell'interpretazione estensiva che è stata data da quest'Assemblea
regionale rispetto all'effettiva portata della legge stessa perché
nella volontà iniziale la legge doveva decorrere in effetti dal 1°
gennaio 1999 ed iniziare a calcolare i nati da quella data.
L'interpretazione estensiva del Consiglio regionale di fatto ha
retrodatato di 3 anni l'entrata in vigore della legge e il numero
di domande presentate è abnorme rispetto ai calcoli che sono stati
fatti sia per quanto riguarda l'aspetto finanziario, sia per quanto
riguarda l'aspetto organizzativo di cui parlerò.
Di queste 4.123 domande, 779 sono state presentate nel periodo
dal 20 gennaio al 31 dicembre 1999 relative a bambini nati nel
periodo dal 1° gennaio 1999 al 31 dicembre 1999 e pertanto con
diritto all'assegno a decorrere dall'anno 1999, ne consegue che
dette domande potranno essere istruite non prima del mese di agosto
2000 tenuto conto che solo dopo il 31 luglio 2000 gli utenti
saranno in grado di fornire la documentazione dei redditi relativa
all'anno 1999 indispensabile per determinare in capo ai richiedenti
il requisito economico per l'ammissione ai contributi.
Questo per rispondere in parte alla domanda presentata dalla
Consigliera Squarzino.
Per forza di cose gli assegni vengono dati al compimento del
primo anno, al compimento del secondo anno, al compimento del terzo
anno per cui obbligatoriamente ci sarà sempre comunque questo anno
e mezzo di ritardo nell'assegnazione materiale del contributo
perché dipende dalla presentazione del modello attestante il
reddito relativo all'anno precedente.
Queste 779 domande sono da istruire ancora, altre 478,
presentate nel periodo dal 20 gennaio 1999 al 30 aprile 1999, che
riguardano il pregresso, sono state esaminate e sono risultate
incomplete di documentazione: per 275 è già stata inviata la
lettera di richiesta della documentazione, e per le altre 203 si
provvederà entro breve.
Sono state esaminate 1.807 domande, presentate nel periodo dal
20 gennaio al 31 marzo 1999, per le quali si è provveduto alla
predisposizione del provvedimento dirigenziale, all'invio delle
lettere di comunicazione agli interessati, al pagamento
dell'annualità relativa all'anno 1998, alcuni di questi dovrebbero
avere già ricevuto le risposte, altri sicuramente la riceveranno
entro brevissimo termine.
Rimangono 1.059 domande, presentate nel periodo dal 1° aprile
1999 al 30 aprile 1999, che sono quelle oggetto dell'interpellanza
e dell'interrogazione perché sono quelle che restano ancora da
esaminare totalmente e che hanno diritto all'assegno a decorrere
dal 1998.
Rimangono da esaminare poi, ripeto, 1.267 domande relative
all'articolo 14: "Sostegno alle famiglie numerose".
L'ufficio competente si è trovato in grossissime difficoltà per
il motivo già detto, cioè della retrodatazione dell'entrata in
vigore della legge e per motivi contingenti legati all'assenza di
personale, alla sostituzione del personale con personale di
progetti-obiettivi e pertanto precario, alcuni dei quali hanno
creato più problemi di quanti ne abbiano risolti nella loro
precarietà.
Ma l'ufficio competente, tenuto conto delle risorse umane
disponibili, ha ipotizzato un piano di rientro per l'istruttoria
delle domande relative sia all'assegno post natale, sia
all'articolo 13. Sulla base dell'esperienza acquisita nel corso
dell'istruttoria effettuata per le 1.800 domande già esaminate sono
da prevedere come minimo 540 ore di lavoro pari all'impiego a tempo
pieno di un'unità di personale per circa 15 settimane.
A tale uopo è stata costituita una specie di "task force" di ben
9 persone provenienti da tutti i servizi dell'Assessorato che
lavorerà in regime di straordinario e secondo la disponibilità del
personale stesso ad effettuare ore di lavoro straordinario per
poter ridurre assolutamente questi tempi che sono insopportabili e
lo dico senza timore di essere smentito.
Contiamo di poter recuperare l'arretrato che riguarda il 1998,
se tutti questi ci daranno la disponibilità a lavorare il sabato e
fuori orario di lavoro, entro il mese di giugno in modo da arrivare
a regime, per l'esame delle domande relative al 1999 e l'esame
della dichiarazione dei redditi, dal mese di luglio in poi.
È una speranza. A questi, come mi dicono gli uffici, si devono
aggiungere i tempi per la predisposizione dei provvedimenti
dirigenziali, l'invio di 3.583 comunicazioni agli interessati e
quant'altro.
Preciso che i provvedimenti di ammissione ai benefici economici
per ciò che riguarda l'assegno post natale non coincidono
necessariamente con la liquidazione del contributo economico poiché
lo stesso viene erogato a favore del minore solo al compimento del
primo anno di età, al compimento del secondo anno e al compimento
del terzo anno, previo accertamento della permanenza dei requisiti
economici e di residenza, dati che ovviamente variano da soggetto a
soggetto. Questa è la situazione numerica di questi due articoli
della legge.
Le valutazioni politiche sono di duplice tipo: da un lato le
risposte alla legge stessa sono state molto superiori ai calcoli
predisposti in fase di predisposizione del disegno di legge e
pertanto da un certo punto di vista sicuramente è una valutazione
positiva perché l'impatto che la legge ha avuto sulla società?, pur
essendo state sollevate anche in questa sede a volte delle
perplessità sull'informazione che era stata data ai cittadini, le
risposte sono state moltissime, questo significa che l'impatto
della legge stessa sulla società è stato recepito.
È difficile però spiegare, me ne rendo conto, perché come avete
ricevuto voi, colleghi consiglieri, istanze di informazioni
altrettante ne ha ricevuto il sottoscritto, ma è difficile spiegare
ai richiedenti che l'assegno comunque arriva mediamente un anno e
mezzo dopo per i motivi che ho detto prima. È difficile spiegare
che problemi contingenti dell'ufficio, che deve gestire anche altri
settori delle politiche sociali, hanno comunque ritardato questa
liquidazione.
Da questo punto di vista posso solo dire che dobbiamo superare
questa fase iniziale dopodiché il tutto rientrerà in un regime di
routinarietà sia perché le domande vengono presentate direttamente
alla data della nascita e siamo in linea con la programmazione;
rispetto alle 1.000-1.100 nascite ogni anno percentualmente quelli
che hanno diritto, fermo restando i requisiti di reddito
all'assegno, sono molti di meno, pertanto saremo in grado di
esaudire le richieste.
Politicamente non posso che prendere atto che queste proteste e
i conseguenti interventi da parte dei consiglieri regionali con
interrogazioni e interpellanze, che è il mezzo democratico per far
sentire la voce, sono giustificate. Non posso cospargermi il capo
di cenere, ma lo farei volentieri.
Président
La parole au Conseiller Comé.
Comé (Aut)
Intanto devo riconoscere che da parte
dell'Assessore c'è un'accettazione nel vedere che la minoranza ha
presentato queste interpellanze e interrogazioni proprio perché i
tempi, come ha dichiarato l'Assessore, sono dei tempi
insopportabili.
La mia interrogazione era basata principalmente sul sostegno
alle famiglie; l'Assessore mi dice che su 1.267 domande non ne è
stata istruita neppure una. La legge sulla famiglia è una legge
che, oltre agli assegni post natali in favore dei minori residenti,
ha tutta una serie di sostegni fra i quali ad esempio il sostegno
per il lavoro domestico, dove l'Assessore ha citato tutte le varie
domande che sono state presentate, e il sostegno per le famiglie
numerose, dove c'è un assegno integrativo di 70.000 lire mensili
per il secondo e il terzo figlio.
Abbiamo presentato appunto questa interrogazione perché
parecchie famiglie ci hanno telefonato lamentandosi perché, dopo
ormai un anno e mezzo dalla presentazione della domanda, pur
rispondendo a tutte le condizioni che la legge prescrive, non
avevano ancora ricevuto nessuna risposta.
Ci chiedevano se effettivamente la legge sulla famiglia era
riservata solamente per gli assegni post natali. Quindi le
iniziative che abbiamo presentato andavano tutte in questa
direzione, per chiedere all'Assessore di attivarsi affinché queste
forti richieste da parte dei cittadini avessero delle risposte.
Da parte dell'Assessore oggi mi pare che ci sia un impegno, nel
senso che ha richiesto una "task force" del personale per poter
rientrare in tempi molto brevi. Sicuramente questa iniziativa
poteva, avendo il quadro delle domande presentate, essere fatta
molto prima e oggi saremmo forse in una fase di regime.
La legge della famiglia è una legge che è stata dichiarata più
volte dall'Assessore una buona legge, quindi ci farebbe molto
piacere vedere che i cittadini possono usufruire celermente di
tutti quei sostegni che oggi, a causa dell'Amministrazione, non
hanno il giusto riconoscimento.
Président
La parole à la Conseillère Squarzino
Secondina.
Squarzino (PVA-cU)
Riprendo un po’ il filo
del discorso così come lo ha impostato l'Assessore.
È vero che la legge sulla famiglia è una legge che ha più
volets, non solo quello che riguarda l'assegno alle famiglie per
sostenere l'educazione e la cura dei bambini, però se andiamo a
vedere in bilancio, lei sa benissimo che questa è la voce
preponderante, cioè nel bilancio di previsione per il 2000 sono
stanziati 4,5 miliardi su questa voce, mentre sulle altre abbiamo
150 - 200 milioni. Quindi questo è il punto più forte della legge
non solo dal punto di vista dell'impatto, ma proprio dal punto di
vista anche dell'importanza economica.
Che politicamente siano importanti anche altri elementi non lo
metto in dubbio, però non appaiono così importanti come questo, se
non altro dal punto di vista economico-finanziario.
L'Assessore si è appena dichiarato molto dispiaciuto. Io sono
molto preoccupata e confesso che non sono altrettanto fiduciosa
come lui perché, sempre in sede di discussione di bilancio, io
avevo formulato più o meno gli stessi quesiti, eravamo nell'ottobre
- novembre 1999, ed avevo chiesto quante erano le domande di
contributo arrivate. Lei, Assessore, mi aveva risposto che al 31
ottobre 1999 erano 4.123 le domande pervenute e 1.439 le pratiche
erogate. Questo ci fa dire che già ad ottobre, anzi al 1° novembre
1999, era chiara la dimensione del problema: eravamo di fronte a
quasi 3.000 domande non esaminate. Quindi la preoccupazione che
l'Assessore oggi qui esprime avrebbe dovuto essere già tutta
presente sette mesi fa.
Mi stupisce che abbia aspettato così tanto ad attivare
l'intervento che adesso vuole mettere in atto, una "task force" di
impiegati. Ha aspettato 6-7 mesi per giungere alla consapevolezza
che bisognava intervenire in qualche modo e che occorreva mettere
in grado l’ufficio di realizzare gli obiettivi
politici che la legge indica.
Mi chiedo allora con che coraggio lei ha inviato a tutte le
famiglie quel dépliant molto colorato e molto chiaro in cui si
diceva, riguardo al sostegno dell'educazione e della cura dei
bambini, che
"l'obiettivo era quello di aiutare le famiglie
nella cura e nella crescita dei figli
sostenendole
economicamente per le maggiori spese determinate dalla
nascita"
.
Ora io credo che ogni famiglia dove è nato un bambino, passati i
due o tre mesi di tempo per fare la domanda, aspetta il contributo,
proprio per far fronte alle maggiori spese determinate dalla
nascita. È quanto si pone la legge come obiettivo. Non è
un’invenzione delle famiglie, come pure è obiettivo
della legge aiutare
"le gestanti sole a rimuovere gli ostacoli
materiali
alla realizzazione del desiderio di maternità e di
un progetto di vita positivo"
e questo mi sembra che si stia
realizzando.
Qual è l'intervento promesso alle famiglie? La legge lo dice
chiaramente:
"? erogazione di un assegno post natale in favore
di minori per i primi tre anni di vita?"
e quindi le famiglie
se lo aspettano.
Quando poi le famiglie vanno a chiedere una maggiore
documentazione e prendono in esame il regolamento in base al quale
è stato deciso come intervenire, leggono nella delibera a cui lei
ha accennato (la n. 4.647 del 14 dicembre 1998) - ed è la Giunta
che lo dice, che si è presa un impegno chiaro - che per l'articolo
13, commi 1, 2, 3 e 4, interventi a sostegno dell'educazione e
della cura dei bambini:
"? L'erogazione dell'assegno post natale
è disposta con provvedimento del Capo di Servizio attività
socio-assistenziali entro?"
non sei mesi o dodici mesi, ma
entro
"? 60 giorni dal ricevimento dell'istanza?".
L'Amministrazione regionale è fiscale quando i termini previsti
per la presentazione di domande o di qualunque altra documentazione
non sono rispettati; qui, in cui è l'utente l'interessato, questi
tempi non vengono rispettati. Sono previsti 60 giorni per erogare i
contributi previsti dai commi 1, 2, 3 e 4 e dall'articolo 13,
proprio quelli a cui l'Assessore aveva accennato; nel caso di
sostegno dell'educazione e della cura dei bambini e di gestanti
sole l’attesa è dimezzata: ci sono 30 giorni, ma
anche nel caso di sostegno alle famiglie numerose, articolo 14,
l'erogazione dell'assegno integrativo familiare è disposta entro 60
giorni dal ricevimento delle istanze.
Di conseguenza credo che questo ritardo sia una cosa molto grave
ed è una denuncia che io faccio: queste sono persone probabilmente
bisognose, che non hanno né i soldi, né la forza né il tempo per
intervenire per far valere i loro diritti:, ma queste persone
dovrebbero essere risarcite per il ritardo con cui si interviene in
loro confronto: la legge regionale e la giunta hanno sancito nei
loro confronti, un obbligo che non viene rispettato.
Capisco che lei si copra il capo di cenere, ma non è
sufficiente, Assessore: prima di tutto perché a novembre lei aveva
già tutti gli elementi in mano e ha aspettato fino ad adesso per
intervenire; in secondo luogo, perché non ha fatto niente per
intervenire in modo efficace. Di comunicati stampa, di conferenze
da parte sua ce ne sono a bizzeffe, ma in nessuna occasione si è
presentato alla popolazione per dire:
"Guardate la situazione è
questa, abbiate pazienza, abbiamo previsto un termine di 60 giorni,
ma non ce la facciamo, vi promettiamo che?"
, almeno questa
informazione doveva darla.
E la cosa più grave, Assessore, è che se questi utenti fossero
persone che contano, liberi professionisti, imprenditori, dottori,
notai, ecc, avrebbero avuto risposta immediata perché, lo abbiamo
visto in moltissimi casi, quando un potente chiede –
l’Amministrazione regionale si attiva.
Io sono offesa da questo modo di operare. Sono offesa come
donna, come rappresentante della categoria femminile su cui pesa di
più l'educazione dei bambini e quindi anche la fatica di far fronte
alle spese che questi comportano. Sono offesa come cittadina per il
fatto che non siano prese in considerazione le persone per il
semplice fatto che sono cittadine, anche se non hanno altri
requisiti di censo o ricchezze da presentare. Tutto questo mi
offende, Assessore e me ne dispiace.
Président
La parole au Vice-président Viérin Marco en tant
qu'auteur de la question.
Viérin M. (Aut)
Solo per dire qualcosa in più oltre a
quello che ha detto il collega Comé.
La nostra attenzione sull'applicazione di questa legge è e sarà
sempre puntuale per due motivazioni.
L'Assessore sa che il gruppo degli Autonomisti nella passata
legislatura fece la prima proposta di legge sulla famiglia, legge
che fu bloccata in commissione dove la Giunta portò una nuova
proposta di legge che per certi versi riprese quella degli
Autonomisti. A noi interessava il risultato, cioè che una legge
venisse approvata in Consiglio e una legge è stata approvata anche
se l'avremmo voluta più precisa in certi aspetti.
L'altro motivo è che volevamo una legge che andasse verso il
discorso del bisogno, quindi se lo spirito deve essere quello
giusto, deve essere una legge che va a ricoprire i bisogni reali
della gente.
Come diceva la collega Squarzino i bisogni reali sono quelli al
momento della necessità, tantissime famiglie mi dicono che non
possono ricevere i soldi due anni dopo averli chiesti e nel
frattempo essere costretti a trovarli per andare avanti, quindi già
i tempi tecnici previsti dalla legge sono abbastanza lunghi se poi
si allungano ancora di più, è chiaro che al momento del bisogno la
famiglia non ha niente e deve andare a chiedere un prestito in
banca per poter sostenere il proprio nucleo familiare.
Accetto di buon grado la dichiarazione dell'Assessore che ha
ammesso il grave ritardo, posso ancora capire che l'Assessore ha
bisogno di tempo fino a giugno, però a luglio, se ci sarà di nuovo
una situazione di questo tipo, non potremo più accettare le scuse
dell'Assessore né potremo accettare che l'Assessore ci chieda
ancora 60 giorni.
