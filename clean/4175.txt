Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 517 del 29 ottobre 1981 - Resoconto
OGGETTO N. 517/81 - CONCESSIONE AL PARROCO DI CHAMPORCHER DI UN
CONTRIBUTO NELLE SPESE PER I LAVORI DI RIFACIMENTO DEL TETTO DELLA
CAPPELLA DI CHARDONNEY. APPROVAZIONE ED IMPEGNO DI SPESA.
Presidente
- Dò lettura del testo della delibera:
IL CONSIGLIO REGIONALE
DELIBERA
1) di approvare la concessione e la liquidazione della somma
di Lire 3.500.000= (tremilioni-cinquecentomila) a favore del
Parroco di Champorcher, Rev. Don Giuliano Reboulaz, a titolo di
contributo nelle spese sostenute per il rifacimento del tetto della
Cappella, sita in località Chardonney, del Comune di
Champorcher;
2) di approvare ed impegnare la relativa spesa sul Cap. 46900
del bilancio preventivo della Regione per l'anno 1981 ("Contributi
per restauri di beni immobili di interesse artistico e storico o
ambientale notificati ai sensi della legge regionale 1° giugno
1939, n. 1089"), che presenta la necessaria disponibilità;
3) di ordinare l'emissione del relativo mandato di pagamento,
con le modalità di cui all'art. 58 della legge regionale 7/12/79 n.
68, con quietanza del Rev. Don Giuliano Reboulaz.
Presidente
- Ha chiesto di parlare l'Assessore al
Turismo, Urbanistica e Beni culturali, Pollicini, ne ha
facoltà.
Pollicini (DP)
- Penso che il Consiglio consenta una
relazione generale complessiva su questi nove argomenti simili fra
di loro: si tratta di nove interventi nei confronti di edifici
notificati o beni di interesse culturale, artistico, ambientale. Il
complesso di questi contributi è di Lire 28,5 milioni in nove
interventi, con una media di Lire 3 milioni per intervento, cifra
evidentemente molto modesta se pensiamo ai costi attuali per il
restauro. È un problema che riguarda il patrimonio culturale ed
artistico della nostra Regione, non dimentichiamo che viviamo in
una Regione climatologicamente difficile per cui la gran parte di
questi interventi si riferisce alla riparazione dei tetti, delle
cappelle delle chiese poste in alta montagna, oppure si tratta di
cunette di drenaggio per evitare che l'umidità salga lungo i muri o
di opere di risanamento in genere. Vi è poi il caso di un
contributo per impianti di allarme oltre che due interventi uno nei
riguardi del Comune di Montjovet per un ponte di interesse
ambientale e l'altro per il Comune di Verrès per una cappella che è
stata però adibita a sede della pro-loco di quel Comune.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- Siamo d'accordo nel fatto che vadano
mantenuti nelle migliori condizioni le opere d'arte ed il
patrimonio culturale monumentale della nostra Regione. Quello che
vorrei chiedere all'Assessore Pollicini è se questo numero
rilevante di interventi risponde a un piano globale oppure è un
caso che si trovino tutte in una volta queste deliberazioni.
Presidente
- Ha chiesto di parlare il Consigliere Tamone,
ne ha facoltà.
Tamone (UV)
- Je voudrais simplement compléter la requête
qui a été faite par le collègue M. Mafrica, demander si nous devons
faire face à toutes les requêtes ou si on va seulement dans
l'essence commencer des requêtes qui sont parvenues à l'Assessorat.
C'est ça que nous intéresse beaucoup, parce-que évidemment si les
requêtes sont toutes là, bon je vote tranquillement; si peut-être
il y en a d'autres, on voudrait connaître les méthodes qu'on a à
employer pour choisir les premières interventions et si il y aura
d'autres interventions dans le temps.
Presidente
- Ha chiesto di parlare il Consigliere
Viberti, ne ha facoltà.
Viberti
(DPROL)
- Vorrei sapere se per caso i
famigerati criteri di cui all'oggetto sono gli stessi che
determinano il primo posto per il parroco di Champorcher, il
secondo per quello di Cogne, ecc. Vorrei sapere se anche lì si
segue il numero ordinale, il valore assoluto, si fanno poi le varie
frazioni e di conseguenza si determina chi è il primo a ricevere il
contributo, o altrimenti quale altro criterio si segue.
Presidente
- Ha chiesto di parlare l'Assessore ai Lavori
Pubblici, Borbey, ne ha facoltà.
Borbey (DC)
- Devo invitare l'Assessore Pollicini, se per
caso sul territorio della Valle d'Aosta sa che ci sono delle
cappelle di pregio ambientale ed artistico, senza che i parroci o
le parrocchie siano disponibili a mettere la differenza di
contributo - che non è indifferente - di provvedere direttamente se
c'è la disponibilità finanziaria.
Presidente -
Ha chiesto di parlare l'Assessore al
Turismo, Urbanistica e Beni culturali, Pollicini, ne ha
facoltà.
Pollicini (DP)
- Il criterio è stabilito dalla
Sovraintendenza ai Beni Culturali in ordine al valore del bene
vincolato, cioè questi contributi sono dati esclusivamente ai beni
posti sotto il vincolo della protezione della legge 1939 ed i
criteri di conseguenza sono stabiliti dalla Sovraintendenza in
funzione appunto del valore del bene stesso, dell'urgenza di
intervenire. Per esempio mentre il tetto rappresenta priorità uno
proprio perché si può proteggere l'interno, affreschi ed altri
interventi come drenaggio o tinteggiatura possono avere priorità
due, tre o quattro.
Per quanto riguarda il numero di domande ed in funzione di
queste quante sono le risposte, la Sovraintendenza procede a
periodi perché fa i sopralluoghi, dopo di che interviene con delle
proposte che normalmente vengono portate avanti a gruppi.
Attualmente mi pare ci siano alcune domande ancora, però il
capitolo a questo titolo è annualmente di Lire 50 milioni. Questo è
tutto il complesso delle cifre disponibili, certamente non
sufficiente se vogliamo arrivare a salvare taluni edifici oppure a
vincolarli, ma non dipende dalla Regione. La Sovraintendenza dei
Beni Culturali a questo titolo giustamente ha autonomia
decisionale, vi è un registro dove vi sono trascritti tutti gli
edifici vincolati - non solo quelli di carattere religioso.
Presidente
- Metto in approvazione l'oggetto n. 45.
Esito della votazione:
Presenti: 22
Votanti: 20
Astenuti: 2 (Faval, Viberti)
Favorevoli: 20
Il Consiglio approva.
