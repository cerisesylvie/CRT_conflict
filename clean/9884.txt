Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1005 del 24 gennaio 1990 - Resoconto
OGGETTO N. 1005/IX - Piano di riparto dei finanziamenti da
assegnare ai comuni, per l’anno 1990, in
applicazione della legge regionale 15 dicembre 1982, n. 93 ("Testo
unico delle norme regionali in materia di promozione di servizi a
favore delle persone anziane ed inabili").
Presidente - Do lettura del testo della delibera:
Il Consiglio
- visto il parere della V Commissione consiliare permanente;
- richiamata la legge regionale 15 dicembre 1982, n. 93 ("Testo
unico delle norme regionali in materia di promozione di servizi a
favore delle persone anziane ed inabili") con la quale la Regione
promuove interventi a favore delle persone anziane ed inabili,
mediante l’assegnazione agli enti locali, di
finanziamenti per l’istituzione, il potenziamento e
la gestione di servizi, precisati nella legge medesima;
- visti i programmi inoltrati dai comuni della Regione per
l’istituzione, il potenziamento e/o la gestione di
servizi per l’anno 1990;
- ravvisata la necessità, in applicazione
dell’articolo 20 della legge regionale n. 93/1982,
di proporre al Consiglio regionale il piano annuale di riparto dei
contributi regionali per il predetto anno;
- sentita l’Associazione dei Sindaci della Valle
d’Aosta, nonchè la Consulta regionale delle
Organizzazioni Sindacali dei Pensionati;
delibera
1) di approvare il piano, per l’anno 1990, di
riparto dei finanziamenti regionali, per
l’applicazione della legge regionale 15 dicembre
1982, n. 93, come dagli atti predisposti
dall’Assessore alla Sanità ed Assistenza
Sociale;
2) di dare atto che la spesa complessiva di lire 19.027.689.600
graverà sui seguenti capitoli e residui del bilancio di previsione
per l’esercizio finanziario 1990:
a) capitolo del bilancio di previsione della Regione per
l’anno 1990 corrispondente al Capitolo 22805 del
bilancio preventivo della Regione per l’anno 1989
"Contributi ai comuni nelle spese di gestione di servizi sociali a
favore delle persone anziane ed inabili";
b) capitolo del bilancio di previsione della Regione per
l’anno 1990 corrispondente al Capitolo 22820 del
bilancio preventivo della Regione per l’anno 1989
"Contributi ai comuni nelle spese di investimento in servizi a
favore delle persone anziane ed inabili";
3) di stabilire che i comuni applichino nei confronti degli
utenti dei servizi, le contribuzioni contenute nelle allegate
tabelle;
4) di stabilire che agli impegni e alle liquidazioni dei
finanziamenti assegnati ai comuni provveda la Giunta regionale, con
successivi provvedimenti deliberativi, ai sensi
dell’articolo 21 della legge regionale 15 dicembre
1982, n. 93;
5) di stabilire che le modalità per
l’utilizzazione dei fondi assegnati con il piano di
riparto dei finanziamenti, per le modalità operative e per
l’applicazione delle tabelle di contribuzione siano
comunicate ai comuni con circolare dell’Assessore
alla Sanità ed Assistenza Sociale, tenuto conto delle direttive
generali approvate contestualmente al piano di riparto;
6) di demandare alla Giunta regionale l’adozione
dei provvedimenti necessari per fronteggiare
l’aumento delle spese relative al personale
derivanti dall’eventuale applicazione nel corso
dell’anno del nuovo contratto di lavoro del
personale degli enti locali nonchè di quelle relative
all’eventuale entrata in vigore delle norme previste
dal disegno di legge regionale relativo al personale dei servizi a
favore delle persone anziane ed inabili;
7) di demandare alla Giunta regionale
l’assegnazione dei fondi al Consorzio tra i comuni
di Gressan, Charvensod, Pollein e Jovencan, secondo i criteri
adottati per le altre strutture, nel caso in cui entrasse in
funzione nel corso dell ?anno la micro-comunità per anziani ed
inabili di Gressan.
Tabelle (...omissis...)
Presidente - Pongo in votazione la delibera in oggetto:
Esito della votazione:
Presenti, votanti e favorevoli: 22
Il Consiglio approva all’unanimità
***
