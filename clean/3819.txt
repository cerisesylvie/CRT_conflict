Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 92 del 25 febbraio 1981 - Resoconto
OGGETTO N. 92/81 - RINVIO DELLO SVOLGIMENTO DELL'INTERPELLANZA
CONCERNENTE LA DESTINAZIONE DEL COSTRUENDO CARCERE SITO NEL
TERRITORIO DEL COMUNE DI BRISSOGNE. (Interpellanza)
Presidente
- Do lettura dell'interpellanza del
Consigliere Martin.
INTERPELLANZA
CONSIDERATO che i lavori del nuovo carcere di Brissogne
stanno volgendo al termine e preoccupato per le voci che ne danno
per scontata la destinazione a "super - carcere", nel quale
verrebbero rinchiusi degli elementi molto pericolosi e dei
brigatisti;
TENUTO CONTO che la Valle d'Aosta è per il momento,
fortunatamente, esclusa dai continui episodi di violenza politica e
di stampo mafioso che si verificano, nelle città dove sorgono
questi istituti di pena, dove, come tutti sanno, i detenuti possono
tranquillamente dirigere operazioni delittuose e criminali che
avvengono dentro e fuori dal carcere;
CONSIDERATO altresì che la popolazione valdostana si è già
espressa in passato contro il confino di due mafiosi destinati ad
Aosta.
Tutto ciò premesso, il sottoscritto Consigliere
regionale
INTERPELLA
il Presidente della Giunta regionale per sapere se veramente
l'istituto di pena di Brissogne è destinato a diventare un "super -
carcere", ed in questo caso
come intende agire la Giunta
regionale per evitare un simile danno alla Valle d'Aosta.
Presidente
- Il Consigliere Martin intende illustrare
l'interpellanza? Ne ha facoltà.
Martin (UVP)
- Vorrei sapere intanto se c'è qualcuno che
può rispondermi, o se non sia il caso di rinviare in attesa che
arrivi il Presidente della Giunta.
Presidente
- Il Consigliere Martin ritiene preferibile
rinviare la trattazione dell'interpellanza. Se non vi sono
obiezioni la richiesta viene accolta e l'interpellanza rinviata a
domani, se sarà presente il Presidente della Giunta.
