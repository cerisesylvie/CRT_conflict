Classificazione
ASSISTENZA SOCIALE
Assistenza socio-sanitaria


Resoconto integrale del dibattito dell'aula
Oggetto del Consiglio n. 3107 del 9 aprile 1998 - Resoconto
SEDUTA ANTIMERIDIANA DEL 9 APRILE 1998
OGGETTO N. 3107/X Revisione dei parametri di reddito per l'anno
1998 e della percentuale di intervento da parte
dell'Amministrazione regionale per i benefici a favore di minori
ospiti di soggiorni marini, montani, lacustri e centri estivi, di
cui agli articoli 5 e 7 del Regolamento regionale n. 3/1994.
Deliberazione Il Consiglio
Vista la legge regionale 1 giugno 1984, n. 17 concernente:
"Interventi assistenziali a minori" ed in particolare l'articolo
10;
Visto l'articolo 5 - comma 1 - del regolamento regionale n. 3 in
data 20 giugno 1994 concernente: "Norme regolamentari per
l'applicazione degli articoli 8, 9, 10 e 11 della legge regionale 1
giugno 1984, n. 17 (Interventi assistenziali a minori)", che
prevede che annualmente venga predisposto dal Consiglio regionale,
su proposta della Giunta regionale, uno schema riportante i
parametri di reddito annuo lordo per essere ammessi ai benefici, la
composizione del nucleo famigliare e la percentuale di intervento
da parte dell'Amministrazione regionale a favore di minori che nel
periodo estivo frequentano soggiorni climatici, marini, montani e
lacustri e centri di vacanza estivi;
Visto il decreto del Ministero dell'Interno in data 5 febbraio
1998 che ha determinato, tra l'altro, per l'anno 1998, in via
provvisoria, la percentuale di variazione degli indici mensili dei
prezzi al consumo per le famiglie di impiegati ed operai pari al +
2,4 percento;
Ritenuto, pertanto, necessario provvedere alla predisposizione
di nuovo schema per l'anno 1998 mediante la revisione degli
scaglioni di reddito con la percentuale indicata dal decreto
ministeriale nonché la revisione della percentuale di intervento da
parte dell'Amministrazione regionale;
Preso atto che l'articolo 7 - comma 1 lettera a) - del
regolamento regionale suindicato prevede che annualmente il
contributo fisso pro-capite per ogni giorno di effettiva presenza
dei minori nei centri estivi venga rideterminato dal Consiglio
regionale;
Rilevato che si rende necessario contenere la spesa, destinata
agli enti organizzatori dei centri estivi, nello stanziamento
iscritto nel bilancio regionale, provvedendo prioritariamente alla
liquidazione dei contributi di cui alle lettere b), c) e d)
dell'articolo 7 del regolamento regionale n. 3/1994 e determinando
la misura del contributo di cui alla lettera a) in relazione alle
somme rimaste disponibili;
Richiamata la deliberazione della Giunta regionale in data 30
dicembre 1997, n. 4853 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 2 in data 15 gennaio 1998 (prot. n. 861/5
FIN);
Precisato che la presente deliberazione è da ritenersi correlata
all'obiettivo n. 091102 ("Gestione degli interventi per lo sviluppo
dei servizi e prevenzione del disagio minorile e giovanile")
attribuita alla struttura dirigenziale Servizio organizzazione e
amministrazione attività socio-assistenziali;
Richiamati i decreti legislativi n. 320/1994 e 44/1998;
Visto il parere di legittimità rilasciato dal Capo Servizio
organizzazione e amministrazione attività socio-assistenziali
dell'Assessorato della Sanità, Salute e Politiche Sociali, ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1
- lett. e) e 59 - comma 2 - della legge regionale n. 45/1995, sulla
presente deliberazione;
Delibera
1) di approvare, ai sensi dell'articolo 5 - comma 1 - del
regolamento regionale n. 3 in data 20 giugno 1994, lo schema
riportante i parametri di reddito annuo lordo per essere ammessi ai
benefici previsti dall'articolo 10 della legge regionale n. 17/84,
la composizione il nucleo famigliare e la percentuale di intervento
da parte dell'Amministrazione regionale da erogare a favore di
minori ospiti, durante l'estate 1998, di soggiorni marini, montani
e lacustri:
Carico familiare
fino a
13.625.400
da 13.625.400
a 22.229.300
da 22.229.300
a 34.176.500
da 34.176.500
a 58.405.800
da 58.405.800
a 60.915.600
da 60.915.600
a 77.374.600
1
100%
95%
85%
75%
60%
50%
2
"
100%
90%
85%
70%
60%
3
"
"
95%
90%
75%
70%
4
"
"
100%
95%
80%
75%
5
"
"
"
100%
90%
80%
2) di stabilire che la misura del contributo di cui alla lettera
a) dell'articolo 7 del regolamento regionale n. 3/1994, venga
determinata in relazione alle somme disponibili dopo aver
effettuato la liquidazione dei contributi di cui alle lettere b),
c) e d) del medesimo articolo 7;
3) di stabilire che all'approvazione e alla liquidazione della
spesa si provvederà con successivi provvedimenti dirigenziali con
imputazione della stessa al Capitolo 61120 del bilancio di
previsione della Regione per l'anno 1998 "Contributi per
l'assistenza a minori e per le provvidenze già erogate dagli enti
soppressi" (RICH. N. 4152) e al Capitolo 58610 del bilancio di
previsione della Regione per l'anno 1998 "Contributi ai comuni per
gestione centri estivi" (RICH. N. 1550).
Presidente Ha chiesto la parola il Consigliere Marguerettaz.
Marguerettaz (Aut) Come stavo dicendo prima, noi ci asterremo
dal votare questo provvedimento facendo ancora una volta un accenno
ad una problematica che sento molto viva e sulla quale mi auguro si
potrà discutere al prossimo Consiglio qualora fra i punti
all'ordine del giorno ci sarà questa legge sulla famiglia.
Questa è una materia che necessita di una regolamentazione
unica, complessiva. Qui ci troviamo per un intervento molto
particolare e molto piccolo se vogliamo, sono i soggiorni climatici
marini, montani, lacustri eccetera da parte dei minori e questo è
uno dei tantissimi campi in cui si stabiliscono dei parametri per
calcolare la partecipazione degli utenti ai servizi e la copertura
da parte dell'Amministrazione della spesa. Si adotta un criterio
che potrebbe essere meno peggio rispetto ad altri provvedimenti, ma
rimane il fatto che in tutti i servizi che l'Amministrazione
regionale fornisce, noi andiamo ad adottare criteri diversi.
Ripeto, gli uni possono essere migliori, gli altri peggiori, ma
tutta questa situazione necessita di una riflessione per giungere
ad un'univoca valutazione dei vari redditi.
Faccio solo una considerazione che lascio alla riflessione dei
colleghi. Secondo questa tabella, guardando il reddito della
seconda fascia, quella che va da 13 milioni a 22 milioni e
guardando a fianco il carico familiare, vediamo che, nel caso in
cui vi siano due persone nel carico familiare, la Regione copre
completamente queste spese e, nel caso in cui vi è una sola persona
a carico della famiglia, la Regione copre il 95 percento delle
spese. C'è una differenza del 5 percento su un soggetto a carico
della famiglia che relativamente al reddito corrisponde ad 1
milione, cioè esemplificando questo significa che in quella
famiglia una persona a carico viene valutata nel corso di un anno
con il costo di 1 milione di lire. Questo è un esempio per dire
come questo, ma poi tanti altri provvedimenti che determinano i
parametri di reddito necessitano davvero di una riflessione
generale.
Si dà atto che, dalle ore 11.38, presiede il Presidente
Stévenin.
Président Quelqu'un demande la parole? S'il n'y a pas d'autres
conseillers qui demandent la parole, je déclare close la discussion
générale. La parole à l'Assesseur à la santé, au bien-être et aux
politiques sociales, Vicquéry.
Vicquéry (UV) L'argomento che il Consigliere Marguerettaz ha
trattato è un argomento grosso perché la determinazione delle rette
è molto differenziata a seconda dei tipi di intervento. Sto
cercando sui quotidiani di oggi perché ho visto stamattina un
articolo che riguarda il disegno di legge del Ministro della Sanità
Bindi che riguarda l'applicazione del sanitometro. Una prima
proiezione dell'Agenzia specializzata, l'ASI (Agenzia sanitaria
italiana), darebbe dei risultati paradossali che andrebbero a
penalizzare le famiglie degli anziani non autosufficienti
ultrasessantacinquenni: tutta una serie di tabelle tenderebbero a
dimostrare questo fatto.
Questo per dire che la materia è delicatissima perché basta
modificare un parametro per trovarci di fronte a delle sorprese. Si
tratta di fare un lavoro immane ed è sperabile che si inizi a farlo
nella prossima legislatura mettendo assieme determinazioni di
redditi che spaziano trasversalmente su tutta l'Amministrazione,
dalle borse di studio per gli studenti universitari alle borse di
studio per le specialità mediche, ai mutui per la prima casa,
all'edilizia pubblica residenziale.
Mi auguro che chi avrà quest'onere riesca a proporre delle
soluzioni eque perché in questo consiste la grossa difficoltà che
ci troviamo a dover risolvere. Per quanto riguarda questa materia,
devo dire che noi interveniamo solo per la parte che riguarda
l'Amministrazione regionale, però le Comunità montane e i Comuni
hanno una disparità di trattamento enorme; ci sono alcune Comunità
montane che con bilancio proprio inviano in soggiorni marini
completamente gratuiti anche per fasce di reddito altissime ed
altri invece che chiedono delle rette basse. Per cui qui si tratta
di stabilire qual è il ruolo della Regione in questi casi perché se
siamo nella logica di delegare agli enti locali queste competenze -
e io sono per delegare agli enti locali queste competenze - si
tratterà poi di verificare se c'è un'autonomia decisionale da parte
di questi enti oppure no.
È chiaro che oggi la Valle d'Aosta è suddivisa in realtà
diverse, se uno abita nella Comunità montana Grand Paradis rispetto
alla Comunità montana dell'Evançon riceve trattamenti totalmente
differenziati per questo, ma anche per altri interventi.
Comunque la materia è delicatissima perché questi parametri sono
difficili da stabilire. Noi questi li abbiamo concordati anni fa
con le amministrazioni locali e così per ora riteniamo di dover
rimanere su questa linea proprio perché va ripresa in esame
l'intera normativa.
Président La parole au Conseiller Chiarello pour déclaration
d'intention.
Chiarello (RC) La domanda di Marguerettaz era quella se la
Regione, dove le compete, può dare un segnale diverso; mi sembra
che le percentuali con l'aumento dei figli siano abbastanza basse
anche in questo caso non c'è un incentivo a chi ha più
famiglia.
Siamo qui che parliamo di tasso di crescita praticamente zero e
poi dove possiamo dare un segnale, il segnale che diamo è
abbastanza basso.
Non iniziamo a discutere delle comunità perché la disparità fra
Valdostani c'è e ne abbiamo discusso nei giornalieri per gli sci,
non vorrei che diventasse una giungla per i Valdostani. L'unica
roba che hanno uguale saranno le tasse da pagare, ma i benefici
saranno diversissimi.
Président On vote l'objet n° 12 à l'ordre du jour:
Présents: 26
Votants et favorables: 19
Abstenus: 7 (Aloisi, Collé, Dujany, Parisi, Marguerettaz,
Tibaldi, Viérin M.)
Le Conseil approuve.
