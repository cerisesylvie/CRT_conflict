Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2396 del 12 luglio 1991 - Resoconto
OGGETTO N. 2396/IX Aggiornamento per l'anno 1991 del
programma per la realizzazione di infrastrutture
ricreativo-sportive ai sensi della legge regionale 7 agosto 1986,
n. 45
(Approvazione di ordine del giorno).
Errore. L'origine
riferimento non è stata trovata.
Presidente
Do lettura della proposta di deliberazione
iscritta al punto 39 dell'ordine del giorno.
Deliberazione Il Consiglio regionale
- Vista la legge regionale 7 agosto 1986, n. 45, concernente
"Interventi per la realizzazione di infrastrutture
ricreativo-sportive";
- Visti i disposti di cui all'articolo 2 della citata legge i
quali prevedono che gli interventi vengano attuati mediante un
piano pluriennale a scorrimento da aggiornarsi annualmente con
deliberazione del Consiglio regionale su proposta della Giunta;
- Tenuto conto della situazione socio-demografica e territoriale
della Regione in relazione alle esigenze attuali e prospettive di
sviluppo del turismo;
- Visto il programma di interventi per la realizzazione di
infrastrutture ricreativo-sportive approvato e aggiornato con le
deliberazioni consiliari n. 2641/VIII in data 26 febbraio 1987, n.
2716/VIII in data 18 marzo 1987, n. 3774/VIII in data 9 maggio
1988, n. 784/IX in data 25 ottobre 1989;
- Ritenuto che l'aggiornamento in questione deve riguardare le
sottoelencate opere di interesse regionale la cui realizzazione è
da ritenersi improrogabile per le ragioni seguenti:
* pista di slalom in Gressoney-La-Trinité: trattasi di opera per
la cui realizzazione l'Amministrazione si è da lungo tempo
impegnata e che è comunque da ritenere indispensabile al fine di
dotare la Regione delle infrastrutture necessarie per ottenere
l'assegnazione delle importanti gare internazionali di sci
alpino;
* area verde attrezzata in Aosta: trattasi di opera per la cui
realizzazione l'Amministrazione regionale ha già ottenuto un
finanziamento ai sensi della legge dello Stato n. 556/1988, il
quale, pena la perdita del finanziamento stesso, deve essere
utilizzato in tempi brevi;
* pista di bob in Valtournenche: trattasi di opera
indispensabile per assicurare il regolare svolgimento dei
campionati mondiali dell'anno 1993 e la cui complessa realizzazione
comporta tempi piuttosto lunghi, tali comunque da non consentire
ulteriori indugi all'inizio delle relative operazioni;
delibera
di integrare, per l'anno 1991, il programma di interventi per la
costruzione di infrastrutture ricreativo-sportive, approvato e
aggiornato con le deliberazioni consiliari in premessa richiamate,
con le seguenti realizzazioni:
1. Opere di livello regionale
1.1. Opere di rilevanza turistico-sportiva:
a - sistemazione e attrezzatura di pista di slalom e slalom
gigante per manifestazioni di carattere internazionale in comune di
Gressoney-La-Trinité: costo presunto lire 1.500 milioni;
b - realizzazione di area verde attrezzata e relativi servizi in
zona Arco di Augusto in comune di Aosta: costo presunto lire 3.800
milioni;
c - completamento e ammodernamento della pista di bob, in
località. Breuil del comune di Valtournenche, comprendente la
realizzazione di un impianto per la refrigerazione artificiale e
opere complementari: costo presunto lire 20.000 milioni.
Presidente
L'Assessore del turismo, urbanistica e
beni culturali, Pascale, ha chiesto la parola per illustrare la
proposta di deliberazione iscritta al punto 39 dell'ordine del
giorno; ne ha facoltà.
Pascale (PSI)
Innanzitutto vorrei ringraziare il
Presidente del Consiglio per aver mutato l'ordine alfabetico dei
lavori, perché ciò ci consente di poter approvare oggi alcuni
provvedimenti relativi al turismo che erano stati rinviati più
volte.
Questo provvedimento è già stato oggetto di ampio dibattito in
Consiglio. Era stato rinviato in Commissione per l'audizione del
sindaco di Valtournenche e del presidente del comitato di gestione
del bob, cosa che è stata fatta. Dopodiché la V Commissione
consiliare, d'intesa con il sottoscritto, ha redatto all'unanimità
un ordine del giorno da sottoporre all'approvazione del Consiglio
regionale e che ora vi leggo.
"La V Commissione consiliare, d'intesa con l'Assessore del
turismo, urbanistica e beni culturali, esaminata la proposta di
deliberazione consiliare "Aggiornamento per l'anno 1991 del
programma per la realizzazione di infrastrutture
ricreativo-sportive ai sensi della Legge regionale 7 agosto 1985 n.
45", con riferimento al punto C del deliberato di tale proposta,
udita la relazione del Sindaco di Valtournenche e del Presidente
del Comitato di gestione della pista di bob di Breuil-Cervinia,
propone all'unanimità il seguente ordine del giorno:
Il Consiglio regionale
impegna la Giunta regionale:
1) ad effettuare tutte le opere di miglioramento e completamento
della pista naturale di bob di Breuil-Cervinia prima dello
svolgimento dei campionati mondiali di bob previsti per il
1993;
2) ad effettuare uno studio di fattibilità sulla realizzazione
di un impianto di refrigerazione artificiale della pista di bob,
comprensivo di un'analisi del prevedibile utilizzo delle strutture
e dei relativi costi di gestione;
3) a verificare la disponibilità del Coni a concorrere alle
spese per la realizzazione di tale impianto;
4) a sottoporre all'esame del Consiglio regionale, sentita la
Commissione consiliare competente, la decisione definitiva sulla
realizzazione di tale impianto, dopo aver effettuato le verifiche
di cui ai punti 2 e 3".
In questo modo si sono chiariti anche i tempi di realizzazione
di detto impianto, ammesso che il Consiglio l'approvi.
Assieme all'ordine del giorno, io ripropongo al Consiglio
l'emendamento che avevo già presentato nella scorsa adunanza e che
prevede di aggiungere al deliberato del provvedimento il seguente
punto:
"d - realizzazione di area attrezzata per gli sport tradizionali
in Saint-Christophe con relativo fabbricato di servizi: costo
presunto lire 1.500 milioni;".
Con ciò teniamo conto dell'accordo intercorso con il Comune di
Saint-Christophe.
Presidente
Ha chiesto la parola il Consigliere
Viérin; ne ha facoltà.
Viérin (UV)
Cette délibération, renvoyée en
Commission afin de permettre, comme l'a déjà précisé l'Assesseur,
l'audition du syndic de Valtournenche et du président du comité de
gestion de la piste de bob du Breuil, représente une mise à jour
des programmes de l'Administration régionale pour la réalisation
d'infrastructures sportives. Dans cette délibération trois
ouvrages, quatre avec le nouvel amendement, sont considérés
indispensables et urgents. L'intégration par ailleurs se rapporte à
l'année en cours.
La piste de slalom à Gressoney-La-Trinité est estimée
indispensable pour organiser des compétitions de ski alpin de
niveau international. La réalisation de la zone verte aménagée à
Aoste, est urgente, vu que, ayant déjà obtenu le financement par
l'Etat, ce financement sera perdu si l'oeuvre n'est pas réalisée.
Enfin, la piste de bob à Valtournenche doit permettre d'organiser
au mieux les championnats du Monde de 1993 et l'aire pour les
sports populaires à St-Christophe fait partie d'un accord général,
avec la commune de St-Christophe, concernant également les
interventions pour l'aéroport.
A cet égard, nous partageons donc la mise à jour. Néanmoins,
nous voudrions, compte tenu des dispositions adoptées
successivement par le Gouvernement, solliciter des précisions. En
effet, le 24 mai, le Gouvernement a confié au consortium Italsport
de Rome une mission pour la réalisation d'infrastructures sportives
et recréatives. Nous voudrions savoir quel est le rapport existant
entre la délibération soumise aujourd'hui à notre attention et la
délibération susdite, vu que l'on se réfère également à la loi 45
de 1986, à la nécessité d'avoir un programme pluriannuel mis à jour
année par année et que, avec un engagement de 450 millions de lires
le consortium est chargé d'une étude générale.
Mais, toutes les études et les analyses effectuées pour la
présentation de la candidature de la ville d'Aoste aux Jeux
Olympiques de 1998 avec un coût de presque un milliard de lires, à
quoi ont-elles servies, si maintenant l'on confie à d'autres, pour
450 millions de lires, la mission de préparer dans 8 mois un autre
dossier en 8 volumes en recommençant du début? D'abord une analyse
territoriale et démographique de la population résidente et des
courants touristiques, ainsi qu'un recensement général des
infrastructures sportives au Val d'Aoste. Donc, une longue phase
d'analyse préalable pour arriver à examiner la demande de sport,
les dispositions en vigueur et ainsi formuler des propositions qui
devraient constituer la base pour l'analyse finale, à savoir les
décisions du Gouvernement.
Nous croyons que à cet égard l'Assessorat du tourisme ainsi que
d'autres Assessorats disposent déjà suffisamment de données. Il
nous semble, par rapport et aux études effectués pour la
présentation des dossiers de candidature aux Jeux olympiques et
surtout, aux études confiées les années dernières, qu'il s'agit là
d'un double.
De plus, nous ne comprenons pas quel est l'intérêt d'une mise à
jour du programme pluriannuel, si ce programme même est mis en
discussion. A cet effet, nous voudrions donc avoir des
éclaircissements.
Egalement, le 4 juillet dernier, le Gouvernement a présenté un
projet de loi portant refinancement de la loi n° 45 du 7 août 1946.
Le refinancement - si je ne me trompe - est de presque 2 milliards,
avec la liste de toutes les interventions que l'on prévoit
effectuer en cours d'année. Je cite: "L'incremento degli
stanziamenti previsti in bilancio si rende opportuno in relazione
all'elevato numero d'interventi d'interesse regionale che
inizieranno nel corso dell'anno 1991". Or, après avoir affirmé
l'urgence, la nécessité d'effectuer les 4 interventions, dont nous
allons voter l'insertion dans le programme mis à jour, je croyais
trouver ces interventions dans le projet de loi présenté par le
Gouvernement. Je cite encore: "Complesso sportivo a Courmayeur, a
Gressoney-St. Jean, a Châtillon (nuova opera), a Valtournenche
(nuova opera), pista di fondo a Cogne, campo di calcio a
St.-Vincent, impianto sportivo a La Thuile (nuova opera), centro
servizi per la pista di fondo a Brusson, St.-Rhémy,
Rhêmes-Notre-Dame (nuove opere)". Rien n'est dit quant aux
interventions que nous discutons aujourd'hui.
Je voudrais donc savoir quel est le sens de la mise à jour d'un
programme d'intervention pour 1991, quand le projet de loi déposé
au Conseil pour financer ces mêmes interventions ne considère
absolument cette mise à jour.
Président
Le Conseiller Maquignaz a demandé la
parole; il en a la faculté.
Maquignaz (AI) Ringrazio l'Assessore Pascale che nell'ultima
adunanza del Consiglio regionale ha accettato di rinviare questa
deliberazione concernente la realizzazione di infrastrutture
ricreativo-sportive per l'anno 1991. Credo che il rinvio, resosi
necessario soprattutto per la discussione sorta intorno alla pista
di bob di Cervinia-Breuil in Comune di Valtournenche, sia stato
utile, perché ha fatto svolgere un incontro chiarificatore tra la
Commissione competente, l'Assessore, il Sindaco del Comune di
Valtournenche ed i rappresentanti del comitato di gestione.
Da quell'incontro è derivato un ordine del giorno che, ad una
prima lettura, mi sento di poter condividere, perché vi si prevede
il completamento di alcune strutture accessorie della pista di bob.
Credo che ci si riferisca soprattutto all'illuminazione della
pista, che noi consideriamo di carattere prioritario, perché
consentirebbe alla clientela di poterla utilizzare anche nelle ore
notturne e non solo in quelle mattutine, quando la maggior parte
della gente sta ancora dormendo.
Condivido altresì la necessità di predisporre uno studio di
fattibilità, per verificare l'opportunità della spesa non certo
indifferente di venti miliardi, per realizzare la ghiacciatura o la
refrigerazione artificiale, specie se si tiene conto che la pista
di bob di Breuil-Cervinia è considerata una delle più belle del
mondo a ghiacciatura naturale. Pertanto, condivido la necessità di
una relazione tecnico-illustrativa che giustifichi l'entità e
l'utilità dell'intervento. Sono anche d'accordo che il Coni
concorra a queste spese di notevole entità.
Riallacciandomi poi a quanto detto dal Consigliere Viérin circa
l'opportunità di tener conto di una deliberazione del Governo
italiano, che non conoscevo, sulle infrastrutture sportive, anch'io
credo che si debba trovare una soluzione che tenga presenti tutte
le varie possibilità di intervento del Governo, della Regione e del
Coni.
Vorrei infine precisare che, l'eventuale realizzazione di questo
intervento, sempre subordinata ai punti due e tre dell'ordine del
giorno ed al suo notevole impegno finanziario, non dovrebbe
precludere o condizionare la realizzazione di altre infrastrutture
sportive, perché a Breuil-Cervinia devono ancora essere realizzati
il palazzo del ghiaccio, quello dei congressi, i parcheggi, la
viabilità... L'Assessore sa che uno studio sui parcheggi e sulla
viabilità prevede opere per oltre cento miliardi e, se aggiungiamo
anche quelli per la ghiacciatura artificiale, arriviamo a 120
miliardi, che, considerando le disponibilità del bilancio regionale
e gli eventuali interventi del Coni e del Governo italiano,
imporranno comunque una graduatoria o una selezione per la
realizzazione di quelli più prioritari.
Detto questo, non ho da aggiungere altro, se non che verificherò
con maggiore attenzione l'ordine del giorno presentato
dall'Assessore del turismo.
Presidente Ha chiesto la parola il consigliere Faval; ne ha
facoltà.
Faval (UV)
Vorrei attirare l'attenzione dell'Assessore
sulla pista di slalom di Gressoney-La-Trinité, della quale nelle
premesse della deliberazione si dice: "Trattasi di opera per la cui
realizzazione l'Amministrazione si è da lungo tempo impegnata e che
è comunque da ritenere indispensabile al fine di dotare la Regione
delle infrastrutture necessarie per ottenere l'assegnazione delle
importanti gare internazionali di sci alpino".
Credo che grammaticalmente sarebbe più corretto dire "di
importanti gare...", a meno che non vi siano specifiche gare, qui
non menzionate, alle quali l'Assessore può fare riferimento, ma che
dovrebbe indicarci.
Vale però la pena ricordare che questo impegno è conseguente al
fatto che l'Amministrazione si è resa parte diligente nella
trattativa tra il Coni, la Fisi e la famiglia David per la
composizione di quella vertenza che sul piano giudiziario avrebbe
potuto avere spiacevoli conseguenze per la Fisi ed il Coni a causa
del noto incidente avvenuto negli Stati Uniti nel 1979, in seguito
al quale perse la vita il compianto Leonardo David.
L'Amministrazione regionale si impegnò a costruire nella Regione
uno stadio di slalom per consentire alla Fisi di assegnare alla
Valle d'Aosta una gara di coppa del mondo maschile, con la quale la
Fisi, il Coni e la Regione avrebbero potuto ricordare degnamente la
memoria di Leonardo David. Le cose stanno quindi in un modo
leggermente diverso da come sono qui esposte, perché non si tratta
di dotare la Regione di strutture che consentano di ospitare gare
di coppa del mondo, proprio perché tutti sanno molto bene che ne
abbiamo sempre ospitate.
Sta di fatto, però, che, a seguito dell'alto intervento
dell'allora Presidente del Comitato Aosta 1998, la gara di coppa
del mondo maschile della stagione 1990-91, già assegnata alla Valle
d'Aosta, è stata barattata o venduta alla Fiat, confidando
nell'ipotesi che la stessa Fiat potesse in qualche modo aiutare la
Valle d'Aosta ad ottenere l'assegnazione delle Olimpiadi.
Conosciamo qual è stato l'esito di Birmingham e soprattutto qual è
stato il peso e l'importanza dell'aiuto della Fiat alla candidatura
della Valle d'Aosta: nullo.
Detto questo, chiedo all'Assessore se ha potuto riallacciare i
contatti con la Fisi ed il Coni, affinché anch'essi rispettino gli
impegni assunti in quell'occasione. Se infatti la Regione deve
provvedere alla costruzione di questo stadio - e noi dell'Union
Valdôtaine siamo qui per votare questa deliberazione e chiedere che
la costruzione dello stadio di Gressoney inizi il più presto
possibile - io chiedo all'Assessore di farci sapere se ha potuto
riallacciare i contatti con la Fisi e con il Coni, affinché -
ripeto - anche loro rispettino l'impegno, assunto in precedenza, di
affidare alla Valle d'Aosta una gara di coppa del mondo maschile a
partire dalla stagione invernale 1991-92.
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Credo che, per quanto riguarda la
pista di bob di Breuil-Cervinia, ci sia una netta contraddizione
tra quanto è scritto nell'atto deliberativo sottoposto
all'approvazione del Consiglio e quanto è scritto nell'ordine del
giorno proposto dalla V Commissione consiliare.
L'atto deliberativo, così com'è, configura di fatto la scelta di
realizzare la pista di bob con l'impianto di innevamento
artificiale; la stessa cifra e la dizione sono inequivocabili,
mentre l'ordine del giorno sembra accantonare per il momento tale
ipotesi e rinviare ogni eventuale decisioni ad uno studio di
fattibilità, da fare e da sottoporre all'esame del Consiglio
regionale. Pertanto, se è valido l'ordine del giorno, mi sembra
sbagliato mantenere nell'atto deliberativo la scelta dei venti
miliardi per il rifacimento della pista di bob, comprendente la
realizzazione di un impianto per la refrigerazione artificiale e
delle opere complementari, per cui si dovrebbe modificare quella
parte della deliberazione.
Vorrei poi chiedere all'Assessore alcune informazioni circa
l'area verde attrezzata di viale Federico Chabod. Noi siamo
d'accordo sulla sua realizzazione, ma ci sorprende un po' il costo
presunto di circa quattro miliardi di lire. Non riusciamo, infatti,
a capire perché, per realizzare un'area verde attrezzata anche per
il pranzo al sacco e per la sosta di alcuni pullman, ci sia bisogno
di spendere quattro miliardi. Vorrei capire quali sono le
caratteristiche del progetto ed i tempi dell'operazione, perché il
progetto è in ballo da tantissimo tempo e qui si dice che c'è anche
un apposito finanziamento. Vorrei anche sapere, ad esempio, se è
stata acquisita la proprietà di tutti i terreni e quando si pensa
di iniziare i lavori.
Presidente
Ha chiesto la parola il Consigliere
Lanivi; ne ha facoltà.
Lanivi (AI)
Non voglio fare né una
raccomandazione, né uno specifico intervento sulla deliberazione.
Vorrei solo invitare l'Assessore a consultare gli organi sportivi
regionali quando si tratta di realizzare impianti prettamente
sportivi. Poiché sembra che né la Costituzione italiana né lo
Statuto della Valle contengano il termine sport, quando si parla di
strutture ricreativo-sportive di solito ci si riferisce a strutture
che hanno caratteristiche più prettamente ricreative o
eventualmente turistiche.
L'inviterei, pertanto, specie quando si affronteranno problemi
che riguardano l'esercizio o la pratica sportiva di giovani e di
atleti locali, a consultare gli organi federali e regionali del
Coni, anche per quegli interventi che prevedono la consultazione
del Coni nazionale, che di solito, tranne che per l'episodio
olimpico, consulta a sua volta il Coni regionale, anche quando,
come spesso accade, la Regione non lo fa.
Presidente
Se nessuno chiede la parola, dichiaro
chiusa la discussione generale.
Ha chiesto la parola l'Assessore del turismo, urbanistica e beni
culturali, Pascale; ne ha facoltà.
Pascale (PSI)
Preso atto della raccomandazione del
Consigliere Lanivi e procedendo in senso inverso, rispondo prima al
Consigliere Riccarand.
Il progetto dell'area verde di viale Chabod concerne anche la
realizzazione di un parcheggio interrato di tre o quattro piani.
Tale progetto era stato approvato dal Consiglio comunale prima
delle elezioni, ma recentemente il Comune di Aosta ne ha chiesto la
revisione di alcune parti ed ora stiamo affidando tale incarico ad
alcuni progettisti.
Non sono in grado di dire se i terreni siano stati acquisiti o
meno, ma poiché quanto prima - credo nella prossima adunanza
consiliare - sarà discusso un apposito disegno di legge
sull'accensione di mutui per la realizzazione di questo progetto,
mi informerò in merito.
Per quanto riguarda la pista di Gressoney-La-Trinité, dato atto
al Consigliere Faval dell'improprietà di linguaggio della
deliberazione, tengo a precisare che non ho ancora preso accordi
con il Coni e la Fisi per la gara di coppa da assegnare alla Valle
d'Aosta per rispettare l'accordo intercorso tra l'Amministrazione
regionale e la famiglia David, perché quell'impegno non è ancora
stato approvato dal Consiglio regionale. Non appena il Consiglio
regionale l'approverà, riprenderò i contatti...
(...interruzione del Consigliere Faval...)
... Non lo so, ma io ho creduto di capire che la Regione avesse
assunto quel particolare impegno nei riguardi della famiglia David.
Comunque, qualunque possa essere la decisione del Coni, ritengo
doveroso che il Consiglio rispetti l'impegno assunto con la
famiglia. Dopodiché andremo a verificare con il Coni non solo la
possibilità di una gara di coppa del mondo, anche perché non è
tanto importante avere o no una gara di coppa del mondo...
(...interruzione del Consigliere Faval...)
... Sì, ma il problema è quello di definire una volta per sempre
degli accordi precisi con le altre Regioni alpine dell'arco
occidentale e orientale, in modo che ci sia una suddivisione chiara
e permanente delle gare di coppa, onde evitare che in Valle d'Aosta
ne debba capitare "una tantum"...
(...interruzione del Consigliere Faval...)
... Ecco, qui si tratta di fare degli accordi in via
definitiva.
Per quanto riguarda Cervinia, sono d'accordo con il Consigliere
Maquignaz che lì ci sia molto da fare. E' importante rivedere la
pista di bob, mandare avanti il progetto del palazzetto dello
sport, per il quale c'è già un progetto di massima e quanto prima
provvederemo a commissionare la progettazione esecutiva; sono
importanti i parcheggi, per i quali esiste uno studio di
fattibilità, che però ci lascia un po' perplessi e che quindi è da
rivedere.... Io credo che nei prossimi anni su Cervinia dovremo
riversare, se non i 140 miliardi che lui diceva, sicuramente delle
cifre piuttosto consistenti per tutte le iniziative necessarie e
non soltanto per la pista di bob.
Vengo ora ai chiarimenti richiesti dal Consigliere Viérin.
Questo provvedimento, la legge di rifinanziamento che è già stata
presentata al Consiglio regionale e l'incarico affidato al
Consorzio Italsport sono provvedimenti complementari, ma non in
contraddizione tra di loro.
La legge di rifinanziamento, che sarà esaminata prossimamente
dalle Commissioni, riguarda opere già appaltate o in corso di
appalto ed anche un'opera compresa in questo aggiornamento, cioè
l'impianto di Gressoney, per il semplice fatto che il progetto è
curato direttamente dall'ufficio e quindi abbiamo la possibilità di
realizzarlo già quest'anno. Non è citata l'area verde, perché è
oggetto di un altro provvedimento legislativo.
Non abbiamo inserito nella legge di rifinanziamento la pista di
bob di Cervinia, perché non ne abbiamo il progetto. L'inserimento
nel programma ci consente di affidare oggi la progettazione delle
opere di miglioramento e completamento da fare per il 1993, salvo
poi realizzarle l'anno prossimo. E' quindi del tutto inutile
inserirle oggi nel bilancio, se poi non saremo in grado di
spendere. Lo stesso discorso vale per il campo di
Saint-Christophe.
Invece, l'incarico che la Giunta regionale ha dato
all'Italsport, discende da tutta una serie di considerazioni. La
prima è che negli ultimi anni abbiamo forse realizzato degli
impianti sportivi sovradimensionati rispetto alle effettive
esigenze. Cito solo l'ultimo esempio, quello di
Gressoney-Saint-Jean, per il quale lo stesso Comune ha espresso
delle perplessità.
La seconda considerazione è che nel programma approvato nel
1986, e continuamente aggiornato, ci sono opere da realizzare per
centinaia di miliardi. Oltre a quel programma, sono giacenti in
Assessorato richieste, presentate dai Comuni negli ultimi sei-otto
mesi, per la realizzazione di impianti sportivi per molte decine di
miliardi. Davanti a questa mole di richieste di investimenti per
strutture sportive ed a quella che comincia a diventare una carenza
di risorse finanziarie, noi ci siamo posti il problema di cosa
scegliere e soprattutto di come scegliere con obiettività, cercando
di incanalare le richieste, specie quelle dei Comuni, in un'ottica
comprensoriale, per evitare di fare in ogni Comune tutti gli
impianti sportivi necessari.
Pertanto, abbiamo sentito l'esigenza di affidare uno studio
preliminare ad una società esperta nel settore - questa società ha
già realizzato studi analoghi per altre Regioni italiane - che nel
giro di pochi mesi, probabilmente entro la fine dell'anno, ci farà
avere un quadro obiettivo della situazione, anche perché si tratta
di una società esterna, perché una società della Valle d'Aosta
avrebbe potuto essere soggetta a pressioni campanilistiche di
questo o quel Comune. Sottoporremo l'esito di questo studio, che è
anche finalizzato all'analisi dei flussi di utenza turistica degli
impianti sportivi, all'esame del Consiglio regionale.
Presidente
Per procedere in modo ordinato, passiamo
ora all'esame dell'ordine del giorno proposto dall'Assessore
Pascale e dalla V Commissione, del quale do lettura e sul quale i
Consiglieri possono intervenire.
Deliberazione Ordine del giorno
La V Commissione consiliare, d'intesa con l'Assessore del
turismo, urbanistica e beni culturali, esaminata la proposta di
deliberazione consiliare "Aggiornamento per l'anno 1991 del
programma per la realizzazione di infrastrutture
ricreativo-sportive ai sensi della Legge regionale 7 agosto 1985 n.
45", con riferimento al punto C del deliberato di tale proposta,
udita la relazione del Sindaco di Valtournenche e del Presidente
del Comitato di gestione della pista di bob di Breuil-Cervinia,
propone all'unanimità il seguente ordine del giorno:
Il Consiglio regionale
impegna la Giunta regionale:
1) ad effettuare tutte le opere di miglioramento e completamento
della pista naturale di bob di Breuil-Cervinia prima dello
svolgimento dei campionati mondiali di bob previsti per il
1993;
2) ad effettuare uno studio di fattibilità sulla realizzazione
di un impianto di refrigerazione artificiale della pista di bob,
comprensivo di un'analisi del prevedibile utilizzo delle strutture
e dei relativi costi di gestione;
3) a verificare la disponibilità del Coni a concorrere alle
spese per la realizzazione di tale impianto;
4) a sottoporre all'esame del Consiglio regionale, sentita la
Commissione consiliare competente, la decisione definitiva sulla
realizzazione di tale impianto, dopo aver effettuato le verifiche
di cui ai punti 2 e 3.
Presidente Ha chiesto la parola il Consigliere Viérin; ne ha
facoltà.
Viérin (UV)
Deux considérations sur les
affirmations de l'Assesseur. J'espère que les différentes
dispositions qui ont été prises soient effectivement
complémentaires les unes avec les autres. Nous le verrons en fin
d'année. L'intérêt de tous est que les propositions soient
réalisées déjà à partir de cette année, quant à la présentation des
projets afin de respecter les échéances prévues.
Je fais remarquer que dans le projet de loi présenté par le
Gouvernement l'on parle de Gressoney-St. Jean, mais l'on ne fait
pas mention de Gressoney-La-Trinité. Il s'agit en effet d'un "lotto
di completamento" des travaux en cours à Gressoney-St.-Jean. D'où
la nécessité et de respecter les engagements pris et d'arriver à
réaliser cette piste de slalom à Gressoney-La-Trinité ou de
réaliser, avec une certaine urgence, des programmes qui disposent
déjà des financements nécessaires à leur exécution. Au cas
contraire, il s'agit simplement d'une insertion dans le programme
général des interventions, avec exécution dans les années à
venir.
Quant à l'Italsport, si d'une part nous partageons l'exigence ou
la nécessité d'une rationalisation des interventions à effectuer
dans le secteur des infrastructures sportives, d'autre part nous ne
comprenons pas la méthode suivie. A savoir la volonté de remonter
toujours à Adam et à Eve, de repartir toujours de zéro, en confiant
des études qui vont encore présenter des analyses préliminaires,
des recensements, des données qui sont déjà à la disposition de
l'Assessorat du tourisme. C'est cette logique que nous ne
comprenons pas. Surtout, si nous rappelons qu'une analyse a déjà
été faite à partir...
(...interruption...)
... Oui, des dossiers de candidature olympique. Je ne les ai pas
apporté, mais si nous lisons les rapports des missions confiées aux
différents experts, nous retrouvons exactement les mêmes
indications, les mêmes orientations.
Il serait important de rationaliser - il est vrai - les
interventions. Mais il serait également important de rationaliser
les études et éviter qu'elles se superposent. Par exemple,
l'intervention prévue "sui flussi turistici". Et Gamma
International? A Gamma International on a confié une autre mission
portant sur l'analyse de l'offre et de la demande touristique afin
de rationaliser les interventions.
(...interruption...)
... Vous dites, "centri minori". Mais, si nous examinons la
liste des interventions prévues, si nous considérons l'analyse
territoriale qui doit être faite ou le recensement des
installations et des équipements, nous constatatons qu'il s'agit de
missions confiées pour le Val d'Aoste tout entier et non seulement
pour les gros centres. A ce propos - et je termine - je pense qu'il
est nécessaire rationaliser et coordonner les études qui sont
confiées.
Presidente
Ha chiesto la parola il Consigliere
Rollandin; ne ha facoltà.
Rollandin (UV)
Merci. Je voudrais profiter de
cette occasion pour rappeler deux aspects importants. Le premier
concerne le fait qu'ici on parle de certaines interventions dans
les communes et d'une façon spécifique, on parle d'interventions
structurelles au niveau de la commune de Valtournenche. Cette
commune a fait l'objet d'un débat passionné et assez long sur
l'ensemble des problèmes de la commune et sur le rééquilibre des
différents endroits de la commune même: Breuil, Valtournenche. Je
ne voudrais pas remettre en discussion et en question un thème qui
- je crois - a passionné plusieurs Conseillers. Tout de même il ne
faut oublier les engagements que le Conseil a pris.
On avait voté un ordre du jour grâce auquel on voulait et on
demandait qu'il y ait des interventions dans les plus brefs délais
pour essayer de mieux rééquilibrer les interventions dans la zone.
Or, je crois que c'est dans l'intérêt général de ne pas oublier
certains engagements, autrement on risque de reprendre le thème
"commune Breuil". C'est un souci que j'ai, compte tenu de certains
thèmes que j'ai abordés.
Deuxième remarque. Avec ces interventions, qui sont
indispensables à un certain niveau, on essaie aussi de voir un
rééquilibre au niveau des communes. J'espère que ce problème sera
pris en considération par la Junte, afin qu'il n'y ait pas des
communes très privilégiées et des communes un peu plus pauvres.
J'espère que le sens de communauté puisse dépasser les petites
politiques de municipalité.
Dernier point important que je voudrais soumettre à l'attention
du Conseil: à côté, mais je préférerais dire avant l'étude de
nouvelles structures, j'aimerais voir une étude sur la gestion de
ces structures.
Je crois que dans une autre séance nous examinerons le problème
de la gestion des différentes structures publiques et surtout de la
possibilité pour les communes de gérer certaines infrastructures.
Or, que ce soit la commune ou que ce soit l'Administration
régionale, si on va calculer le montant des frais de gestion de
certaines infrastructures, on a quelques problèmes pour l'avenir.
Je me permets de soumettre au Conseil, comme problème particulier
et important, à côté du problème du choix des sites, le système de
gestion et de coordination de ces structures. C'est un problème qui
n'est pas d'aujourd'hui, je veux l'avouer avec sincérité.
Je crois en même temps devoir dire que se pose avec force
l'exigence d'avoir l'énergie à un prix qui ne soit pas le prix
Enel. Je crois que le fait d'avoir le chauffage avec les systèmes
modernes ou au moins liés à une production d'énergie à un prix
convenable, s'impose. Par conséquent, je pose à l'attention de la
Junte les problèmes de l'énergie et de la gestion à côté de la
programmation des grandes structures, car je me rends compte que
les structures à Breuil, à Valtournenche, les structures de
Gressoney, comme d'Ayas ou de Courmayeur, auront un impact
considérable par rapport au problème de la gestion, pendant tout
l'hiver, du fonctionnement des structures mêmes. Je crois qu'il
faut, dès à présent, s'intéresser à ce thème.
Merci.
Presidente
Ha chiesto la parola il Vicepresidente
Bich; ne ha facoltà.
Bich (Ind)
Intervengo come Consigliere della
zona.Valtournenche-Breuil, per la quale l'anno scorso avevo
presentato una mozione, approvata all'unanimità, che impegnava la
Giunta a presentare nel più breve tempo possibile un programma di
priorità per le infrastrutture di tipo urbano utili a riequilibrare
la condizione di grave carenza, che si verifica sia nel capoluogo
Paquier, sia al Breuil.
Mi sembra che poi siano state date anche altre assicurazioni nel
corso di vari dibattiti, però ancora adesso non emergono le
priorità, tant'è che, specie a livello comunale, si fanno discorsi
estremamente confusi. C'è, ad esempio, chi propone una specie di
"métro" della neve, che a me sta bene, ma il problema di togliere
le autovetture dal centro del Breuil, che in qualche modo si lega
con quello della circonvallazione di Valtournenche, con il
conseguente possibile riutilizzo del centro storico, sembra essere
individuato a livello locale in infrastrutture molto costose,
quantificate poco fa dal Consigliere Maquignaz in circa cento
miliardi di lire.
A questo punto io vorrei sapere se è vero, cosa c'è in
gestazione, cosa si intende mettere in cima alla lista delle opere
da realizzare, perché non credo - mi sembra che d'altronde lo
stesso Assessore rifiuti questa ipotesi - che la refrigerazione
artificiale della pista di bob sia da porsi come opera prioritaria,
perché altre necessità sono più urgenti. Questo è solo un primo
problema o un'indicazione
a latere
di quelle più generali
fatte dal comune di Valtournenche.
Il secondo problema, rimbalzato in questi giorni all'attenzione
della stampa, è il nuovo impianto di risalita verso le Cime
Bianche. Evidentemente la localizzazione della stazione di partenza
e la tipologia dell'impianto devono essere indicate dal comune, ma
credo che anche la Regione, che finanzierà l'opera, possa dire
qualcosa in merito. Chiederei quindi all'Assessore di indicarci
almeno quali sono queste priorità e se è già pronto qualche
progetto o piano di fattibilità, perché una semplice elencazione
non può darci sufficienti garanzie sull'attuazione dei
programmi.
L'altra questione, che concerne la zona di Aosta, anche perché
io sono "bicefalo", riguarda l'area verde. C'è già un progetto? E'
già stato commissionato uno studio? Tre miliardi rappresentano una
bella cifra e bisognerebbe fare molta attenzione, anche perché si è
sempre evitato di impostare in quella zona, estremamente delicata,
lavori o strutture di grande volumetria e di notevole impatto
visivo. Vorrei sapere se disponiamo dei terreni, dove sarebbe
eventualmente localizzata quell'area verde e se tale localizzazione
è compatibile col "piano Valletti" di cui si è parlato per tanto
tempo ed in cui si faceva cenno alla cosiddetta penetrazione da
Nord verso l'asse mediano di Aosta. Sarei grato se l'Assessore mi
potesse dire se il comune, nell'individuare le sue priorità per i
lineamenti della nuova struttura del piano regolatore, ha recepito
questo punto.
Presidente
Ha chiesto la parola l'Assessore del
turismo, urbanistica e beni culturali, Pascale; ne ha
facoltà.
Pascale (PSI)
Riprendo la discussione generale, anche
se è stata chiusa, perché credo di dover dare alcuni
chiarimenti.
Sull'area di viale Federico Chabod avevo già risposto al
Consigliere Riccarand. Forse il Consigliere Bich era distratto, ma
ripeto che l'intervento non concerne solo un'area attrezzata, ma
anche un parcheggio pluripiano interrato, collocato di fronte
all'area di viale Chabod. Il progetto era già terminato, ma il
comune di Aosta ne ha chiesto alcune revisioni. Abbiamo affidato
tale incarico ad alcuni progettisti che dovranno tener conto delle
richieste del comune di Aosta.
Ribadisco quello che ho già detto al Consigliere Riccarand, cioè
che non so se i terreni siano già stati acquisiti o meno, ma su
questo argomento verso la fine di luglio sarà portato
all'attenzione del Consiglio regionale un disegno di legge
sull'accensione dei mutui per accedere ai finanziamenti statali
della legge 556. Nel frattempo cercherò di sapere se i terreni sono
stati acquisiti e se la dislocazione rientra nel piano
Valletti...
(...interruzione...)
... Sono di proprietà della Regione? Comunque avremo modo di
parlarne quando discuteremo il disegno di legge...
(...interruzione...)
... C'è già il progetto... di tutto. C'è già un progetto,
redatto dai progettisti che erano stati incaricati a suo tempo -
credo si tratti di Lale e Bettiol -, sul quale però il comune ha
fatto delle osservazioni, per cui adesso chiediamo ai progettisti
di rivederne alcuni punti.
Per quanto riguarda Cervinia, ho già detto che, anche in
ossequio all'ordine del giorno che abbiamo votato in Consiglio
regionale, l'attenzione della Giunta sarà concentrata su Cervinia,
non solo per la piccola questione che esamineremo fra poco, cioè la
sede dell'Apt, che abbiamo voluto localizzare a Breuil-Cervinia, ma
per l'urgenza delle sue necessità, che sono essenzialmente tre: il
piano parcheggi, il palazzetto dello sport e poi l'ammodernamento,
anch'esso importante, della pista di bob.
E' chiaro che il piano parcheggi è prioritario ed io l'avevo
sollecitato al sindaco del comune di Valtournenche, che aveva
incaricato uno studio di Roma di predisporre un piano di
fattibilità, che mi è già stato consegnato e che, come ricordava il
Consigliere Bich, prevede però un trenino, che però ha destato
molte perplessità nella Giunta, la quale ha suggerito di prevedere
uno studio integrativo del piano.
Naturalmente, ci rendiamo conto dell'urgenza e credo che,
d'intesa con l'Assessorato dei lavori pubblici, già quest'autunno
saremo in grado di presentare una proposta completa relativa al
progetto dei parcheggi e della viabilità di Cervinia.
Sul palazzetto dello sport, c'era un progetto di massima, già
presentato all'Assessorato. Io non ho ancora assegnato la
progettazione esecutiva, perché - e qui mi riferisco a quanto è
stato detto dal Consigliere Rollandin - ho chiesto uno studio
integrativo relativo alla gestione. Cioè, dato che il progetto
prevede investimenti per più di venti miliardi, mi sono subito
preoccupato di verificare se il comune di Valtournenche sarebbe
stato in grado di gestire da solo le strutture che chiedeva. La
società incaricata mi ha presentato uno studio, che ora stiamo
esaminando e che prevederebbe una gestione economica, tale comunque
da non richiedere ulteriori aggravi a carico dell'Amministrazione
regionale, per cui potremo affidare la progettazione esecutiva.
Diverso è invece il discorso per Gressoney-Saint-Jean, dove era
prevista una piscina olimpionica che dovrebbe essere a carico della
Regione. Se rimane questa indicazione - ma in ambito comunale se ne
sta ancora discutendo - è chiaro che l'Amministrazione regionale,
come sostiene le spese di gestione delle altre piscine, allo stesso
modo dovrà sostenere anche quelle della piscina di
Gressoney-Saint-Jean, con un'ulteriore spesa di 400-500 milioni
annui.
Credo di aver risposto a tutte le richieste di chiarimento.
Presidente
Il Consigliere Faval ha chiesto la parola
per dichiarazioni di voto sull'ordine del giorno; ne ha
facoltà.
Faval (UV)
Je voulais seulement dire que je partage
l'opinion manifestée par l'Assesseur en ce qui concerne Breuil,
c'est-à-dire qu'il faut surtout réaliser les parkings. Tout de même
le programme parking ne peut être réalisé s'il n'y a pas un accord
avec la société Cervino.
A la suite de l'approbation du plan d'aménagement de
Valtournenche, on avait formulé une hypothèse de convention entre
la commune et la société Cervino, qui aurait dû mettre à
disposition de la commune, et donc, dans ce cas, de
l'Administration régionale, les terrains nécessaires pour... Je
voulais demander, pour comprendre si on pourra arriver à la
réalisation des parkings, s'il y a eu la signature de cette
convention et dans quels termes. S'il est possible.
Presidente
Se nessuno chiede la parola, pongo in
votazione l'ordine del giorno presentato dall'Assessore Pascale e
dalla V Commissione consiliare permanente.
Esito della votazione:
Presenti, votanti e favorevoli: 32
Il Consiglio approva all'unanimità
Do ora lettura dell'emendamento aggiuntivo presentato
dall'As-sessore del turismo, urbanistica e beni culturali,
Pascale.
Emendamento Al deliberato del provvedimento in oggetto è
aggiunto il seguente punto:
"d - Realizzazione di area attrezzata per gli sport tradizionali
in Saint-Christophe con relativo fabbricato di servizi: costo
presunto lire 1.500 milioni".
Se nessuno chiede la parola, pongo in votazione l'emendamento
testé letto.
Esito della votazione:
Presenti, votanti e favorevoli: 34
Il Consiglio approva all'unanimità
Do ora lettura dell'ordine del giorno emendato.
Deliberazione Ordine del giorno
Il Consiglio regionale
impegna
la Giunta regionale:
1) ad effettuare tutte le opere di miglioramento e completamento
della pista naturale di bob di Breuil-Cervinia prima dello
svolgimento dei campionati mondiali di bob previsti per il
1993;
2) ad effettuare uno studio di fattibilità sulla realizzazione
di un impianto di refrigerazione artificiale della pista di bob,
comprensivo di un'analisi del prevedibile utilizzo delle strutture
e dei relativi costi di gestione;
3) a verificare la disponibilità del Coni a concorrere alle
spese per la realizzazione di tale impianto;
4) a sottoporre all'esame del Consiglio regionale, sentita la
Commissione consiliare competente, la decisione definitiva sulla
realizzazione di tale impianto, dopo aver effettuato le verifiche
di cui ai punti 2 e 3.
Il Consiglio
- Vista la legge regionale 7 agosto 1986, n. 45, concernente
"Interventi per la realizzazione di infrastrutture
ricreativo-sportive";
- Visti i disposti di cui all'articolo 2 della citata legge i
quali prevedono che gli interventi vengano attuati mediante un
piano pluriennale a scorrimento da aggiornarsi annualmente con
deliberazione del Consiglio regionale su proposta della Giunta;
- Tenuto conto della situazione socio-demografica e territoriale
della Regione in relazione alle esigenze attuali e prospettive di
sviluppo del turismo;
- Visto il programma di interventi per la realizzazione di
infrastrutture ricreativo-sportive approvato e aggiornato con le
deliberazioni consiliari n. 2641/VIII in data 26 febbraio 1987, n.
2716/VIII in data 18 marzo 1987, n. 3774/VIII in data 9 maggio
1988, n. 784/IX in data 25 ottobre 1989;
- Visto il parere della V Commissione consiliare permanente;
- con l'emendamento dell'Assessore del Turismo, Urbanistica e
Beni culturali, Pascale;
delibera
di integrare, per l'anno 1991, il programma di interventi per la
costruzione di infrastrutture ricreativo-sportive, approvato e
aggiornato con le deliberazioni consiliari in premessa richiamate,
con le seguenti realizzazioni:
1. Opere di livello regionale
1.1. Opere di rilevanza turistico-sportiva:
a - sistemazione e attrezzatura di pista di slalom e slalom
gigante per manifestazioni di carattere internazionale in comune di
Gressoney-La-Trinité: costo presunto lire 1.500 milioni;
b - realizzazione di area verde attrezzata e relativi servizi in
zona Arco di Augusto in comune di Aosta: costo presunto lire 3.800
milioni;
c - completamento e ammodernamento della pista di bob, in
località. Breuil del comune di Valtournenche, comprendente la
realizzazione di un impianto per la refrigerazione artificiale e
opere complementari: costo presunto lire 20.000 milioni;
d - realizzazione di area verde attrezzata per gli sport
tradizionali in Saint-Christophe con relativo fabbricato di
servizi: costo presunto lire 1.500 milioni.
Presidente
Il Vicepresidente Bich ha chiesto la parola
per dichiarazioni di voto; ne ha facoltà.
Bich (Ind)
Io voterò a favore di questa deliberazione,
perché contiene degli impegni che vanno nella giusta direzione e
che mi sembrano qualificanti, anche se nei programmi di intervento
previsti per Aosta e Valtournenche si stanno riscontrando dei
conflitti tra le proposte esistenti e quelle fatte dai
comuni.
Mi riferisco innanzitutto al piano parcheggi e viabilità di
Breuil-Cervinia, che è in netto contrasto con quello presentato
anni fa. Non sappiamo quale sia in merito la posizione della Giunta
regionale, che sarebbe interessante conoscere, anche perché i due
piani sono ispirati da filosofie completamente diverse: uno toglie
le macchine dal Breuil, mentre l'altro lascia ampio spazio alla
mobilità meccanica.
L'altro caso è quello di Aosta. Mi desta molta perplessità lo
studio di fattibilità - non credo che possa già trattarsi di un
progetto di massima - elaborato da alcuni professionisti di Aosta
per l'area attrezzata dell'Arco di Augusto, perché quella struttura
è del tutto in contrasto con lo studio Valletti, elaborato a suo
tempo e poi, non solo approvato, ma anche ampiamente dibattuto e
propagandato. Mi sembra inoltre che la struttura proposta sia anche
in contrasto con le linee di tendenza o di sviluppo dell'attuale
piano regolatore di Aosta, per cui io penso che debba essere
modificata, anche se è indubbiamente necessaria ed indispensabile,
perché arriva molto in ritardo.
Ecco, precisato questo, dichiaro che voto a favore della
proposta di deliberazione, considerandola un passo avanti nella
direzione più appropriata per dotare la Valle di idonee strutture
ricreativo-sportive.
Presidente
Il Consigliere Riccarand ha chiesto la
parola per dichiarazioni di voto; ne ha facoltà.
Riccarand (VA)
Il Gruppo Verde Alternativo si astiene
dal votare questa deliberazione, perché considera estremamente
contraddittorio che da una parte si approvi un ordine del giorno
che rimanda ad un approfondimento e ad un esame, attraverso uno
studio di fattibilità, ogni decisione relativa all'impianto di
refrigerazione della pista di bob, e dall'altra si decida di
inserire questo intervento nel programma delle infrastrutture
sportive.
Non condividiamo questo modo di procedere, che è molto
pericoloso, perché di fatto tende ad essere un'affermazione
contenuta in un documento ufficiale, che qualcuno potrebbe
utilizzare per mandare comunque avanti le cose.
L'altro aspetto, su cui vogliamo anche noi avere dei
chiarimenti, concerne l'intervento sull'area verde di viale
Federico Chabod. Inizialmente quell'intervento era stato proposto
proprio dal nostro Gruppo, che aveva suggerito di realizzare
un'area verde attrezzata per accogliere dei pullman di scolaresche
che vengono ad Aosta, ma che non sanno dove parcheggiare e dove far
scendere gli studenti, mentre ora si sente parlare di un parcheggio
pluripiano e di opere per parecchi miliardi, che sembrano andare
ben oltre le intenzioni iniziali.
Allora si pensava di approntare un'area limitatissima, in cui
due o al massimo tre pullman potessero fermarsi temporaneamente,
dove ci fossero delle panchine, del verde e degli alberi per la
sosta dei ragazzi, un percorso che, passando a fianco del cimitero
di Sant'Orso permettesse di arrivare a piedi fino alla piazzetta
della Chiesa di Sant'Orso e quindi al centro storico di Aosta. Qui,
invece, affindandosi all'inventiva dei progettisti, sembra che
debbano venire fuori delle opere faraoniche.
Pertanto, ci riserviamo di esaminare con attenzione il
parcheggio pluripiano ed il modo in cui si concilia con le
caratteristiche di quella zona, nella quale occorre rispettare un
certo equilibrio, quando la Giunta presenterà l'apposito disegno di
legge per il finanziamento dell'intervento e per il momento ci
asteniamo.
Presidente
Se nessuno chiede la parola, pongo in
votazione la proposta di deliberazione emendata, della quale
abbiamo già dato lettura.
Esito della votazione:
Presenti: 34
Votanti: 33
Favorevoli: 33
Astenuti: 1 (Riccarand)
Il Consiglio approva
