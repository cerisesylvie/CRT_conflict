Classificazione
BILANCIO E CONTABILITA' REGIONALE



Oggetto del Consiglio n. 982 del 3 dicembre 2004 - Resoconto
OGGETTO N. 982/XII - Votazione del disegno di legge: "Bilancio
di previsione della Regione autonoma Valle d'Aosta per l'anno
finanziario 2005 e per il triennio 2005/2007".
Articolo 1
(Bilancio annuale)
1. È approvato lo stato di previsione dell'entrata e della
spesa del bilancio della Regione per l'anno finanziario 2005,
allegato alla presente legge, in euro 2.130.176.000 per la
competenza e in euro 2.075.000.000 per la cassa (Allegato
A).
Article 2
(Bilancio pluriennale)
1. È approvato lo stato di previsione dell'entrata e della
spesa del bilancio pluriennale della Regione per il triennio
2005/2007, allegato alla presente legge, nell'importo complessivo
di competenza di euro 2.130.176.000 per l'anno 2005, di euro
2.131.083.000 per l'anno 2006 e di euro 2.144.434.000 per l'anno
2007 (Allegato B).
Articolo 3
(Autorizzazioni di spesa determinate dalla legge di
bilancio)
1. Le autorizzazioni di spesa per l'anno finanziario 2005
previste da leggi statali o regionali attualmente in vigore sono
determinate dalla presente legge, ai sensi degli articoli 15, comma
1, e 17, comma 1, della legge regionale 27 dicembre 1989, n. 90
(Norme in materia di bilancio e di contabilità generale della
Regione Autonoma Valle d'Aosta), negli importi indicati in
corrispondenza di ciascun capitolo dello stato di previsione della
spesa (Allegato A).
Articolo 4
(Ripartizione tra diversi settori di destinazione degli
interventi finanziari per il recupero del patrimonio storico e
architettonico del borgo di Bard)
1. Ai sensi dell'articolo 2, comma 1, della legge regionale
1° dicembre 1992, n. 68 (Interventi finanziari per il recupero del
patrimonio storico-architettonico del borgo di Bard),
l'autorizzazione di spesa di annui euro 75.000 per gli anni
finanziari 2005, 2006 e 2007, prevista nel capitolo 65945 dello
stato di previsione della spesa (Allegati A e B), è così
ripartita:
a) acquisizione da parte del Comune di immobili:
1) anno 2005 euro 25.000;
2) anno 2006 euro 25.000;
3) anno 2007 euro 25.000;
b) concorso nelle spese di restauro e recupero di
immobili:
1) anno 2005 euro 25.000;
2) anno 2006 euro 25.000;
3) anno 2007 euro 25.000;
c) interventi pilota su immobili di proprietà privata e
pubblica:
1) anno 2005 euro 25.000;
2) anno 2006 euro 25.000;
3) anno 2007 euro 25.000.
Articolo 5
(Erogazione al Consiglio regionale)
1. I fondi iscritti ai capitoli 20000 e 20005 dello stato di
previsione della spesa (Allegato A) sono messi a disposizione del
Consiglio regionale mediante mandati di pagamento da commutarsi in
quietanza di versamento nel conto aperto presso l'istituto bancario
gestore del servizio di tesoreria del Consiglio regionale
stesso.
2. I fondi per il programma annuale di attività della
Consulta regionale per la condizione femminile, di cui alla legge
regionale 23 giugno 1983, n. 65 (Istituzione della consulta
regionale per la condizione femminile), da ultimo modificata dalla
legge regionale 26 maggio 1993, n. 38, sono periodicamente
trasferiti al Consiglio regionale su richiesta della sua
Presidenza, in relazione alla realizzazione dell'attività stessa
(Cap. 20050).
Articolo 6
(Variazioni concernenti autorizzazioni di spesa relative a
leggi regionali entrate in vigore dopo la presentazione al
Consiglio regionale del bilancio)
1. Ai sensi dell'articolo 42, comma 4, della l.r. 90/1989,
come modificato dall'articolo 5 della legge regionale 7 aprile
1992, n. 16, la Giunta regionale, su proposta dell'Assessore
competente in materia di bilancio, finanze, programmazione e
partecipazioni, è autorizzata ad apportare variazioni ai bilanci di
previsione per l'anno finanziario 2005 e pluriennale 2005/2007 per
l'iscrizione, in capitoli istituiti o da istituire, di nuove o
maggiori spese a carattere continuativo disposte da leggi regionali
entrate in vigore dopo la presentazione al Consiglio regionale dei
bilanci, la cui copertura finanziaria sia assicurata da fondi
iscritti nei bilanci medesimi.
Articolo 7
(Accensione di prestiti)
1. Per il finanziamento di spese di investimento, per l'anno
finanziario 2005, la Giunta regionale è autorizzata a contrarre uno
o più prestiti, a medio o lungo termine, con le modalità ritenute
più opportune, per un ammontare massimo di euro 165.000.000, ad un
tasso non superiore al tasso IRS a quindici anni, aumentato di due
punti percentuali, per un periodo di ammortamento non superiore a
quindici anni (Cap. 11150).
2. L'onere derivante dall'applicazione del comma 1, previsto
in complessivi euro 8.300.000 per l'anno 2005, euro 17.000.000 per
l'anno 2006 ed euro 17.400.000 per l'anno 2007, trova copertura
nell'obiettivo programmatico 3.2. (Altri oneri non ripartibili), ai
capitoli 69300 (Quota interessi per ammortamento di mutui e
prestiti da contrarre) e 69320 (Quota capitale per ammortamento di
mutui e prestiti da contrarre) dello stato di previsione della
spesa (Allegati A e B) dei bilanci per l'anno finanziario 2005 e
per il triennio 2005/2007 e ai corrispondenti capitoli dei bilanci
successivi.
Articolo 8
(Allegati al bilancio annuale)
1. Sono approvati i seguenti allegati al bilancio di
previsione per l'anno finanziario 2005:
a) Allegato 1: Elenco dei provvedimenti legislativi che si
intendono finanziare con i fondi globali;
b) Allegato 2: Quadro di classificazione della spesa
regionale;
c) Allegato 3: Quadro generale riassuntivo;
d) Allegato 4a): Entrate derivanti da assegnazioni dello
Stato effettuate in base all'articolo 9 della legge 16 maggio 1970,
n. 281 (Provvedimenti finanziari per l'attuazione delle Regioni a
statuto ordinario);
e) Allegato 4b): Spese finanziate con i fondi provenienti da
assegnazioni dello Stato in base all'articolo 9 della legge 16
maggio 1970, n. 281 (Provvedimenti finanziari per l'attuazione
delle Regioni a statuto ordinario);
f) Allegato 4c): Entrate derivanti da assegnazioni dello
Stato in corrispondenza di deleghe di funzioni amministrative a
norma dell'articolo 4, comma secondo, dello Statuto
speciale;
g) Allegato 4d): Spese finanziate con i fondi provenienti da
assegnazioni dello Stato in corrispondenza di deleghe di funzioni
amministrative a norma dell'articolo 4, comma secondo, dello
Statuto speciale;
h) Allegato 5a): Stanziamenti di competenza relativi a spese
correnti;
i) Allegato 5b): Stanziamenti di competenza relativi a spese
di investimento;
j) Allegato 6: Classificazione funzionale (sezioni) ed
economica (categorie) delle spese regionali;
k) Allegato 7: Elenco delle spese obbligatorie;
l) Allegato 8: Elenco delle spese per le quali è concessa la
facoltà di prelevamento dal fondo di riserva per le spese
impreviste;
m) Allegato 9: Garanzie fideiussorie concesse a norma della
legge regionale 1° aprile 1975, n. 7 (Finanziamento degli eventuali
oneri derivanti al bilancio della Regione delle garanzie concesse
con leggi regionali);
n) Allegato 10: Dimostrazione del saldo finanziario
presunto.
Articolo 9
(Allegati al bilancio pluriennale)
1. Sono approvati i seguenti allegati al bilancio pluriennale
per il triennio 2005/2007:
a) Allegato 1: Elenco dei provvedimenti legislativi che si
intendono finanziare con i fondi globali;
b) Allegato 2: Quadro di classificazione della spesa
regionale;
c) Allegato 3: Quadro generale riassuntivo;
d) Allegato 4: Elenco delle spese obbligatorie.
Articolo 10
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale ed entrerà in
vigore il giorno successivo a quello della sua pubblicazione sul
Bollettino ufficiale della Regione.
Allegati
(Omissis)
Président - Je rappelle qu'il a eu l'avis favorable de la IIe
Commission avec présentation d'amendements, ainsi que l'avis
favorable du Comité permanent des collectivités locales.
A l'article 1er il y a l'amendement de la IIe Commission, dont
je donne lecture:
Emendamento
Le pagine nn. 269, 274, 275, 289, 295, 296, 297, 301, 321 e
322 dell'allegato A di cui all'articolo 1 sono sostituite dalle
pagine allegate.
Je soumets au vote l'article 1er, je rappelle qu'en votant
l'article 1er on vote aussi l'annexe A, le bilan 2005:
Conseillers présents: 33
Votants: 27
Pour: 21
Contre: 6
Abstentions: 6 (Comé, La Torre, Lavoyer, Salzone, Stacchetti,
Viérin Marco)
Le Conseil approuve.
Président - Je soumets au vote l'article 2, je rappelle qu'en
votant l'article 2 on vote aussi l'annexe B, le bilan
2005-2007:
Conseillers présents: 33
Votants: 27
Pour: 21
Contre: 6
Abstentions: 6 (Comé, La Torre, Lavoyer, Salzone, Stacchetti,
Viérin Marco)
Le Conseil approuve.
Président - Je soumets au vote l'article 3:
Conseillers présents: 33
Votants: 27
Pour: 21
Contre: 6
Abstentions: 6 (Comé, La Torre, Lavoyer, Salzone, Stacchetti,
Viérin Marco)
Le Conseil approuve.
Président - La parole au Conseiller Frassy sur l'article 4.
Frassy (CdL) - Sull'articolo 4 volevo avere delle illustrazioni
di dettaglio sulla lettera c) che riguarda interventi pilota su
immobili di proprietà privata e pubblica. Premesso che gli
stanziamenti sono modesti rispetto all'immaginazione di un
qualsiasi intervento di tipo edile, perché immaginiamo che gli
interventi qui indicati siano interventi afferenti al patrimonio
immobiliare, vorremmo capire in cosa consistono, se sono state
individuate queste azioni, se vi è in qualche misura una
definizione da parte di "Finbard" e come si opera e con quali
criteri sono individuate le proprietà private, cioè qual è la
filosofia che sta alla base di quella lettera e poi come si
concilia un importo di così modesta entità rispetto a quella che
dovrebbe essere la prospettiva.
Président - La parole à l'Assesseur à l'éducation et à la
culture, Charles Teresa.
Charles (UV) - De cela aussi j'en ai parlé hier en répondant au
Conseiller Comé, mais je répète. Il y a une loi sur le fort et sur
le bourg de Bard, qui prévoit des subsides importants pour les
privés qui restaurent les bâtiments du bourg. Il y a eu dans le
temps des projets pilotes, donc ce qui a été fait a été fait.
J'avais dit hier au Conseiller Comé que maintenant on a fait de
grandes restaurations dans le bourg, il y en a encore à faire, mais
il n'y a plus une véritable demande; évidemment ceux qui avaient eu
l'intention de procéder l'ont déjà fait. Il y a quelque chose
encore à compléter et à définir, voilà pourquoi le montant est si
réduit.
Président - Je soumets au vote l'article 4:
Conseillers présents: 33
Votants: 25
Pour: 22
Contre: 3
Abstentions: 8 (Comé, Frassy, La Torre, Lavoyer, Salzone,
Stacchetti, Tibaldi, Viérin Marco)
Le Conseil approuve.
Président - Je soumets au vote l'article 5:
Conseillers présents: 33
Votants: 25
Pour: 22
Contre: 3
Abstentions: 8 (Comé, Frassy, La Torre, Lavoyer, Salzone,
Stacchetti, Tibaldi, Viérin Marco)
Le Conseil approuve.
Président - Je soumets au vote l'article 6:
Conseillers présents: 33
Votants: 27
Pour: 22
Contre: 5
Abstentions: 6 (Comé, La Torre, Lavoyer, Salzone, Stacchetti,
Viérin Marco)
Le Conseil approuve.
Président - La parole au Conseiller Tibaldi sur l'article 7.
Tibaldi (CdL) - L'articolo 7 ha una sua importanza, perché si
riferisce all'accensione di prestiti, cioè al ricorso consueto che
si fa all'indebitamento per poter pareggiare il bilancio. Già
l'Assessore ha dato una parziale risposta ad alcune osservazioni
che abbiamo fatto in sede di discussione generale, in particolare
ha precisato che questo ammontare massimo di 165 mila euro è una
posta fittizia che può essere accesa come non accesa nel corso
dell'anno di esercizio 2005. Avevamo chiesto, ma non abbiamo avuto
una risposta significativa, sulla capacità di indebitamento residua
alcune delucidazioni. Scorrendo le pagine del bilancio abbiamo
attinto alcuni dati, in particolare che circa 40 milioni di euro
sono la quota capitale che verrà restituita nel 2005 a fronte di
mutui e prestiti accesi negli anni precedenti, mentre 20 milioni di
euro è la quota di interessi, restituiremo circa 60 milioni di euro
nel 2005 a fronte di debiti contratti negli anni passati, ma ci
resta un punto interrogativo. Nel corso degli anni passati sono
state accese diverse situazioni di prestito, qual è la capacità di
indebitamento residua che ci rimane oggi come Regione? È una
capacità che si sta assottigliando nel corso degli anni o è una
capacità che anche questa Giunta intende recuperare?
Président - La parole à l'Assesseur au budget, aux finances, à
la programmation et aux participations régionales,
Marguerettaz.
Marguerettaz (UV) - Credevo di aver dato gli elementi e, siccome
il collega Tibaldi è sempre un attento lettore dei documenti
presentati, si accorgerà che nella relazione a pagina 10 vi è una
tabella molto chiara, che dà le risposte. Probabilmente quindi è
una dimenticanza ma, da questo punto di vista, vi è una residua
capacità di indebitamento di 710.957.645 milioni: 5,34 perché si
considerano i prestiti da contrarre del 2005, quindi la nostra
capacità di indebitamento è 710, tenendo conto dei 176 abbiamo,
rispetto a questa situazione, ancora ampiamente possibilità di...
per cui credo che anche la nota che è presente in relazione, la
residua capacità di indebitamento, risulti fortemente migliorata;
abbiamo una situazione che in "progress" ci vede in una situazione
di maggior credibilità rispetto al passato.
Volevo fare un ragionamento che credo possa trovarvi
consenzienti, il debito non è per definizione qualcosa di negativo,
l'altro giorno ho seguito la relazione del Consigliere Comé quando
parlava del debito, ovviamente quello ha un'accezione negativa, nel
senso che nel passato i debiti avevano un lato di disonore. In
realtà, il debito è un ragionamento positivo, bisogna vedere per
cosa si contrae, vi sono attività che sono remunerative. Io attorno
a quest'aula ho visto ragionamenti di plauso all'Amministrazione
regionale che in passato ha contratto i BOR per acquistare il ramo
di azienda "ENEL", che porta benefici diretti per la gestione di
"CVA" e indiretti per quanto riguarda le imposizioni. Abbiamo la
possibilità di indebitarci, lo faremo se vi saranno le condizioni e
ricadute per l'Amministrazione.
Président - Je soumets au vote l'article 7:
Conseillers présents: 34
Votants: 28
Pour: 22
Contre: 6
Abstentions: 6 (Comé, La Torre, Lavoyer, Salzone, Stacchetti,
Viérin Marco)
Le Conseil approuve.
Président - Je soumets au vote l'article 8:
Conseillers présents: 34
Votants: 28
Pour: 22
Contre: 6
Abstentions: 6 (Comé, La Torre, Lavoyer, Salzone, Stacchetti,
Viérin Marco)
Le Conseil approuve.
Président - Je soumets au vote l'article 9:
Conseillers présents: 34
Votants: 28
Pour: 22
Contre: 6
Abstentions: 6 (Comé, La Torre, Lavoyer, Salzone, Stacchetti,
Viérin Marco)
Le Conseil approuve.
Président - Je soumets au vote l'article 10:
Conseillers présents: 34
Votants: 28
Pour: 22
Contre: 6
Abstentions: 6 (Comé, La Torre, Lavoyer, Salzone, Stacchetti,
Viérin Marco)
Le Conseil approuve.
Président - La parole au Conseiller Riccarand, pour déclaration
de vote.
Riccarand (Arc-VA) - Negli interventi in sede di dibattito
generale sul bilancio di previsione e sulla legge finanziaria
avevamo espresso alcune valutazioni critiche sulla manovra di
bilancio e devo dire che da tutto il dibattito che è seguito in
questi 2 giorni e mezzo non sono emersi elementi tali da indurci a
modificare le valutazioni critiche che avevamo espresso in sede di
dibattito generale. È vero quanto ha detto il Presidente Perrin,
che questo è un bilancio di continuità, di realismo e che cerca di
dare risposte a 360 gradi, però possiamo capire che questo possa
rappresentare un elemento positivo agli occhi della maggioranza ma,
per quanto ci riguarda, tale continuità non è un fatto di pregio da
parte di questa manovra, perché si tratta di una continuità
rispetto a un percorso che anno dopo anno ha portato a un bilancio
che si consuma nelle spese correnti e abbiamo visto che vi è una
crescita della spesa corrente sia in termini assoluti, sia in
termini percentuali. È un bilancio che ha una continuità, il
discorso dei 360 gradi inizialmente non lo capivo, poi l'ho capito
nel senso che dice: "si dà risposta a tutti", però la conseguenza è
che questa diventa una dispersione a pioggia tanto che siamo
arrivati al forte "ingessamento" del bilancio: il 95% di spesa
obbligata che lascia libere poche risorse.
È un bilancio all'insegna di una continuità rispetto a un
rigonfiamento del personale regionale, ieri la collega Squarzino ha
cercato di fare un calcolo, si è fermata a oltre 4000, quindi siamo
di fronte a una situazione in cui la continuità ha elementi che non
si sono determinati adesso, ma ci portiamo dietro una situazione
che va via via diventando più delicata. Direi anche una continuità
rispetto a una gestione che definiamo irresponsabile delle notevoli
risorse che abbiamo, perché è vero che abbiamo grandi risorse
finanziarie, però la struttura delle nostre entrate è molto fragile
e le argomentazioni che ha portato l'Assessore alle finanze per
dire che c'è qualcosa ancora che potremmo recuperare sui 9/10...
sì, però non vi è proporzione fra quello che possiamo recuperare e
quello che abbiamo di aggiuntivo ma di precario; quindi, anche
rispetto a questo dato, l'elemento della continuità non ci pare
convincente.
Non cogliamo una determinazione ad innovare, a concentrare
energie e risorse in politiche lungimiranti, magari subito
difficili da far digerire, ma che guardano al futuro. Questa è una
responsabilità grave di tale maggioranza, di tale Giunta... questa
è una responsabilità dell'"Union" quale forza politica di
maggioranza assoluta della Regione: mai una forza politica ha avuto
così grande possibilità di decidere e di imprimere il suo marchio
sulle politiche. Oggi l'"Union" ha questo potere, ha la maggioranza
assoluta in Consiglio, ha il controllo di gran parte degli enti
locali valdostani, quindi è un partito che ha un consenso
elettorale molto elevato, ma che non esprime una capacità di
governo e di guida illuminata e lungimirante. È una macchina capace
di raccogliere voti, ma questo non significa che si traduce in
un'amministrazione efficiente e lungimirante e questo lo si vede
bene. Il documento di bilancio con la legge finanziaria e il
bilancio di previsione sono lungimiranti sotto questo aspetto.
Riteniamo che non bisogna insistere su questo elemento di
continuità in cui ci sono molti aspetti negativi, che bisogna
invece fare delle scelte di rottura per concentrare risorse
cospicue su investimenti di rilevanza strategica. È una valutazione
da parte nostra che non è nuova, sono cose che diciamo da anni, man
mano che andiamo avanti ci sembra che i fatti ci stiano dando
ragione, che queste scelte che si dovevano fare anni fa e che non
sono state fatte più si va avanti più diventano difficili. Noi però
perdiamo delle grandi opportunità e anche quest'anno, dopo lo
scorso anno, in una fase di inizio legislatura in cui si doveva
dare un segnale di slancio invece diamo un segnale di timoroso
mantenimento di un'impostazione vecchia, che non è in grado oggi e
lo sarà sempre meno in futuro di far fronte alle esigenze di uno
sviluppo reale da parte della nostra comunità. Ribadiamo quindi le
critiche che abbiamo espresso in sede di dibattito generale e
daremo un voto negativo su questi due documenti.
Président - La parole au Conseiller Sandri, pour déclaration de
vote.
Sandri (GV-DS-PSE) - Questo dibattito importante e defatigante
che caratterizza tutta l'attività del Consiglio regionale dell'anno
ha "espresso" una quantità di suggerimenti importanti che dobbiamo
tenere ben presenti per il futuro. Anzitutto ha portato delle
suggestioni di tipo metodologico, mi è sembrato evidente che la
defatigante lettura delle pagine di bilancio forse era meglio farla
con più calma in commissione e una riflessione dal punto di vista
regolamentare credo debba essere fatta per consentire a tutti di
affrontare con serenità gli argomenti, ma anche formalizzare degli
emendamenti; farla dopo la chiusura della discussione generale
rende l'esercizio poco più che una questione di tipo
dialettico.
Credo che agli Assessori, a cui bisogna riconoscere il merito di
essere riusciti a rispondere quasi su tutto lo "scibile" umano, sia
mancato in questa occasione il supporto di tutto il loro "staff"
dirigenziale, che invece in commissione è possibile. Venendo ai
contenuti emersi dal dibattito, vorrei ricordare i contenuti emersi
nella premessa a questa discussione sul bilancio, che è stato
l'incontro con i sindacati, con quel "partner" fondamentale della
nostra azione politica che ha sempre visto una grande
collaborazione con i sindacati, con le forze sociali e gli
imprenditori. Da quell'incontro è emersa la necessità di fare un
Consiglio tematico nel mese di gennaio, quello sarà un momento
importante perché la discussione e i temi emersi in questo bilancio
possano trovare precisa determinazione e anche arrivare a delle
risposte che diano sollievo alle preoccupazioni presenti oggi nella
popolazione valdostana. In questo senso credo che dobbiamo essere
aperti a tutte le sollecitazioni che sono emerse da tale dibattito.
Voglio ricordare la proposta del collega Pastoret sul problema di
anticipare la cassa integrazione e le altre provvidenze per evitare
che vi sia quel "décalage" di 5-6 mesi fra il momento del bisogno e
quello del soddisfacimento del bisogno. Interessante anche la
sollecitazione emersa dai banchi della "Federazione autonomista"
che ha riportato la riflessione sull'IRAP e che non possiamo far
cadere perché, in base alla documentazione fornita dal collega La
Torre, ho trovato interessanti suggestioni da parte di altre
regioni d'Italia, per esempio in materia di attività esercitate nei
territori montani; una riduzione dell'1% si potrebbe fare non solo
per quanto riguarda le piccole e medie imprese, ma anche per quanto
concerne il commercio, le cooperative di lavoro, per quanto
riguarda gli artigiani. Penso ad un'iniziativa per difendere il
presidio del territorio da parte di attività commerciali che in
alcune situazioni di montagna e di piccoli paesi sono un presidio
di sicurezza per i cittadini. Penso alla riduzione dell'IRAP anche
le imprese più o meno grandi che sono registrate "EMAS" o
certificati "ISO 14001" come è stato fatto dalle Regioni Emilia e
Toscana. È possibile sicuramente nelle prossime settimane mettere
mano a un provvedimento di legge, in collaborazione con
l'Assessorato competente e con chi ha proposto questa riflessione
per arrivare all'utilizzo massimo delle riduzioni IRAP nella nostra
regione.
Chiudo non solo dando un parere sul bilancio e legge
finanziaria, ma un parere positivo un po' sull'atteggiamento che vi
è stato da parte del Governo regionale e dei partiti che formano
l'attuale maggioranza. È questo un bilancio aperto che vuole
interessare tutti i settori dell'economia e della società
valdostana, ma soprattutto un bilancio che vuole essere uno
strumento in progredire. Tutti vogliamo vincere la sfida di una
società moderna, di una Regione all'altezza delle esigenze di
questo nuovo secolo e credo che siamo sulla strada giusta; forse
quello che tutti noi dobbiamo darci reciprocamente è il coraggio di
affrontare passaggi non semplici.
Président - La parole au Conseiller La Torre, pour déclaration
de vote.
La Torre (FA) - La dichiarazione di voto la farà il Capogruppo
per il nostro gruppo, ma intendo qui esprimere le mie ragioni.
Voglio subito dire che questo bilancio è un po' il bilancio del
paradosso, perché dice che questo è il bilancio delle grandi
decisioni non prese... perché è vero che vi sono conflitti politici
nazionali, crisi italiane e locali, ma vi sono anche problemi di
serenità politica, e tutto questo è evidente e non ha aiutato a
prendere decisioni, che lascia sul tappeto, e da qui questo
paradosso, bilancio paradossale: delle grandi decisioni che
dovranno essere prese. Dobbiamo però capire che dobbiamo cercare
una nuova identità e che questa nuova identità valdostana non può
che passare attraverso un confronto del buon senso con le forze del
buon senso. Un confronto che non può arroccarsi ancora sulla difesa
etnico-linguistica, che è ormai un fatto maturato, ma anche
superato, ma deve guardare realmente ai cambiamenti epocali a cui
andiamo incontro, cioè la capacità di coniugare le nostre risorse
con i reali bisogni della nostra Regione, quindi avere la capacità
di dispiegare una seconda autonomia, non dico in contrapposizione,
ma quanto meno in confronto con il federalismo che avanza e che
attenta alla nostra prima autonomia, e poi il coraggio di
riaffrontare i veri temi che restano alla base della democrazia di
una regione, che sono anche le riforme statutarie.
Dobbiamo riscoprire e riapprezzare il lavoro che è stato fatto
dalla "Commissione Nicco", riprendere da lì, prendere in mano
questa capacità di confrontarci su tali argomenti, perché dovremo
dire se vogliamo una regione che si elegga direttamente il suo
Presidente della Regione o no, dovremo dire che tipo di Statuto
vogliamo darci, dovremo identificare delle scelte che saranno
fondamentali per il funzionamento della nostra democrazia. Dovremo
dare delle risposte economiche che oggi non possiamo dare per i
motivi che abbiamo detto, risposte sui casinò, risposte alle
categorie - apprezzo l'intervento del Capogruppo Sandri, perché non
era una proposta di parte quella dell'IRAP, ma è un discorso aperto
che si propone a questo Consiglio per cercare di dare alcune
risposte come hanno fatto altre regioni, ed è giusto fare
riferimento alle altre regioni perché le categorie economiche
valdostane si aspettano un intervento diretto da parte nostra,
perché le entrate che ci andremmo a sottrarre riducendo l'IRAP non
ce le sottraiamo, perché sono un reale e vero contributo a chi
lavora in Valle!
Il coraggio poi di dirci che dovremo affrontare dei nodi
fondamentali su cos'è la "Finaosta", per cosa è nata e cosa è
diventata. Oggi si può dire che forse è diventata una banca di
affari, ma non vorrei che si confondesse con gli attributi
maschili, perché deve essere un altro il ruolo della "Finaosta" e
non si può pensare che una banca di affari possa avere 1.500
miliardi sui suoi conti: sono soldi dei cittadini valdostani! Non
devono fare i "rentiers" con i soldi dei cittadini valdostani! Noi
dobbiamo avere 1.500 miliardi che sono una finanziaria e che
potrebbero essere investiti per difendere la nostra economia,
lasciamoli tagliare le cedole dentro le banche? Ma chi gli dà
questo diritto? Vorrei che almeno se ne parlasse qui dentro, poi se
qui dentro si decide di fare così, che facciano così, ma chi gli dà
il diritto di decidere queste cose? Assessore, quello è un contro
Assessorato delle finanze, le stanno sottraendo il suo potere e lo
stanno sottraendo a questo Consiglio; lei deve reagire e avrà il
nostro appoggio! Questi sono i motivi che faranno esprimere al
nostro Capogruppo una "comprensione comprensibile"... però voglio
dire questo: il buon senso c'è, bisogna avere il coraggio, e forse
in certi momenti con grande difficoltà, ma anche con la ricerca di
un'etica e di un rapporto diverso, di fare delle grandi scelte. Le
scelte possono anche essere impopolari, ma certe scelte alla fine,
se fatte con serietà e con etica, pagano sempre, almeno con la
propria coscienza e la propria dignità.
Presidente - La parola al Consigliere Lattanzi.
Lattanzi (CdL) - Finalmente per la prima volta intervengo dopo
un intervento accalorato, quindi potrò fare un po' più il moderato
e riuscirò a farlo perché dopo 2 giorni le cose ce le siamo dette.
Il peccato di tale dibattito è che è rimasto dentro queste mura,
quindi sollecito il Presidente del Consiglio a fare in modo che
questa istituzione trovi l'opportunità di comunicare ai cittadini
quello che ci diciamo qui. Purtroppo quello che ci siamo detti è
stata una bella chiacchierata fra 35 persone, lunga, stancante, ma
tutta chiusa dentro tali quattro mura con pochissime opportunità di
poter uscire e magari non sempre con la corretta informazione. Si è
parlato di un'opposizione che in questi giorni ha fatto
ostruzionismo, credo che anche la maggioranza possa riconoscere che
non vi è stato da parte dell'opposizione un ostruzionismo, vi è
stata la volontà di entrare nei singoli capitoli di spesa e di
"battere" sulle varie e diverse scelte che uno avrebbe potuto o
voluto fare. A nome del nostro movimento, quindi chiedo ai "media"
di creare le condizioni affinché il dibattito politico sulla
finanziaria regionale possa arrivare ai cittadini non con delle
sintesi di 30 righe o dei brevissimi servizi giornalistici, perché
in questo modo non è una democrazia.
Cosa ci siamo detti in questi 2 giorni che i cittadini non
sapranno mai? Si sono confrontate posizioni politiche diverse, qui
vi è una maggioranza stragrande che presenta un suo programma,
quindi "niente di nuovo sotto il sole", che aveva ad inizio
legislatura identificato un percorso, che con il PREFIN lo aveva
confermato e con il bilancio lo consolida. Un percorso che abbiamo
contestato, perché abbiamo più volte esternato la nostra
preoccupazione rispetto a un percorso che siamo convinti non ci
porti nella direzione della crescita di ricchezza e dello sviluppo
di tale comunità. Su queste posizioni si è arroccata la maggioranza
dell'"Union" e dei "Democratici di Sinistra", ma si è anche
aggregata la "Fédération" perché, al di là dell'intervento
accalorato, non ho sentito contestare con un voto contrario le
scelte di questa maggioranza. Una maggioranza che ricordo la
"Fédération" ha votato nel programma e nella fiducia al Governo. Il
Consigliere La Torre chiudeva il suo intervento dicendo: "chi dà il
diritto a "Finaosta" di mantenere nelle sue casse 1.500 miliardi
improduttivi per la Regione?". Glielo dà la maggioranza il diritto,
ma glielo avete dato anche voi, che siete stati in maggioranza fino
a un anno e mezzo fa! Se poi adesso siete fuori perché vi tengono
fuori, questo è un altro ragionamento, ma avete fatto insieme
all'"Union" e ai "Democratici di Sinistra" maggioranza
assoluta...
(interruzione del Consigliere La Torre, fuori
microfono)
... e si vede, infatti avete passato 2 giorni a chiedere di
entrare in maggioranza. Vi hanno già detto "no", rilassatevi!
In questi 2 giorni si sono confrontate sicuramente le varie
impostazioni di bilancio, le varie scelte, ma si sono confrontati
due modi di vedere lo sviluppo di questa comunità. Chi ritiene che
la strada percorsa in questi ultimi 15 anni sia una strada che vada
leggermente modificata, ma sostanzialmente è rimasta quella che
gestiva Dino Viérin e prima di lui le Giunte di Centro Sinistra, è
un bilancio che continua su una strada che è frutto di una forte
convinzione culturale: siamo in una realtà di montagna difficile a
sostenere, abbiamo avuto la capacità-fortuna di avere uno Statuto
che ci dà un riparto fiscale importante, che è tutto accentrato
nelle mani di un potere politico che si erge a difensore di un
valore: quello dello sviluppo economico, pensando di avere le
"ricette" giuste. Oggi questa scelta ideologica, politica, sta
"facendo acqua da tutte le parti", tanto che ho sentito anche in
alcuni interventi di consiglieri di maggioranza lo sgomento
rispetto a tale bilancio, timide voci che nel "bosco" sussurrano:
"bisognerebbe cambiare, ma dovrò ancora una volta votare a favore".
Forse perché non sono ancora fortemente convinti che questa sia la
strada sbagliata, forse sono ancora speranzosi che questa possa
essere una strada culturale percorribile per difendere la nostra
comunità, il suo benessere futuro. Vi è poi l'altro modo di
pensare, il nostro, quello che invece ha evidenziato tutti i limiti
di questa scelta culturale, di tale mancanza di evoluzione
culturale, perché in tempi diversi si possono anche accettare
processi culturali diversi, purtroppo qui i tempi cambiano e il
vostro processo culturale no, o non abbastanza per poter dare una
svolta alle scelte finanziarie ed economiche di questa Regione, per
dare a questa Regione un futuro diverso da quello che voi gli state
prospettando. Perché il futuro che gli state prospettando non è che
lo dobbiamo dipingere noi di "Forza Italia"... è già purtroppo nei
numeri del dramma economico di questa Regione: le aziende chiudono,
la disoccupazione aumenta, il forte peso della gestione
dell'economia da parte della Regione non è processo di sviluppo, ma
è processo incatenante allo sviluppo, ma non avete scelte, perché
il vostro processo culturale non vi permette ancora di pensare a
una Valle d'Aosta diversa, in grado di pensare attraverso le vostre
risorse di creare uno sviluppo reale, uno sviluppo che fa fruttare
quegli straordinari talenti che sono i 9/10, qualcuno ha detto i
14/10 del nostro riparto fiscale... una straordinaria ricchezza
sprecata nei rivoli dell'assistenzialismo. È un principio, lo
capisco; l'Assessore Marguerettaz non è convinto che
l'assistenzialismo paghi, ma è prigioniero di questa macchina,
perché i capitoli li ha costruiti lui.
Noi abbiamo detto quali sono le "ricette". La "ricetta" è una
riduzione della presenza della Regione nel mercato economico, ma è
anche una riduzione degli sprechi e dell'assistenzialismo, è
l'implementazione di un processo culturale e imprenditoriale
virtuoso. Voi in questi giorni avete confermato la vostra scelta,
noi abbiamo riconfermato la nostra visione: questa è la differenza
fra voi e noi, fra una grande maggioranza quasi assoluta, a cui si
avvicinano anche altre persone che ritengono che tale strada non
sia così sbagliata e che solo appena modificabile può funzionare;
noi riteniamo che non è modificabile un poco per farla funzionare,
bisogna rivoluzionarla, pena i nostri figli fra 10 anni non
troveranno lavoro in questa regione. Questa è la nostra visione,
una visione che non ci permette di approvare tale bilancio, non ci
permette di condividere delle scelte che vediamo drammaticamente
sbagliate per creare ricchezza. Tutti siamo rimasti d'accordo su un
principio: dobbiamo creare un "sistema economico Valle d'Aosta",
"creare" non vuol dire continuare, perché anche voi avete capito
che tale sistema economico non può continuare, bisogna creare un
nuovo "sistema economico Valle d'Aosta". Purtroppo quello che ci
proponete è la continuità e noi questa continuità non la possiamo
accettare. Un messaggio a tutti gli uomini di buona volontà che in
questi giorni hanno condiviso la lettura che diamo dell'economia e
alcune proposte che abbiamo fatto per trovare una strada diversa:
dovete avere il coraggio di riconoscere che una strada che si è
percorsa per molti anni è una strada a fondo cieco, dovete avere la
capacità di cambiare quella strada, che siate dell'"Union", della
"Fédération", della "Stella Alpina" o di qualunque partito, ma chi
di voi ha cominciato a percepire che questa è una strada a fondo
cieco, deve avere il coraggio di proporre il cambiamento della
strada, anche se questo può dare fastidio perché dà ragione a chi
da 10 anni dice le stesse cose. Non è una questione di chi ha
ragione e chi ha torto, è in ballo la sopravvivenza del nostro
sistema economico, è in ballo il futuro della nostra popolazione
per cui non è sufficiente avere il coraggio di dire in un
corridoio: "avete ragione, purtroppo siamo partito di maggioranza
assoluta, quindi dobbiamo votare il bilancio". Bisogna avere il
coraggio di riconoscere non che si è sbagliato prima, ma di dire
che questa strada è sbagliata per il futuro e avere il coraggio di
cambiarla. Per questo cambiamento siamo disponibili, per mantenere
un inizio di fallimento assolutamente no!
Presidente - Quanti colleghi pensano ancora di intervenire?
Cinque, possiamo ricominciare alle 15,00.
La seduta è tolta.
---
La séance se termine à 12 heures 59.
