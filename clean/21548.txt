Classificazione
TRASPORTI E VIABILITÀ
Viabilità
Strade di interesse regionale



Oggetto del Consiglio n. 1316 del 12 maggio 2005 - Resoconto
OGGETTO N. 1316/XII - Declassificazione del tratto finale della
S.R. n. 46 della Valtournenche, dalla progressiva km. 26+520 alla
progressiva km. 27+000, ai sensi della legge regionale 10 ottobre
1950, n. 1.
Il Consiglio
Richiamata la lettera, prot. n. 12604/6/7/2 in data 30
settembre 2004, con cui il Comune di Valtournenche formulava la
richiesta di acquisire il tratto terminale della S.R. n. 46 della
Valtournenche, compreso tra la progressiva Km. 26+520 (uscita
paravalanghe di Breuil-Cervinia) e la progressiva Km. 27+000 (fine
strada);
Richiamata la deliberazione del Consiglio comunale n. 43 in
data 23 dicembre 2004 mediante la quale il Comune di Valtournenche
ha manifestato la volontà di acquisire il tratto di strada di cui
sopra;
Richiamata la deliberazione della Giunta regionale n. 4879 in
data 30 dicembre 2004, concernente l'approvazione del bilancio di
gestione per il triennio 2005/2007 con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Ritenuto necessario procedere alla declassificazione del
tratto terminale della S.R. n. 46 della Valtournenche, compreso tra
la progressiva Km. 26+520 (uscita paravalanghe di Breuil-Cervinia)
e la progressiva Km. 27+000 (fine strada) per facilitare la
risoluzione delle problematiche riscontrate nel corso degli anni
nel centro abitato di Breuil-Cervinia;
Vista la legge regionale 10 ottobre 1950, n. 1;
Visto l'articolo 1, comma 1, lettera e) della legge regionale
7 dicembre 1979, n. 66;
Visto il parere favorevole rilasciato dal Direttore della
Viabilità dell'Assessorato Territorio, Ambiente e Opere Pubbliche,
ai sensi del combinato disposto degli articoli 13, comma 1, lettera
e) e 59, comma 2 della legge regionale 23 ottobre 1995, n. 45,
sulla legittimità della presente proposta di deliberazione;
Visto il parere della III Commissione consiliare
permanente;
Delibera
1) di approvare la declassificazione del tratto terminale
della S.R. n. 46 della Valtournenche, compreso tra la progressiva
Km. 26+520 (uscita paravalanghe di Breuil-Cervinia) e la
progressiva Km. 27+000 (fine strada);
2) di disporre, in conseguenza della declassificazione, la
cancellazione nel relativo elenco ai sensi della legge regionale 10
ottobre 1950, n. 1 del tratto terminale della S.R. n. 46 della
Valtournenche, tra la progressiva Km. 26+520 (uscita paravalanghe
di Breuil-Cervinia) e la progressiva Km. 27+000 (fine
strada);
3) di dare atto che l'approvazione definitiva ed ogni effetto
legale delle variazioni all'elenco delle strade regionali avrà
luogo con decreto del Presidente della Giunta regionale da
pubblicarsi nel Bollettino Ufficiale della Regione ai sensi
dell'articolo 3 della legge regionale 10 ottobre 1950, n.
1.
Président - Je rappelle qu'il s'agit d'un acte qui a eu
l'unanimité dans la IIIe Commission; je le soumets au vote:
Conseillers présents et votants: 26
Pour: 26
Le Conseil approuve à l'unanimité.
