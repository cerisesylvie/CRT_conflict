Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3550 del 26 febbraio 1988 - Resoconto
OGGETTO N. 3550/VIII - CELEBRAZIONE DEL 40° ANNIVERSARIO
DELLA PROMULGAZIONE DELLO STATUTO SPECIALE DELLA VALLE
D'AOSTA.
PRESIDENTE
: Signori Consiglieri, sono trascorsi
quarant'anni da quando nella seduta antimeridiana del 30 gennaio
1948 l'Onorevole Lussu dichiarava all'Assemblea Costituente,
illustrando il disegno di legge costituzionale denominato "Statuto
Speciale della Valle d'Aosta" che:
"L'impegno del Governo
assunto
di fronte alla Valle d'Aosta nel 1945 è noto - è
l'impegno del primo Governo dei Comitati di Liberazione Nazionale,
che d'altronde si riallacciava, così come tutta la questione
autonomistica della Valle d'Aosta si riallaccia, agli impegni del
Comitato di Liberazione Nazionale della Valle d'aosta, agli impegni
del Comitato di Liberazione Nazionale del Piemonte, agli impegni
del Comitato
di Liberazione Nazionale dell'Alta Italia, -
così come sono noti tutti gli impegni assunti durante la lotta
della Resistenza.
La piccola Valle d'Aosta - e non aggiungo fiori letterari per
definirla - oltre che della coscienza dell'universalità dei suoi
abitanti si sente forte
per questi impegni".
Con tali parole il relatore del disegno di legge invitava
l'Onorevole De Gasperi, Presidente del Consiglio, a frenare
"nella tumultuosa e sempre impaziente fantasia
costituzionalista"
il collega Onorevole Prof. Mortati e concludeva asserendo:
"Io credo che si debba arrivare ad una buona conclusione:
l'approvazione nella sua sostanza di questa Autonomia, di modo che
si chiuda e non si riapra una pagina".
Vi chiederete perché quarant'anni dopo, evocando la decisione
dei Costituenti di varare il disegno di legge, ho inteso ripescare,
se mi si passa l'espressione, alcuni passaggi significativi
dell'illustrazione fornita da un amico sincero della nostra Valle
quale è stato sotto ogni punto di vista l'Onorevole Emilio
Lussu.
Il motivo va ricercato nella parola "impegno" ripetuta ben sette
volte nel breve volgere di uno stesso periodo e prospettata con un
ritmo, con una cadenza che conoscendo a fondo il terreno delle
animate discussioni del primo Consiglio Valle intorno ai progetti
di Statuto, rispecchiava un preciso sentimento di riconoscenza alla
Valle d'Aosta, martoriata dalle angherie della dittatura, di quei
diritti secolari, per troppo tempo ignorati, disattesi e calpestati
a detrimento della stessa vitalità etnico-linguistica del popolo
valdostano.
Altro concetto pregnante, nell'illustrazione della visione
autonomistica del relatore, riguarda la consapevolezza non
disgiunta dalla speranza di chiudere, di voltare pagina sul
capitolo dell'Autonomia valdostana senza riaprire le tremende
ferite provocate da atteggiamenti promissori non seguiti, poi, dal
mantenimento della parola data.
La schiacciante maggioranza dell'Assemblea Costituente che, a
scrutinio segreto, liberò lo Statuto con 277 voti favorevoli e con
84 voti contrari, dimostra che la fatica del primo "Consiglio
Valle" e dello stesso Onorevole Lussu non fu vana.
In quest'ottica ricordare l'evento storico del raggiungimento di
una tappa così significativa nello sviluppo dell'Ordinamento
legislativo valdostano significa vedere lo Statuto Speciale non già
come una novità inattesa o come un regalo concesso in una
particolare e contingente situazione politica del dopoguerra, ma
tout court come il proseguimento, vorrei dire naturale, delle
importanti anticipazioni stabilite con i Decreti legislativi
luogotenenziali.
Il dibattito sullo Statuto Speciale per la Valle d'Aosta, come
Voi ben sapete, è tuttora aperto sia per quanto riguarda gli
aspetti applicativi, sanzionati, se pure in ritardo, dalle norme di
attuazione e dal trasferimento di competenze statali alla Regione
Valle d'Aosta, sia ancora nel merito per i nodi da risolvere, da
definire e da sciogliere relativi ad alcune conquiste asseverate
nel disegno di legge costituzionale n. 4 del 26 febbraio 1948.
C'est pourquoi, chers amis du Conseil, je souligne que le
tournant positif dans la renaissance de l'Autonomie régionale
constitue et représente un événement tout à fait particulier
marquant l'histoire récente de la communauté valdôtaine.
En effet, au-delà des incontestables progès dus à une nouvelle
manière de faire politique et d'administrer afin d'aborder et
résoudre les problèmes de la population, nous ne pouvons pas
oublier que l'Autonomie est une conquête liée à la Libération pour
restituer au Pays et au Val d'Aoste ces libertés civiles,
religieuses et culturel les pour lesquelles ont donné leur vie tant
de Valdôtains.
Le pacte solennel entre l'Etat italien et le Val d'Aoste, établi
et retenu par Loi Constitutionnelle, n'a pas encore trouvé sa
pleine réalisation même s'il faut reconnaître que le bon chemin a
été entrepris pour donner à l'Autonomie valdôtaine un important
soutien financier arrêté par Loi de l'Etat: la première véritable
réforme des institutions bouleversées par la crise, jaillit des
Autonomies locales de cet esprit régionaliste dont est répandue la
Constitution de la République, de cet idéal souvent désavoué et
affaibli avec toutes les conséquences que ce fait emporte au sujet
des rapports entre les citoyens et le pouvoir public.
Je pense enfin qu'aujourd'hui, en rappelant avec véritable
reconnaissance la Mémoire des morts pour la Liberté et pour
l'Autonomie, nous devons renouveler l'engagement à travailler pour
la défense des droits du Peuple valdôtain justement jaloux de ses
propres prérogatives mais aussi très attentif à une honnête
administration.
Mais je veux ajouter à cette reconnaissance un salut particulier
aux membres du premier Conseil régional car c'est aussi grâce à
leur travail dévoué que la cause régionaliste a pu progresser dans
une période difficile et tourmentée de la vie valdôtaine.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Quelques minutes seulement pour
exprimer une réflexion que m'inspire le quarantième Anniversaire de
l'avènement du Statut spécial, me suggèrent de ne point analyser
l'histoire de notre Région, de notre Communauté, ni de vérifier à
quel point en sont les réalisations mises en oeuvre au cours de ces
quarante années.
Je pense, en effet, qu'une méditation sur ce sujet exige qu'elle
soit approfondie et particulièrement sérieuse. Or, il n'est guère
possible, en quelques instants, de nous livrer à une analyse des
motifs sur lesquels notre Statut est fondé.
Je souhaiterais, par contre, tracer brièvement un schéma
directeur des perspectives que nous pouvons entrevoir pour l'avenir
de notre Région.
Notre petit Pays, avec ses caractéristiques physiques et un
nombre d'habitants restreint doit devenir un modèle de
développement dans tous les secteurs et s'insérer dans une Europe
des Régions forte et responsable. Il doit s'établir à un niveau
qualitatif élevé dans une communauté des peuples comme le sera
l'Europe de demain.
Nos efforts voués à transformer notre Région en une région
pilote, doivent être les efforts de toutes les forces politiques
focalisés sur un élan d'unitarisme capable de tranchir ces fossés,
ces différences qui entravent encore la solution de problèmes
pratiques.
Il est donc indispensable que les forces politiques et sociales
retrouvent cet esprit d'initiative, ce facteur de vie, cette
bouffée de renouveau nécessaires pour faire progresser avec plus de
vigueur la mise en application du Statut spécial.
Nous devons reprendre un travail susceptible d'aboutir à une
autonomie réelle, un travail de recherche d'une autonomie
psychologique des habitants de notre Région. Autonomie
psychologique qui peut être le moteur d'une impulsion générale de
croissance de la population, axée sur la solidité des convictions
et sur la volonté de retrouver la dignité morale et intellectuelle
d'être des Valdôtains.
Cette nouvelle exigence doit être doublée d'une attention
particulière à l'égard de la formation de la personne, une
formation étendue à tous les niveaux, à la portée de toutes les
couches sociales, de tous les travailleurs. Une formation, donc,
qui doit être permanente.
Ces efforts de formation nous devons les développer sur deux
fronts: d'une part pour répondre à l'échelon local aux nouveaux
besoins d'emplois, et d'au tre part pour lacérer et prévenir ce
rideau d'apathie qui peut tomber juste au moment où interviennent
certains résultats économiques.
Il ne suffit pas de juger dans l'absolu - en se basant par
exemple sur le niveau du revenu par personne - pour affirmer que
notre Région est à l'avangarde. Au contraire, c'est là un élément
qui doit nous faire réfléchir sur la nécessité que notre Communauté
réacquière un sentiment trop longtemps négligé, malheureusement: la
solidarité. Car la solidarité entraîne une plus grande justice; la
solidarité est le fait de vouloir créer ensemble une manière
nouvelle d'affronter et de résoudre les problèmes équitablement. Il
est inadmissible, en effet, que des inégalités aussi profondes
séparent encore à l'heure actuelle les différentes couches
sociales.
Dans notre Communauté, si nous voulons viser la qualité de la
vie, si nous voulons devenir un véritable modèle, nous devons en
premier lieu aider la croissance des plus faibles, éviter e
nivellement, l'abaissement du niveau de vie et concourir à une plus
grande justice sociale.
Cela se traduit par un large éventail de possibilités offertes
aux jeunes pour se réaliser, par une aide ponctuelle et concrète
aux classes de la population - je pense notamment aux personnes
âgées - qui méritent le plus notre respect et notre
compréhension.
Le gens éprouvent le besoin d'établir un rapport nouveau, ce qui
exige de leur part une plus grande participation, dans le sens que
tous les citoyens doivent être davantage concernés et
progressivement responsabilisés.
Cette prise de conscience, nous devons l'aider à s'épanouir par
des moyens en mesure d'offrir une formation plus objective et plus
correcte sur tous les problèmes actuellement sur le tapis. Et cette
information doit rayonner pour que tous puissent la recevoir, car
c'est tous ensemble que nous pouvons construire l'avenir de notre
Région, en nous inspirant des bases de notre Statut.
Nous sommes reconnus comme communauté ethnique et linguistique.
Il nous appartient donc de conserver ce respect envers nos
traditions: ce n'est qu'ainsi que nous pourrons maintenir les
conditions de vitalité et d'économie en plein essor qui nous
permettent de pouvoir espérer dans un avenir sérieux et
équilibré.
C'est dans cet esprit que nous devons nous attacher à édifier
une réalité et une société plus juste, et dans ce même esprit nous
pouvons contribuer concrètement à l'avènement d'une paix
durable.
Le concept de paix, en effet, n'est pas le patrimoine des grands
pays, uniquement. Il est engendré par l'effort conjoint de tous es
peuples, même des plus petits en nombre.
L'édification de la paix découle directement de la solidarité,
d'une plus grande sensibilisation et responsabilisation de tous les
citoyens, à tous les échelons institutionnels.
Voilà les objectifs que nous nous efforcerons d'atteindre en vue
d'un avenir de prospérité et de sérénité, avec la dignité des
peuples libres conscients d'avoir bâti eux-même leurs
destinées.
PRESIDENTE
: Ora, come da intese raggiunte, prenderanno la
parola i rappresentanti di tutti i Gruppi presenti in Consiglio
regionale.
Ha chiesto la parola il Consigliere Berti; ne ha facoltà.
BERTI (Art. e Comm. Vald.):
Signor Presidente e colleghi
Consiglieri, la celebrazione del 40° anniversario dello Statuto
autonomo della nostra Regione è un momento particolare e
costituisce una manifestazione solenne che ha sensibilizzato il
Consiglio regionale, sollecitandolo a riunirsi in seduta
straordinaria per ricordare le tappe percorse prima di giungere
all'approvazione dello Statuto speciale, che costituisce la nostra
Carta costituzionale, anche se non è ancora completamente
applicata.
Auspico la piena osservanza, senza discriminazioni, dell'art. 1
della legge 26 febbraio 1948, n. 4, che recita testualmente:
"La Valle d'Aosta è costituita in Regione autonoma fornita di
personalità giuridica, entro l'unità politica della Repubblica
italiana, sulla base dei principi della Costituzione".
Sono convinto che, con l'unità delle varie forze politiche e
sociali, in un prossimo futuro, che io mi auguro non lontano,
riusciremo a sciogliere i nodi rimasti che non ci hanno ancora
permesso la piena applicazione delle nostre potestà legislative in
determinati settori. Grazie.
PRESIDENTE
: Ha chiesto la parola il Consigliere Aloisi;
ne ha facoltà.
ALOISI (M.S.I.):
Signor Presidente e colleghi
Consiglieri, oggi, con questa riunione straordinaria del Consiglio
regionale, si festeggia il quarantesimo anniversario dello Statuto
speciale.
L'art. 1 della legge costituzionale 26 febbraio 1948, n. 4,
Statuto Speciale per la Valle d'Aosta, recita:
"La Valle d'Aosta
è costituita in Regione Autonoma, fornita di personalità giuridica,
entro l'unità politica della Repubblica italiana, una ed
indivisibile, sulla base dei principi della Costituzione".
L'ottica con cui noi guardiamo a questa legge costituzionale
dello Stato è puramente istituzionale, poiché le norme dello
Statuto si limitano a definire il profilo dell'organizzazione
politica ed amministrativa della nostra Regione.
Pur non volendo introdurre nessuna nota di polemica nella
circostanza odierna, ciò non toglie che è nostro preciso dovere
fare un'analisi seria ed obiettiva sulla politica autonomistica che
è stata portata avanti in questi ultimi quarant'anni di autonomia
speciale.
Il Movimento Sociale Italiano è rispettoso delle tradizioni
locali e delle diverse realtà regionali, che, proprio per le loro
diversità, rappresentano la ricchezza spirituale ed il patrimonio
culturale della nazione italiana.
Ma con ciò dobbiamo sottolineare con decisione e determinazione
che non abbiamo mai condiviso forme di autonomia esasperate, avulse
dall'interesse generale dello Stato italiano. Questo è il motivo
per cui chiediamo una parziale revisione dello Statuto in quelle
parti che creano discriminazioni e disparità di trattamento tra
cittadini italiani, quali per esempio la lingua francese,
utilizzata oggi come elemento discriminatorio per l'assegnazione di
posti di lavoro.
Oggi,
purtroppo, sia a livello nazionale che locale,
alcuni movimenti autonomistici non si limitano più alla richiesta
di applicazione integrale dello Statuto, ma tendono ad andare
oltre, ad esasperare l'autonomia. Avvertiamo la netta sensazione -
e possiamo dimostrarlo in qualsiasi momento che essi abbiano,
ormai, imboccato la strada delle rivendicazioni federalistiche, a
volte anche separatistiche, mettendo così in discussione la
sovranità e l'unità stessa della nazione italiana.
Non v'è dubbio che gli autonomisti valdostani hanno simpatia per
gli autonomisti sardi, friulani, sud-tirolesi, per tutti coloro,
insomma, che, all'interno del confine italiano, rivendicano
apertamente qualcosa di più che una semplice autonomia
regionale.
In Trentino-Alto Adige è apertamente separatista la
Sudtiroler-Volkspartei. Più lo Stato concede autonomia e più loro
ghettizzano la pur ragguardevole comunità di lingua italiana.
Separatista è il Partito Sardo d'Azione ed il suo sardismo non
tanto motivato dalla legittima esigenza di difendere i valori
tradizionali, quanto da una vocazione antinazionale, confermata più
volte dal presidente del partito, Colombu.
Rifiuta l'italianità il "Movimento Friuli". Allarmante è il
fenomeno della "Liga Veneta" che fa dell'antimeridionalismo una
bandiera.
In questa sottile strategia, si è inserita anche l'Union
Valdôtaine.
Da una iniziale richiesta di maggiore autonomia si è passati ben
presto, in modo inoppugnabile, alla richiesta di federalismo, ed
alcune frange si prefiggono, addirittura, l'indipendentismo, se non
il separatismo.
Per l'Italia il quadro che emerge è preoccupante. Per noi del
Movimento Sociale Italiano, il regionalismo esasperato, l'autonomia
ed il bilinguismo non sono e non saranno mai un lasciapassare verso
forme o sistemi più o meno intelligenti di separatismo.
In questa solenne ricorrenza chiediamo il rispetto dell'articolo
1 della legge costituzionale del 26 febbraio 1948, laddove dice
che:
"La Valle d'Aosta è costituita in Regione autonoma, entro
l'unità politica della Repubblica italiana, una ed indivisibile,
sulla base dei principi della Costituzione".
Chiediamo l'impegno di tutte le forze politiche per ridare
sostanza di valori al concetto unitario di Patria, nel rispetto
delle diverse realtà regionali.
Chiediamo impegno per bloccare il degrado politico e morale
della nostra Regione.
Abbiamo molte riserve su un sistema autonomistico che consente
ed assorbe con tanta indifferenza intrallazzi, clientelismi vari,
ruberie, cattiva amministrazione.
Ben altri esempi di correttezza amministrativa e di moralità ci
si attende da un sistema autonomistico tanto conclamato e
reclamizzato. Non è certamente questo il modello di autonomia che
dobbiamo seguire, se vogliamo salvarci dal degrado morale e
politico, e se vogliamo salvare l'unità e l'integrità della nazione
italiana.
Oggi, permettetemi di dirlo, ci troviamo di fronte ad uno
scontro frontale fra movimenti autonomistici delle regioni a
Statuto speciale, che rappresentano "l'antinazione", intese come
insieme di forze che mirano a sgretolare l'unità nazionale e la
"tradizione nazionale", identificata nel patrimonio storico e nel
comune destino che, di migliaia di individui, ha fatto un popolo ed
una nazione.
È in nome di questi valori che in questa solenne ricorrenza, a
nome del Movimento Sociale Italiano, dichiaro il nostro impegno a
difesa dei valori culturali e sociali della nostra Regione, entro
l'unità politica della Repubblica italiana, una e indivisibile,
sulla base dei principi della Costituzione, come sancisce
l'articolo 1 della legge Costituzionale n. 4, del 26 febbraio 1948,
che oggi ricordiamo solennemente in quest'aula. Grazie.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Signor Presidente e colleghi Consiglieri,
l'autonomia istituzionale della nostra Regione, parzialmente
sancita dal Decreto legislativo luogotenenziale del 7 settembre
1945 n. 545, "Ordinamento amministrativo della Valle d'Aosta" e
dalla legge costituzionale 26 febbraio 1948 n. 4, "Statuto Speciale
per la Valle d'Aosta", è patrimonio irrinunciabile di Nuova
Sinistra della Valle d'Aosta.
Il significato politico dei quaranta anni dello Statuto e della
presenza istituzionale della nostra Regione autonoma è testimoniato
dal sempre maggior affermarsi del bisogno di trasformare lo Stato
italiano da centralistico a federale.
Le Regioni, vera continuità della storia di questa penisola,
meritano di vedersi attribuire tutti i poteri legislativi,
residuando allo Stato federale le competenze in materia di rapporti
con gli Stati esteri, di difesa militare, di difesa dei diritti
costituzionali e civili, di indirizzo programmatorio nei settori di
interesse nazionale. Identica competenza, primaria alle Regioni,
residuale allo Stato, è da attuarsi nel campo finanziario e
fiscale.
L'autonomie, en fait, doit être beau coup plus qu'on est, en
Vallée d'Aoste, maintenant; et, à plus nette raison, beaucoup plus
qu'au niveau actuel de réalisation du Statut. Mais aucun ne nous
donnera cette autonomie, aucun nous reconnaîtra nos droits, si nous
ne seront capable de réaliser l'autogestion dans la réalité
quotidienne.
Cela veut dire, avant tout, le respect envers tout le monde à
l'intérieur de nôtre communauté, sans distinction de sexe, de race,
de langue, de religion, d'opinions politiques, de conditions
personnelles et sociales.
A questo proposito, Nuova sinistra sottolinea la sua
preoccupazione per le troppe ineguaglianze sociali presenti nella
nostra società. Una Regione che si dice, ed è, ricca, deve avere
maggiore attenzione per le persone che vivono il disagio di
situazioni economiche e sociali precarie, come i disoccupati, i
cassintegrati, i pensionati e gli immigrati.
Ma non solo a livello economico vediamo fenomeni disdicevoli.
Per quanto riguarda il mondo della scuola, adattare i programmi
delle scuole di ogni ordine e grado al dettato statutario è una
importante realizzazione, ma non significa adattare l'educazione
dei nostri figli ad un progetto o ad una ideologia politica.
Altrettanto preoccupati sottolineiamo la sproporzione dei mezzi
economici di competenza regionale rispetto a quelli di competenza
comunale. Non attuare il decentramento finanziario all'interno
della Regione rischia di apparire sempre più una scelta di
controllo politico centralistico e di accentramento
decisionale.
Vi sono anche altri problemi, non certo meno importanti, che non
consentono di avere un giudizio positivo sul nostro livello attuale
di autogestione. Tra questi la tutela della popolazione walser e
della sua cultura:
"D'Gresciuneieraun D'iscemera hein zrast tredo erio spruach
al taga".
La gente di Gressoney ed Issime ha diritto di parlare la propria
lingua tutti i giorni.
Mais autonomie ne veut pas dire l'isolement de notre peuple. Au
contraire, veut dire conscience de notre identité, de notre réalité
construite par une ethnie courageuse qui a habité longtemps cette
terre splendide de la Doire et qui, peuple d'émigrants, a su
accepter les apports humains, culturels et de travail de nombreux
immigrés. Le peuple valdôtain est maintenant la synthèse positive
de ce procès et de plus en plus le sera dans le futur.
Et alors il n'y a pas de limites envers le monde extérieur pour
ce nouveau peuple qui est en train de se construire.
E allora non ci sono limiti verso il mondo esterno per questo
nuovo popolo, né dobbiamo porli rinchiudendo i dibattiti politici,
economici, sociali e culturali, tutti all'interno di un'ottica
regionale, che è tanto piccola quanto sterile.
Una grande scommessa si gioca su questo terreno. Se l'autonomia
speciale della Valle d'Aosta è un punto fermo dello Stato italiano,
se l'idea federale è un progetto in costruzione in Italia ed in
altri Paesi vicini, la nostra specificità nella Comunità europea è
ancora tutta da costruire, tutta da reclamare, tutta ancora da
vedere riconosciuta.
Il 1992 è vicino e tanti sono i settori, non solo economici, in
cui i nostri diritti, riconosciuti con tanta fatica non solo in
Italia, rischiano di essere calpestati nell'immenso orizzonte
europeo. Molto è, come si vede, il lavoro da fare e Nuova Sinistra
della Vale d'Aosta è interamente decisa a dare il proprio
contributo.
Il grande progetto di autonomia, di democrazia, di libertà per
il popolo valdostano, nato 40 anni fa nell'atmosfera nuova e ricca
dell'autonomia, ha bisogno, però, di apporti umani profondamente
differenti da quelli attuali. La classe politica che emerge dalle
elezioni regionali non rappresenta che minimamente le capacità e le
potenzialità degli elettori. Anzi, numerose ombre, anche
giudiziarie, hanno offuscato l'immagine del Consiglio
regionale.
È ora che, rifuggendo le piacevoli tentazioni del privato, le
donne, i giovani, i lavoratori, e persone anziane che custodiscono
grandi esperienze, si avvicinino alla cosa pubblica, mettano il
naso nei fatti dell'Amministrazione regionale, sottraggano la
politica ai professionisti. Occuparsi tutti un poco delle cose
pubbliche è l'unico metodo perché non siano in pochi ad occuparsi,
a loro comodo, delle cose di tutti.
PRESIDENTE
: Ha chiesto la parola il Vice Presidente,
Consigliere De Grandis; ne ha facoltà.
DE GRANDIS (P.R.I.):
Signor Presidente e signori
Consiglieri, io credo che questa occasione non possa e non debba
limitarsi ad una celebrazione del quarantennale del nostro Statuto
di autonomia, anche se si tratta di celebrare quel patto solenne
tra la Regione Valle d'Aosta e lo Stato, sancito da una legge
costituzionale.
Io condivido l'excursus storico che è stato fatto dal Presidente
del Consiglio e, quindi, eviterò di ripeterlo e ritengo, invece,
particolarmente importante sottolineare la necessità che noi, in
questa occasione, dobbiamo riflettere rivolti soprattutto al futuro
della nostra Regione, molto di più di quanto non dobbiamo
preoccuparci del passato, se non come lezione storica, che ha
senz'altro una grande importanza, ma che non deve condizionarci
eccessivamente.
Per guardare al futuro, io ritengo che la prima riflessione da
fare sia relativa a quel concetto di autonomia che la tendenza
neo-centralista dello Stato mira a ridurre ad un concetto di
decentramento, mentre invece autonomia significa autogoverno.
Questa differenza è fondamentale, perché l'autogoverno ha come
corollario la libertà.
Lo sviluppo di un popolo non può che avvenire nella libertà e
nella libertà l'autogoverno è la manifestazione essenziale. È
attraverso questa riaffermazione e attraverso l'impegno che noi
dobbiamo avere, perché la nostra autonomia diventi un effettivo
autogoverno che noi possiamo pensare allo sviluppo ed al futuro
della nostra Regione.
Autonomia non significa certamente separatismo, come qualcuno,
qui, voleva far credere; non significa certamente scardinare
l'unità dello Stato, ma significa porre le condizioni per una forma
statuale di carattere federalistico che è l'unica possibile per
garantire la libertà a ciascun popolo, a ciascuna cultura ed a
ciascun individuo.
Non sembri un fatto estemporaneo che un repubblicano o un
mazziniano, come me, parli di federalismo, quasi che ciò fosse in
contrasto con il pensiero di Mazzini. La storia sta facendo
giustizia di un'interpretazione del pensiero mazziniano quasi che
fosse una forma di centralismo di carattere giacobino, il che
assolutamente non è, perché Mazzini pensava non solo alle autonomie
locali, tanto d'aver preconizzato fin da allora l'autonomia della
Sicilia e della Sardegna, ma perché una lettura anche superficiale
della costituzione della repubblica romana dimostra quale fosse il
pensiero vero di Mazzini, che attribuiva alle municipalità delle
libertà che allora erano definibili solo come rivoluzionarie.
Ecco perché io sono un autonomista ed un federalista convinto,
senza con questo voler tradire alcunché, perché la storia ci
dimostra che il federalismo non ha mai diviso, ma ha sempre e
soltanto unito i popoli ed è una forma di garanzia di pace che non
trova riscontro in altre forme di stato.
Si potrebbe pensare alla nostra vicina Svizzera, dove tre lingue
diverse dicono la stessa ed identica cosa. Io ho sempre sentito gli
svizzeri definirsi orgogliosamente, innanzitutto, come svizzeri, e
solo dopo aggiungere di appartenere all'uno o all'altro cantone.
L'esempio degli Stati Uniti d'America è lì a dimostrare
ulteriormente questa verità. Gli americani dicono di essere
essenzialmente americani e non di essere texani, dell'Arizona o del
Wyoming o dello Utah. Eppure si tratta di cinquanta Stati, ognuno
con una propria legge, con un proprio governo, con una propria
polizia ed economia.
Ecco, allora, che il vero concetto che noi dobbiamo ribaltare,
pensando al futuro, è quello che la libertà delle autonomie locali
non è una concessione dello Stato centrale, ma è una aspirazione
che nasce dai popoli, dalle culture e dalle singole etnie, le quali
si uniscono tra di loro, per poi delegare allo Stato federale
alcuni poteri, e non è quindi il contrario, come purtroppo sta
avvenendo oggi.
Vorrei anche ricordare, a questo proposito, che da Kant a
Proudhon, dalla Convenzione di Filadelfia al Manifesto di Ventotene
ed anche alla Dichiarazione di Chivasso, il concetto di federazione
mondiale, come garanzia di pace universale, è una costante. E come
giustamente il Presidente della Giunta ricordava la solidarietà tra
gli elementi fondamentali della pace, per uno sviluppo ordinato e
pacifico dei popoli, ebbene il federalismo è la grande garanzia
della pace, perché è solo nella pace che noi possiamo garantire lo
sviluppo di ciascun popolo, nella propria cultura, nella propria
lingua e nelle proprie possibilità di espressione, garantendo poi
quell'avvicinamento, quel contatto costante e perenne, quell'unità
di intenti tra paese reale e paese legale, che, invece, non
esistono quando si tratta di accentramenti statali, così come
avviene anche nel nostro Paese, quando si discute del solco
profondo che divide il paese reale dal paese legale. Nelle piccole
autonomie, invece, nel decentramento, nelle unità e nelle
associazioni di uomini, liberi ma uniti dalla stessa lingua e dalla
stessa cultura, questa dicotomia non si verifica.
Io credo che questo sia di fondamentale importanza per tutti,
così come noi guardiamo all'Europa unita come ad uno stato federale
che tanto speriamo di poter realizzare, allo stesso modo dobbiamo
vedere questi concetti anche nelle minori dimensioni, che
costituiscono i prodromi per riuscire poi a realizzare quel
federalismo di carattere universale, che oggi può essere un'utopia,
ma verso il quale noi comunque dobbiamo aspirare. Anche 2000 anni
fa, fu certamente un'utopia l'abolizione dello schiavismo da parte
di Cristo, tant'è che oggi non l'abbiamo ancora abolito del tutto,
basti pensare allo "apartheid", ma questo, comunque, deve essere, a
mio parere, l'impegno costante e quotidiano che noi dobbiamo avere
nell'amministrazione della nostra Regione, se vogliamo proporci
come popolo d'esempio di come si possa realizzare una convivenza
civile, a dimostrazione della realtà dell'autonomia e del
federalismo.
PRESIDENTE
: Ha chiesto la parola il Consigliere Pedrini;
ne ha facoltà.
PEDRINI (P.L.I.):
Signor Presidente e onorevoli
Consiglieri, riconosco che questo non è né il luogo e né il momento
di fare polemiche, ma desidero dare un taglio completamente
diverso, da quello dato sinora, a mio parere molto bene da alcuni e
meno bene da altri.
Io penso che, nel quarantesimo anniversario del nostro Statuto e
della nostra autonomia, possano andare bene anche le parole
auliche, che, però, riempiono la bocca e, a chi ci sente, danno una
sensazione diversa da quella che si dovrebbe mettere a fuoco in una
manifestazione o in una riunione del Consiglio regionale come
quella odierna.
Signor Presidente, sarò brevissimo e non supererò i cinque
minuti che mi sono concessi, ma desidero dare uno sguardo al
passato e finirò con un altro sguardo ancora rivolto al passato,
teso in particolare ad osservare gli inizi dello Statuto speciale,
dell'autonomia ed il mancato rispetto da parte dello Stato di ciò
che è stato sancito dalla Costituzione. È stato un cammino duro e
difficile, prima con il sistema maggioritario e poi con quello
proporzionale.
Bisogna dire che oggi noi ci troviamo in una grande posizione di
forza, rispetto al passato quando, ogni anno, per non dire ogni sei
mesi, quando non addirittura ogni mese, bisognava recarsi a Roma
per pietire quel poco che ci spettava di diritto, ma che si
pretendeva che noi chiedessimo ogni volta. Non sto, ovviamente, ad
elencare la quantità di cose che sono state chieste allora.
La situazione, oggi, è diversa e ritengo che si possa,
finalmente, guardare al futuro con una certa tranquillità d'animo,
anche perché sembra che tutto il Consiglio regionale, superando
vecchie remore che avevano ancorato alcuni cervelli a vecchi
costumi o condizioni, si stia evolvendo, così come ci è stato
possibile accertare in questi ultimi anni, in particolare in alcuni
settori industriali, dove si è potuta esprimere una notevole
apertura mentale, che ha portato ad una valorizzazione del nostro
Statuto e, di conseguenza, della nostra autonomia.
Ci sarebbe molto da dire, ma, dopo venticinque anni ch'io siedo
in questo stesso posto, non posso finire il mio intervento, che ha
voluto esprimere in modo tipicamente liberale come noi viviamo la
nostra autonomia, senza mandare un saluto ed un pensiero agli
uomini che, nel corso della Resistenza, hanno combattuto per questa
autonomia, al nostro martire Chanoux, a tutti coloro che hanno
fatto parte del C.L.N., dei quali io ricordo, in particolare i
liberali Pareyson, Vesan e Aillon, perché meritano di essere
ricordati in questo momento in cui noi celebriamo i 40 anni di vita
del nostro Statuto e della nostra autonomia.
Come ha detto bene il Presidente del Consiglio regionale, Avv.
Gianni Bondaz, ricordiamo anche l'On. Lussu, nel cui ricordo voglio
affiancare i liberali On. Villabruna e Sen. Sanna Randazzo, che
hanno affiancato l'On. Lussu in questa battaglia e che sono venuti
qui ad Aosta ad esprimere il loro vero pensiero sull'autonomia e
sul futuro della nostra Regione.
Questo è il pensiero liberale e questo è ciò che i liberali
pensano sul nostro futuro.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Signor Presidente e colleghi
Consiglieri, la ricorrenza della promulgazione dello Statuto può
essere considerata a 40 anni di distanza non solo e non tanto come
un fatto storico di indubbia valenza e significato, ma anche e
soprattutto un dato di partenza per l'analisi doverosa
dell'esperienza autonomistica.
Mi preoccupa ad esempio il fatto che un recente sondaggio abbia
dimostrato che ben poche persone conoscono le basi dell'ordinamento
giuridico valdostano e plaudo all'iniziativa della Giunta regionale
di voler stampare diecimila esemplari dello Statuto Speciale per
diffonderli tra la popolazione.
Cari colleghi, mi sia permesso di aggiungere che non è
sufficiente distribuire le copie di questa legge fondamentale che
regola il decentramento politico ed amministrativo della Regione,
per ritenere scontata la "conoscenza" dello Statuto: il documento
è, di per sé, importante, ma ritengo che sia necessario spiegarlo
soprattutto ai giovani - fare in modo, cioè, che le porte del
"palazzo" si aprano alla cittadinanza attraverso dibattiti, anche
televisivi, e mediante l'insegnamento nelle scuole dei principi
ispiratori dell'autonomia, partendo, se è il caso, - ed io non ho
dubbi in proposito - dalle fonti del particolarismo valdostano.
Non che manchino le pubblicazioni: dalla ristampa del
"Coutumier", al volume sui dibattiti del primo Consiglio Valle
relativi alle varie bozze di statuto editi dalla Presidenza del
Consiglio, al libretto fatto stampare l'anno scorso, in lingua
francese, a cura della Giunta regionale, e preparato - credo - da
André Zanotto, il materiale è buono e non manca: si tratta solo di
curarne la relativa diffusione su ampia scala e con i metodi che
prima ho indicato, proprio per evitare che preziose iniziative
rimangano negli scaffali dei collezionisti, degli intellettuali o
degli addetti ai lavori.
Perché insisto sulla conoscenza dell'ordinamento valdostano? Per
la ragione che io ritengo ancora attuali i valori che animarono la
non facile nascita di questa legge costituzionale. Dopo anni di
dibattiti e dopo le lotte della Resistenza, che già reclamavano un
diverso modello di gestione ancorato a libertà che erano tutt'altro
che velleitarie ma che si legavano, saldamente, a garanzia di
crescita culturale e civile espresse in un rinnovato rapporto tra
il cittadino e le istituzioni, senza forzature e contro ogni
tentativo di separatismo.
Penso che come avviene per la fresca acqua di montagna - che fa
dimenticare la solita acqua minerale perché non se ne sente nemmeno
il bisogno - così sarebbe per le fonti dell'autonomia che
potrebbero fornire nuovo impulso e nuova vita alla popolazione e
alla stessa classe dirigente, stanche ormai di percorrere certi
sentieri tortuosi che si allontanano dalla retta via.
Ecco allora, cari colleghi, l'invito che rivolgo a noi tutti, in
questa solenne circostanza, è quello di tornare alle fonti
dell'autonomia, agli ideali indicati con saggezza dai costituenti,
ma anche dai membri del 1° Consiglio Valle che desideravano davvero
girare pagina, fare dell'auspicato "cambiamento" l'occasione per
una svolta democratica segnata dal progresso e caratterizzata da un
profondo impegno democratico.
Autonomia significa, in primo luogo, autogoverno e corrisponde
alla nostra capacità di dimostrare con i fatti che la gestione
della cosa pubblica coincide con l'interesse generale della
cittadinanza ed a tale precipuo interesse principio essa è
informata, corrispondendovi in tutti gli aspetti
dell'organizzazione sociale che postulano la soluzione dei problemi
quotidiani - come la casa, la salute, il lavoro, l'istruzione, la
difesa dell'ambiente, i pensionati - in una visione program mata
delle priorità e delle necessità.
Signori Presidenti e colleghi Consiglieri, ritengo che in questo
senso l'esperienza autonomistica sia solo un dato di partenza,
perché, dalla consapevolezza di ciò che si è fatto, è possibile
operare costruttivamente per risolvere i problemi sul tappeto, che
sono certamente tanti, per assicurare un avvenire migliore alle
generazioni future, contro ogni forma di esasperazione e contro
qualsiasi tentativo di separatismo.
Signori Consiglieri, mi pare giusto, in questo momento, parlare
chiaro e ricordare che la conquista dell'autonomia è patrimonio di
tutti i valdostani e "tutti", dico tutti, dobbiamo batterci
affinché il nostro Statuto trovi intera applicazione. È in gioco
una posta importante: la nostra autonomia. Dobbiamo tutti operare,
al di fuori e al di sopra delle opinioni politiche, ma sempre
nell'interesse di tutti, per l'avvenire della Valle d'Aosta e per
un futuro migliore per i nostri figli. Grazie.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Signor Presidente e colleghi
Consiglieri, la nostra autonomia compie quarant'anni. Nel celebrare
questa ricorrenza così densa di significati non si può assumere un
atteggiamento meramente elogiativo, ma è invece opportuno guardare
con occhio critico a questa ormai lunga esperienza, che presenta
senz'altro delle luci, ma che evidenzia anche delle zone d'ombra
sulle quali, per altro, è necessario fare chiarezza. Per compiere
un'operazione del genere si rende indispensabile operare una
riflessione approfondita, con serenità di giudizio ed estremo senso
di responsabilità.
La frenesia di "fare", di conseguire obiettivi a volte effimeri
ci rende troppo spesso distratti e disattenti. Forse è anche
arrivato il momento di fermarci un attimo per ritrovare l'abitudine
alla meditazione che ci consenta di compiere un cammino a ritroso,
alla ricerca delle nostre radici e ciò al fine di ritrovare
l'orgoglio e la gioia di essere valdostani e di poter
contestualmente vivere la nostra "valdostanità" in maniera forse
diversa, riscoprendo quei valori che hanno connotato in maniera
marcata la nostra collettività nel suo divenire lungo i secoli;
valori quali il coraggio, la fierezza, l'ostinatezza, la moralità,
l'amore per la nostra terra, il rispetto per il nostro ambiente
naturale, il senso del dovere e della moderazione.
Noi tutti viviamo in una società che, in linea generale,
possiamo definire del benessere, un benessere che, nella nostra
Regione, non è settoriale ma è ormai diffuso. Questa constatazione
non può che rallegrarci, anche perché, sino a pochi decenni fa, la
vita della nostra comunità era improntata a quella povertà
francescana che è tipica di un certo mondo contadino.
Ora, però, si tratta di coniugare questo progresso con le
"antiche virtù" per sconfiggere i falsi idoli di un consumismo
esasperato e per evitare che si snaturino le peculiarità della
nostra gente. Oggi viviamo, infatti, in un momento di rapida e
spesso tumultuosa trasformazione, che noi, chiamati a pubbliche
responsabilità, dobbiamo guidare con estrema intelligenza e
ponderatezza, anche perché va evitato, ad ogni costo, l'incombente
pericolo che "l'avere" prevalga sull' "essere", con la tragica
conseguenza di veder stravolto il tessuto sociale e culturale di un
popolo che, nella perdita della propria identità, può rischiare di
adorare il "vitello d'oro", e poi considerare come secondari i
principi insostituibili dell'etica e della morale. Questa
eventualità va scongiurata ad ogni costo.
In quest'ottica dobbiamo guardare indietro, per riscoprire
l'essenzialità dell'autonomia e di quei valori che sono propri
della nostra tradizione culturale e storica e che hanno permeato
tutta l'azione di coloro che hanno contribuito, anche a prezzo
della vita, come Emile Chanoux, alla conquista di questo nostro
sistema di autogoverno.
In questa fase di ricerca e di saldatura con i presupposti
originali di questa realtà autonomistica ed in questa occasione
così solenne, come quella odierna, noi socialisti valdostani, per
un atto di doveroso, ma forse tardivo, omaggio, vogliamo ricordare
un personaggio che ha svolto un ruolo di fondamentale importanza
nella vicenda statutaria e cioè l'On. Giulio Bordon, avvocato e
figura nobilissima di socialista integerrimo, che, durante il
periodo fascista, scelse volontariamente la via dell'esilio per non
venir meno al suo credo politico.
Anche se fra delusioni ed incomprensioni egli recitò una parte
di primaria importanza nella fase immediatamente precedente
l'approvazione statutaria e poi in quella più propriamente
costituente, per cui la sua opera di valdostano e di socialista va
non solo rivalutata ma anche tolta da un ingiusto e colpevole
oblio. Il regime autonomistico del quale noi oggi beneficiamo, è,
infatti, anche il frutto dell'azione illuminata di questo illustre
socialista.
Di questo fatto, noi socialisti siamo giustamente fieri ed
orgogliosi, anche perché il riferimento all'uomo ed al compagno
Bordon non è assolutamente casuale. Esso serve, infatti, a noi
socialisti valdostani, ormai alle soglie del duemila, per
riaffermare l'indissolubile legame con un passato che ci ha visti
protagonisti dei momenti più esaltanti della storia di questa
nostra terra.
Come forza politica, a volte, siamo stati accusati di essere
quasi un corpo estraneo rispetto al contesto regionalista. Ebbene,
noi oggi intendiamo ribadire con fermezza quanto la tradizione
socialista sia intimamente legata a quella autonomistica. Non
vogliamo certamente con ciò sottrarci alle responsabilità, come
sottolineavo all'inizio, in riferimento alle occasioni perdute ed
ai traguardi mancati nel corso di questi ultimi quarant'anni. Non
staremo oggi ad enumerarli, ma fanno parte di quelle ombre che
abbiamo il dovere di esaminare con attenzione e, forse, anche con
uno spietato occhio autocritico.
Oggi, in questa circostanza, ci limitiamo solo a richiamare
l'attenzione sull'aspetto piuttosto preoccupante della progressiva
perdita di tensione ideale nei confronti dell'autonomia. Prima di
essere un modo di governare, di legiferare e di operare in
concreto, essere autonomi significa prendere coscienza della
propria cultura, del proprio particolarismo e della propria storia.
In parole povere, significa essere comunque coscienti di essere
valdostani e l'acquisizione di questo "status" può essere per
nascita o per adozione.
Se così è, in ambedue i casi, l'approccio a questa nostra realtà
diventa non solo più facile, ma rappresenta l'elemento centrale di
una coscienza collettiva che fa sorgere la consapevolezza della
diversità e del rispetto dovuto a chi non è omologabile ad
altri.
Ecco che il pericolo insito in una progressiva perdita di
caratterizzazione, dovuto all'importanza sempre più accentuata dei
"mass media" ed in modo particolare della televisione, è reale e
riveste una duplice valenza: una interna ed una esterna alla nostra
comunità. Noi, cioè, siamo uguali agli altri e gli altri ci
considerano uguali a loro. In questo semplice e forse banale
assioma è rinchiuso il germe della dissoluzione e dell'esistenza
stessa di una minoranza.
Et bien, nous devons conjurer de toutes nos forces ce péril car
ce serait la véritable fin du "grand rêve valdôtain".
Entre nous-mêmes, refuser des modèles qui ne nous appartiennent
pas, redécouvrir les valeurs de notre culture, de notre histoire,
de notre conception morale, recouvrer tous les éléments qui
distinguent notre "valdostanisme", tels que la langue française, le
patois, les traditions en les enrichissant de toutes ces nouvelles
acquisitions qui, loin de les dénaturer, peuvent au contraire les
ranimer et les exalter, voilà autant de tâches que nous nous
proposons pour l'avenir.
C'est là un projet ambitieux, certes, mais une collectivité ne
peut se régénérer sans "voir grand", sans ouvrir devant elle des
horizons lumineux, en persistant à s'aplatir dans une sorte de
"train-train" quotidien sans perspective.
Questo traguardo può essere raggiunto solo attraverso un vasto
ed impegnativo programma di profonde riforme strutturali, che
riguardano anche lo stesso assetto del nostro Statuto speciale,
mediante una operazione di svecchiamento da un lato e, dall'altro,
di un più incisivo ancoraggio ai suoi stessi presupposti
ideali.
È con questi intendimenti che noi celebriamo solennemente il
quarantennale dello Statuto speciale, che deve tradursi nella festa
di un piccolo popolo, fiero delle sue luminose tradizioni di
libertà, di democrazia e di autogoverno e abbarbicato tenacemente
ai piedi delle più alte montagne d'Europa. In quell'Europa dei
popoli, in cui noi, socialisti della Valle d'Aosta, vogliamo
proiettare il nostro futuro. Grazie.
PRESIDENTE
: Ha chiesto la parola il Consigliere
Maquignaz; ne ha facoltà.
MAQUIGNAZ (A.D.P.):
Monsieur le Président, Monsieur le
Sénateur, Monsieur le Député, Messieurs les Conseillers.
Le Statut Spécial sanctionné le 26 février 1948, dont nous
célébrons aujourd'hui le 40e anniversaire, couronnait la longue
lutte des valdôtains pour obtenir les droits à l'autonomie et la
reconnaissance, de la part de l'Italie, de son particularisme
ethnique et linguistique.
Je pense donc que notre premier devoir ici, aujourd'hui, est
d'évoquer les pères de cette autonomie, le souvenir de ceux qui ont
donné leur vie pour cette noble cause: avant tout Emile Chanoux,
avec lui les martyrs de la Résistance, de la Liberté. Nous devons
rappeler ensuite les personnages qui ont gardé la flamme de la
patrie valdôtaine pendant es vingt ans de dictature fasciste,
l'abbé Joseph Marie Trèves qui fut le fondateur, avec Chanoux, de
la "Jeune Vallée d'Aoste", le docteur Alliod, du Groupe d'Action
régionaliste et toute une génération de jeunes intellectuels qui se
forgèrent dans la clandestinité pour être prêts au moment du
Rachat. On dit souvent que l'autonomie nous a été promise et
ensuite octroyée dans des moments difficiles pour l'Italie car en
Vallée d'Aoste soufflait le vent du séparatisme. Cela n'est vrai
qu'en partie: d'un côté les uns demandaient davantage, agitaient le
drapeau de l'autodétermination parce qu'ils savaient que cela était
indispensable pour obtenir quelque chose de concret.
D'autres bons patriotes valdôtains ne misèrent pas sur
l'autonomie en tant que moindre mal; ils voulurent l'autonomie
parce qu'ils avaient conscience que c'était la solution la
meilleure pour l'épanouissement de la communauté ethnique et
linguistique valdôtaine, dans le cadre du nouvel Etat italien issu
de la Résistance.
Nous devons donc témoigner notre reconnaissance à tous les
patriotes qui ont travaillé sur des versants politiques différents
et parfois opposés, pour que l'autonomie, dont le Statut Spécial
est l'aboutissement, s'inscrive dans les faits. Ils avaient tous un
idéal commun; leur nom est inscrit dans notre histoire: Aimé
Berthet, Lino Binel, César Bionaz, Jules Bordon, Joseph Bréan, Paul
Alphonse Farinet, Séverin Caveri, Frédéric Chabod, Albert Deffeyes,
Maxime Durand, Claude Manganoni, César Ollietti (Mézard), Ernest
Page, Alexandre Passerin D'Entrèves, César Perron, dit "Tito",
Auguste Petigat, Seconde Stévenin e Maria Ida Viglino.
C'est sûrement pas des oublis et je regrette de ne pouvoir citer
tous ceux qui, plus discrètement, mais avec autant de mérite, ont
travaillé pour la bonne cause. Et je glisse sur les vivants pour ne
pas faire tort à leur modestie.
Vorrei terminare il mio intervento riaffermando che lo Statuto
speciale, che il 26 febbraio 1948 sancì l'autonomia della Valle
d'Aosta, è un bene che intendiamo difendere nella sua integrità,
contro qualunque attacco, aperto o subdolo, da qualunque parte esso
provenga. Questo Statuto speciale, che è un nostro diritto
sacrosanto e la cui portata è ben inferiore a quella auspicata da
coloro che lottarono per ottenerlo, è ancora in molti suoi punti
disatteso.
Noi ci impegniamo solennemente a lottare per la piena
applicazione dello Statuto speciale della nostra Regione e
chiediamo con fermezza che lo Stato italiano, proprio in questi
momenti in cui si parla di riforme istituzionali, mantenga fede
alla parola data dai costituenti. Noi riteniamo, infatti, che
l'autonomia non debba essere solamente una dichiarazione di
principi, ma debba essere uno strumento indispensabile per la
realizzazione di tutte le potenzialità delle persone che abitano
nella nostra terra. Vogliamo, quindi, un'autonomia fondata sulla
democrazia, sulla giustizia, sul rispetto e sulla solidarietà.
Vogliamo un'autonomia fondata sulla tolleranza, su quella
tolleranza che ha sempre contraddistinto il nostro popolo, che ha
sempre saputo opporsi, con forza, nel momento in cui venivano
minacciati i valori fondamentali della persona umana.
L'autonomia, quindi, deve servire a migliorare noi stessi e gli
altri, e deve servire, soprattutto, a farci capire che non esiste
felicità quando qualcuno soffre. Questa concezione è stata
riaffermata con forza da Papa Giovanni Paolo II nella recente
enciclica "Sollecitudo rei socialis", dove ha condannato senza
mezzi termini tutte le forme di oppressione del capitalismo e del
marxismo.
Ebbene, a questi ideali di portata rivoluzionaria dobbiamo far
riferimento nell'interpretazione dei valori dell'autonomia. Ritengo
di poter inserire in questo discorso la scelta regionalistica e
autonomistica degli Autonomisti Democratici e Progressisti. Tale
scelta nasce dalla convinzione che i valori di fondo della nostra
comunità, la serietà, l'onestà, la tolleranza, l'amore per la
famiglia, l'attaccamento alla terra, il senso della fede, della
democrazia e della libertà, trovino nella nostra regione il terreno
fertile per vivere e per crescere.
Amici Consiglieri, permettetemi, infine, dopo aver trascorso i
quarantadue anni della mia vita nell'autonomia, di ringraziare mio
padre che mi ha fatto nascere in questa terra meravigliosa, custode
di valori antichi e primitivi e dove si trovano le radici della
libertà che legano il nostro popolo a tutti coloro che sono vissuti
e che vivono per la libertà.
PRESIDENTE
: Ha chiesto la parola il Vice Presidente,
Consigliere Dolchi; ne ha facoltà.
DOLCHI (P.C.I.):
Nell'estate del 1987, a Trois Villes,
nel corso della celebrazione della ricorrenza del combattimento e
della distruzione, il sacerdote durante la messa disse:
"Meminisse iuvabit".
Ebbene sì, a quanti si interrogano
sulla validità di commemorazioni quarantennali, od annuali
manifestazioni - perché previste da una legge regionale - noi
rispondiamo - ed io ho il compito di dirlo a nome del Gruppo
Comunista - sì:
"meminisse iuvabit".
È giusto, è d'uopo, è opportuno ricordare. E quando ricordiamo -
come oggi - il quarantesimo anniversario della promulgazione dello
Statuto non possiamo - come è già stato anche fatto - non rendere
omaggio ai precedenti: agli uomini, alle donne, alle lotte che
costituirono la Resistenza: dalla Jeune Vallée d'Aoste, alla lotta
armata, dalla Liberazione alla Costituente.
Ricordare quindi il periodo di gestazione, ma anche i 40
anni trascorsi dal 1948
per fare il punto, per
valutare ciò che si è fatto e per guardare a quello che si può e si
deve ancora fare:
Noi Comunisti ci sentiamo di affermare - senza falsa modestia -
che abbiamo fatto la nostra parte e che i risultati maggiormente
positivi si sono avuti e si hanno quando l'azione veniva e viene
portata avanti in modo unitario e con l'appoggio popolare.
Ciò vuol dire ricordare le grandi mobilitazioni del popolo
valdostano ma anche dei lavoratori che, venuti in Valle d'Aosta, si
sentivano coinvolti nella lotta per l'Autonomia; per questa forma
di autogoverno che rappresentava una esaltante forma di democrazia
più diretta nel momento in cui, nel 1946
,
nasceva - con il
dettato costituzionale - la Repubblica delle autonomie.
Nasceva, sulla carta, questa Repubblica e ci volevano oltre 22
anni perché - solo nel 1970
-
alle 4 e poi 5 regioni a
Statuto speciale si potessero affiancare quelle altre dette a
Statuto ordinario.
Ma anche per l'attuazione di questo diritto-dovere
costituzionale fu necessaria una vasta mobilitazione delle forze
autonomistiche presenti in tutti i Partiti.
Ed è in questa situazione nazionale con forte presenza di forze
contrarie alle autonomie che dobbiamo collocare i 40 anni di vita
dello Statuto speciale, invecchiato senza aver avuto completa
attuazione; dobbiamo collocare la storia politica della Valle
d'Aosta che ha vissuto profonde trasformazioni di carattere sociale
ed economico.
Questo stesso Consiglio regionale ha conosciuto governi
costituiti da forze politiche che si sono alternate nell'esecutivo
ed all'opposizione e non sono mancati - dobbiamo sottolinearlo -
momenti di esaltante autonomismo e momenti di pausa nell'azione
regionalista che avrebbe potuto essere a volte più incisiva.
Ma qual è il quadro attuale?
Chi crede veramente, come noi crediamo, nel sistema delle
regioni, deve porsi l'obiettivo di un suo rilancio, serio e
concreto, e quindi avanziamo proposte nel momento in cui si
discutono riforme istituzionali.
Lo abbiamo già detto - e lo ripetiamo oggi - ci sembra giunto il
momento di proporre la revisione dello Statuto speciale che porti
ad un diverso rapporto tra Regione e Stato. Si tratta di un nuovo
rapporto che veda riconosciute alla Regione Valle d'Aosta
competenze e responsabilità piene in tutti i settori della vita
economica e sociale ridefinendo con precisione i compiti che
rimangono dello Stato sul territorio regionale. D'altra parte su
questa soluzione si era pronunciato il I° Consiglio regionale, il
Consiglio della Valle, nella ormai famosa bozza di prestatuto.
Inoltre nella riforma istituzionale riteniamo che non possa
essere ignorata - in un nuovo sistema elettorale - la presenza
della comunità valdostana sia a livello nazionale che europeo.
Ed infine, se si dovesse mantenere il sistema bicamerale, la
Repubblica delle autonomie dovrebbe identificare in una Camera
delle Regioni il momento legislativo interessante queste realtà
regionali.
Ho detto molto rapidamente alcuni punti qualificanti poiché
riteniamo - anche in vista della scadenza del 1992 quando un passo,
forse decisivo, dovrà essere compiuto per l'unità europea - che la
nuova legislatura regionale potrà definirsi nuovamente costituente
e ad essa si farà riferimento per andare avanti, se si vorrà andare
avanti.
E si andrà avanti si on n'oubliera pas la culture valdôtaine,
son histoire, ses langues, ses droits à une vraie autogestion, ses
idéaux autonomistes qui sont un patrimoine commun à tous les
habitants de cette Vallée. Et le trésor - qui est le bilinguisme
doit nous être cher; nous devons le défendre et mieux l'utiliser;
nous devons rechercher sans cesse une vraie éducation en deux
langues. Education et non seulement enseignements des langues.
C'est pour cela que nous saluons comme un pas important le fait que
les matières scolaires doivent dans le futur être enseignées dans
les deux langues.
Chers collègues, voilà nos remarques et nos positions
sincèrement autonomistes dans l'espoir de pouvoir, encore, donner
notre contribution pour le développement de la Région Valdôtaine
autonome et un meilleur niveau de vie de son peuple.
Merci pour votre attention.
PRESIDENTE
: Ha chiesto la parola il Consigliere Ricco; ne
ha facoltà.
RICCO (D.C.):
Signor Presidente del Consiglio, signor
Presidente della Giunta regionale e cari colleghi questa
celebrazione del quarantesimo anniversario dello Statuto speciale
del 26 febbraio 1948 sarebbe solo un rituale, ancorché suggestivo
per la sua solennità, se noi non approfittassimo dell'occasione per
una rimeditazione sull'essenza e sui contenuti dell'Autonomia.
Lo dobbiamo dare per verificare se siamo sulla giusta rotta e
per trarne incitamento a continuare il cammino con nuova lena verso
nuovi traguardi, con il riferimento preciso del bene della comunità
valdostana.
E allora permettetemi di risalire, per così dire, alle "fonti"
dell'Autonomia, al pensiero di Coloro che l'Autonomia la
concepirono e lottarono per la sua conquista, spendendo fatica,
dolore, sangue e persino la vita, come nel caso dei Martiri, di cui
Emile Chanoux è l'alfiere.
Così l'abbé Trèves indicava a un amico lontano, nel 1926, gli
obiettivi del la "Jeune Vallée d'Aoste":
"Redonner à la Vallée
d'Aoste une vie valdôtaine, par la conservation de la langue
française, par le développement de la culture valdôtaine, par
l'organisation même de notre économie valdôtaine sur des bases
adaptées aux besoins multiples de notre peuple et coordonnées aux
besoins de la grande vie nationale".
E aggiungeva, l'indomabile abbé Trèves, di fronte agli
scoraggiati e ai rassegnati:
"Mais un peuple n'est vaincu que
lorsque il se déclare tel.
Du temps qu'il y a une poignée de
défenseurs résolus, du temps qu'il a en lui un âme vivante, il ne
peut mourir. Il peut même renaître plus fort et plus fier que
jamais".
Scriveva Emile Chanoux in "Federalismo e Autonomie":
"Tutti i
popoli hanno diritto alla vita, i piccoli come i grandi. Tutti i
popoli hanno diritto di conservare i propri caratteri, la propria
personalità etnica e storica, a qualsiasi complesso politico
appartengano. Come l'uomo persona ha diritto a vedere salvaguardata
la propria personalità, così le collettività umane devono poter
sussistere serbando intatte le caratteristiche della loro
personalità. È una legge di giustizia".
Federico Chabod, grande storico e ancora più grande maestro di
vita, sin dall'estate del 1944 indicava, con vasti orizzonti, la
via da seguire: "
Lo
schema sommario di autonomia
amministrativa che ho
tracciato, è quello che io vorrei
vedere applicato in ogni regione d'Italia.... L'autonomia
amministrativo-culturale delineata io la chiederei non soltanto per
la Valle d'Aosta, ma per tutte le regioni alloglotte di frontiera,
le quali, anche se italianissime di storia, hanno tuttavia una
tradizione spirituale e culturale, e quindi, una fisionomia morale
diversa da quella delle contigue popolazioni di pianura... Sembra a
me che sarebbe bello e nobile da parte della nuova Italia iniziare,
per prima in Europa, una politica di larga libertà nelle zone di
frontiera, in quelle zone cioè dove i vecchi nazionalismi europei
avevano fatto sentire più duramente il loro peso, facendo così di
quelle strisce estreme dei territori statali degli inevitabili
punti di attrito, dei fatali focolai d'irredentismi, pretesto e
motivo poi facile per la guerra e le avventure nazionalistiche. Noi
dobbiamo farne invece degli anelli di collegamento tra una nazione
e l'altra, dei ponti di passaggio su cui s'incontrino gli uomini
dei vari paesi e imparino a smussare gli angoli, a lasciar cadere
le diffidenze, a deporre la boria delle nazioni... Non chiedo
nessun privilegio speciale per la terra in cui sono nato; chiedo
solo quel che vorrei fosse dato a tutte le popolazioni di
frontiera, in Italia e fuori d'Italia".
Scriveva Joseph Bréan su "Le Pays d'Aoste" il 10 novembre 1947,
proprio quando più viva era l'attesa per lo Statuto Speciale:
"Il faut que cette autonomie soit viable; et pour qu'elle puisse
vivre, il faut qu'on reconnaisse nos droits, notamment nos droits
linguistiques, économiques et sociaux. C'est ce que nous espérons
voir faire, à l'occasion de la discussion de nos Statuts, à la
Constituante. Il faut aussi que les Valdôtains soient conscients de
leur devoir de progresser. Nous avons la conviction que la Vallée
d'Aoste progressera si les Valdôtains, tout en défendant
énergiquement leurs droits temporels, sauront aussi être fidèles
aux éléments spirituels qui ont donné naissance à notre peuple et
qui l'on façonné au cours des âges".
Signori Presidenti e cari Colleghi, nel momento del ricordo,
ciascuno pensa più intensamente ai suoi cari. E allora permettete
che la Democrazia Cristiana, rendendo doveroso omaggio a tutti i
Valdostani di tutte le tendenze e ideologie che lottarono, che si
prodigarono, che si sacrificarono - e qualcuno sino all'estremo
sacrificio -, per la Libertà, per l'Autonomia, perché insomma noi
potessimo trovarci oggi qui a celebrare questo anniversario, dopo
quarant'anni, ricordi, tramite mio, in primo luogo chi, a Roma,
seppe capire e appoggiare le nostre ragioni: Alcide De Gasperi. E
per il pensiero e l'azione svolti qui ad Aosta, noi ricordiamo con
particolare commozione gli uomini di estrazione cattolica, che non
sono più qui con noi, per celebrare questo giorno di festa: Emile
Chanoux e l'abbé Trèves, mons. Stévenin e il canonico Bréan, il
senatore Ernest Page e l'onorevole Paolo Alfonso Farinet, il
professor Aimé Berthet e l'avvocato Cesare Bionaz. A loro va il
nostro devoto e commosso omaggio, come ai tanti patrioti rimasti
nell'ombra.
Chers amis, nous savons tous que la langue française est le
fondement de notre autonomie, un pilier sans lequel la maison
valdôtaine s'écroulerait inésorablement. Et alors permettez-moi, en
tant qu'originaire d'une autre région, non seulement de vous dire
en français, votre langue maternelle, ma joie d'avoir pu venir,
désormais depuis beaucoup d'années, vivre parmi vous, au milieu de
ces montagnes merveilleuses, dans cette vallée enchanteresse.
Permettez-moi de vous dire que, s'il est vrai - comme le dit le
proverbe -, qu'à tout coeur bien né sa patrie est chère, ceux qui
n'ont pas eu la chance de naître dans ce beau pays d'Aoste, peuvent
être eux aussi de bons valdôtains par le coeur. Je vous en donne le
témoignage au nom de tous ceux qui, nés ailleurs, sont venus ici
vivre et travailler. La Vallée d'Aoste, un amour que nous
partageons tous.
Merci.
PRESIDENTE
: Ha chiesto la parola il Consigliere Stévenin;
ne ha facoltà.
STEVENIN (U.V.):
Monsieur le Président, chers Collègues,
lors de la célébration du 40ème Anniversaire du Statut spécial, je
me dois de vous rappeler que ce document, fondamental pour notre
autonomie, plonge ses racines dans un passé millénaire imbibé de
volonté de "self-government", de conscience de particularisme et
d'esprit autonomiste, éléments constants dans toute l'histoire du
Val d'Aoste, à partir des Salasses, de la Charte des Franchises et
du Conseil des Commis.
Un Statut qui reprend les principes fondamentaux d'une autonomie
retracée par la déclaration de Chivasso, mais qui, comme il
convient de le rappeler, est encore assez loin du projet de Statut
approuvé en 1947 par le Conseil régional, expression de la pensée
autonomiste du peuple valdôtain et ignoré par l'Assemblée
constituante.
Ces quarante dernières années nous ont permis de constater non
seulement les limites du Statut et de ses formulations imparfaites,
mais aussi l'attitude de prévarication et de méfiance du
Gouvernement Central à l'égard de notre autonomie, garantie par la
Constitution, une attitude qui souvent a réduit les contenus,
limité l'application et comprimé les compétences de notre Assemblée
en prétextant des prétendues réformes économiques et sociales.
Un Statut spécial donc, qui quarante ans après sa constitution
est bien loin d'être complètement réalisé.
Mais ces quarante années d'autonomie régionale qu'ont-elles
représenté pour le Val d'Aoste?
Le député Lussu - et là, je voudrais rappeler que s'il est vrai
que notre Statut est très peu connu parmi la population et le
Gouvernement a bien fait d'en faire faire des copies; je veux
rappeler aussi l'exigence de faire connaître le débat lors de la
Constituante, pour éviter que certaines choses puissent être dites
telles qu'elles l'ont été dans la réunion actuelle, l'important
étant de faire connaître exactement ce qui s'est passé à l'occasion
de ce débat - en exhortant à l'Assemblée Constituante l'approbation
du Statut spécial, affirmait la nécessité d'offrir au Val d'Aoste
la possibilité de créer une organisation juridique simple et civile
afin de réduire l'immense écart qui, à l'époque, la séparait des
autres régions limitrophes au-delà des Alpes. Or, si cet écart a
été de nos jours réduit et si dans les classements européens le Val
d'Aoste figure aux premières places des régions au niveau de vie le
plus élevé, ceci est le fruit d'une autonomie qui, bien
qu'imparfaite, a offert à notre communauté le "self-governement",
et la possibilité de rédiger ses propres lois d'après ses
nécessités et ses exigences.
Il est vrai que tous les efforts de ces dernières années ont été
orientés vers la réduction de cet immense écart, en essayant de
garantir à la communauté valdôtaine toutes les conditions de
bien-être possibles, peut-être un effort encore plus important
devrait être envisagé pour la défense des institutions autonomistes
contre la politique centralisatrice de l'Etat.
La célébration d'aujourd'hui représente l'occasion pour un
moment de réflexion sur les résultats obtenus et sur les
expectatives irréalisées; elle peut solliciter une nouvelle prise
de conscience des valeurs autonomistes, un approfondissement des
contenus du Statut spécial afin de nous amener à la réalisation de
ses parties inappliquées, pour faire, en somme, ce qui n'a pas
encore été fait.
En quelques mots, il s'agit de l'occasion de ramener l'attention
de la communauté valdôtaine tout entière à l'idée d'autonomie, qui
est la base du notre Statut spécial, en tant que participation
directe et responsable à la réalisation d'un projet politique
dépassant les confins du Val d'Aoste pour atteindre ceux de
l'Europe.
De grands engagements attendent notre Région en vue du procédé
d'unification économique qui sera réalisé en 1992 et qui
constituera le point de départ pour une confrontation encore plus
directe avec les autres réalités européennes.
Il s'agit d'une date et d'une échéant ce qui ne doivent pas
prendre au dépourvu le Val d'Aoste. L'autonomie valdôtaine, ainsi
qu'il a été démontré au cours de ces quarante dernières années,
peut et doit devenir l'instrument irremplaçable du progrès et de
l'essor de notre Région.
Enfin, il ne faut pas baisser notre cote d'alerte vis à vis d'un
Etat qui trop souvent oublie d'être constitué de régions. De plus,
il faut réaffirmer la nécessité de faire en sorte que toutes les
Régions se sentent concernées de manière directe pour la
réalisation de la réforme des institutions. A ce propos je veux
rappeler ici la propositions de l'U.V. lors de son 2ème Congrès
national: transformation de l'Etat italien en un état Fédéral. Il
est donc nécessaire de trouver les moyens permettant à notre Région
de compter davantage, même au niveau étatique, forte d'une
tradition autonomiste reconnue aussi par un Statut spécial qui est
peut-être trop peu connu et non entièrement utilisé par nous, les
Valdôtains.
Et n'oublions pas que nos "raison d'être", que les raisons
d'être de notre autonomie, reposent sur nos caractéristiques
ethniques et linguistiques.
L'affirmation et l'épanouissement de ces caractéristiques, notre
appartenance à la culture francophone, constituent le fondement
solide de notre autonomie.
Et une politique autonomiste sérieuse doit passer nécessairement
à travers la relance de la langue française en Vallée d'Aoste pour
rendre à notre langue la place qui lui convient et qui est prévue
par les statuts mêmes.
Si nous savons revaloriser convenablement la langue française,
notre autonomie non seulement aura des bases plus solides mais elle
aura aussi de grandes possibilités d'épanouissement.
Que cet anniversaire soit donc l'occasion pour un pacte
autonomiste solide, entre toutes les forces politiques de ce
Conseil, intéressées à la relance véritable et concrète de notre
langue.
Voilà le souhait que je formule ici, au nom de l'Union
Valdôtaine.
PRESIDENTE
: Signori Consiglieri, a questo punto termina
la seduta straordinaria per la celebrazione del quarantesimo
anniversario della promulgazione dello Statuto della Valle d'Aosta.
Il Consiglio sarà convocato a domicilio.
La seduta è tolta
L'adunanza termina alle ore 18,40
