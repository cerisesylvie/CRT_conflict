Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.



Oggetto del Consiglio n. 1156 del 22 aprile 2015 - Resoconto
OGGETTO N. 1156/XIV - Interrogazione: "Interventi per la
risoluzione di problemi strutturali presso l'ambulatorio di via
Guido Rey ad Aosta".
Presidente
- La parola all'Assessore Fosson.
Fosson (UV)
- Sì, grazie.
Buongiorno a tutti. Faccio solo una premessa: i costi della
ristrutturazione del poliambulatorio non sono quelli riportati nel
testo dell'interrogazione, ma cifra corretta ammonta a 1.880.000
euro. Un'altra premessa se mi permette, solo per capirci: qui si
parla di
"cedimenti strutturali e funzionali"
. Beh,
"strutturali"
quando ho visto l'interrogazione, mi ha
preoccupato, nel senso che
"cedimenti strutturali"
per come
li interpretiamo i tecnici ed io indicano, ad esempio, delle
colonne portanti che si sono mosse, e quindi dei gravi problemi di
sicurezza. Non so che informazioni hanno avuto i proponenti, ma
l'ufficio tecnico dell'Azienda è molto lapidario in questo: non
esistono, né si sono manifestati problemi di carattere strutturale,
perché se questi ci fossero, dovremmo fare sicuramente degli
interventi consistenti.
Per quanto riguarda i problemi funzionali, qui si fa menzione
delle ventole, nei servizi igienici per le quali ci sono stati solo
dei problemi di attivazione. In questo momento i servizi igienici
sono dotati di impianto di aerazione regolarmente funzionante. Per
quanto riguarda le porte, in effetti ci sono stati dei problemi con
i coprofila, ma la ditta appaltatrice, in data 15 aprile, ha
provveduto ad eseguire, chiaramente in garanzia, tutti i lavori,
quindi adesso è funzionante.
Per quello che mi era stato chiesto l'altra volta, del problema
strutturale della rampa d'accesso per i disabili, come ho detto in
aula, l'USL ha previsto un nuovo progetto e sarà sottoposto quanto
prima al Comune.
Presidente
- La parola alla collega Fontana.
Fontana (PD-SIN.VDA)
- Grazie Presidente.
Non sarà la cifra di 3 milioni come ho scritto...avevo avuto
l'informazione, non ho avuto il tempo di chiedere le informazioni
precise, comunque 2 milioni di euro non sono nemmeno
noccioline...quello che è stato speso per quella struttura! Mi è
stato riferito che le ventole non funzionano...
(interruzione dell'Assessore Fosson, fuori microfono)
...va bene, sarà stata sbagliata la parola, comunque ci sono
delle cose che non vanno. Le porte...la ditta è dovuta intervenire
perché effettivamente - l'ha ammesso anche lei - questi problemi ci
sono, per le ventole sembra che non hanno considerato che la
centralina non è sufficiente per farle funzionare, perché non
funzionano. La mia è stata anche una provocazione, perché io penso
una cosa: noi spendiamo tantissimi soldi per ristrutturare questi
locali, quando sono ristrutturati...al di là del lavoro che è stato
fatto all'interno - è stato fatto un ottimo lavoro ed è venuto
veramente un bel lavoro -, però io mi chiedo: con tutte le risorse
che noi spendiamo ci ritroviamo una struttura dove manca la rampa
per i disabili - il collega Bertin l'ha fatto presente tante volte,
c'è stata data la giustificazione:
"c'è l'ascensore, non si
può"
-, adesso dobbiamo spendere altri soldi, sembra che ci sia
la volontà di farla...allora, io l'ho capito, ma io mi chiedo
perché, quando si fanno questi progetti, all'inizio non si pensa a
tutto...senza dover sempre intervenire... La stessa cosa è successa
al Casinò: quando siamo andati a vedere i lavori che sono stati
fatti, le piastrelle si muovevano, siamo andati con una
delegazione...queste non sono cose che ci inventiamo noi,
effettivamente tutte le volte bisogna metterci mano.
Una volta fatta l'interrogazione so che sono intervenuti e
stanno mettendo a posto anche le porte, è assurdo in una struttura
appena ristrutturata, con tutti i soldi che noi abbiamo speso, che
si deve sempre intervenire per vedere che...è vero, è solo una
porta, però è assurdo! Due milioni di euro sono tanti, cioè io con
questo non do la colpa a lei, Assessore, ci mancherebbe altro! Io
dico solo che chi fa i lavori si deve prendere la responsabilità
prima di consegnare un lavoro che le cose funzionino. Sono soldi
pubblici, io non accuso nessuno, non sto dicendo...ci mancherebbe
altro, io l'ho fatto presente a lei, perché è lei l'Assessore che
si occupa di questo, però veramente chiedo che si faccia attenzione
quando si ristruttura, che si mettono soldi, e non sono pochissimi,
perché 2 milioni di euro non sono pochi...non devono succedere
queste cose! Bisogna poi dare merito che è stata ristrutturata
molto bene, che è stato fatto un buon lavoro, però ci sono delle
piccole cose che non vanno bene e che non devono succedere, occorre
fare più attenzione. Grazie.
Presidente
- Grazie collega. Punto 6 all'ordine del
giorno.
