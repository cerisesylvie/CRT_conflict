Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2145 del 8 maggio 1991 - Resoconto
OGGETTO N. 2145/IX - Disegno di legge: "Modifiche della legge
regionale 6 luglio 1984, n. 30, recante interventi regionali in
materia di agricoltura, già modificata dalla legge regionale 12
dicembre 1986, n. 62".
Presidente:
Il Consigliere relatore Chenuil ha chiesto la
parola per illustrare il disegno di legge n. 261, iscritto al punto
29 dell'ordine del giorno; ne ha facoltà.
Chenuil (PCI-PDS):
Prima di iniziare la mia relazione,
chiederei al Presidente di far distribuire l'ultimo testo del
disegno di legge n. 261, quello predisposto dalla III Commissione
consiliare.
Questa legge modifica ulteriormente la legge n. 30 del 1984, già
in parte modificata dalla legge n. 62 del 1986, tenendo però conto
delle nuove esigenze ed evoluzioni del settore agricolo in questi
ultimi tempi e nello stesso tempo apporta le modifiche, rese
necessarie dai mutamenti della normativa nazionale.
L'articolo 1 evidenzia in modo più corretto che il contributo è
concesso nella misura massima del 75 per cento della spesa ritenuta
ammissibile, ivi comprese le spese per l'acquisizione di aree
fabbricabili e per la costruzione e ricostruzione di fabbricati
rurali.
Il comma cinque dell'articolo 6 viene modificato, nel senso che
estende le provvidenze previste dall'articolo 4, quelle che ho
appena illustrato, a tutti coloro che vengono in possesso di
fabbricati rurali per successione, per donazione o per vendita fra
ascendenti, discendenti o collaterali fino al terzo grado. In
questi casi cade il vincolo dei dieci anni di proprietà per poter
usufruire di questi contributi.
Presidente:
Se il relatore Chenuil è d'accordo, farei
distribuire gli emendamenti.
Chenuil (PCI-PDS):
Quanto ho detto fa parte del testo
predisposto dalla III Commissione.
Presidente:
Sì, ma siccome è stato fatto riferimento agli
emendamenti, credo sia opportuno che li abbiano anche i
Consiglieri.
Chenuil (PCI-PDS):
Ah sì, scusate... Intanto io vado
avanti e semmai sarà poi l'Assessore Lanièce a presentare gli
emendamenti.
L'articolo 2 modifica solo il comma quattro dell'articolo 12
della legge regionale 6 luglio 1984, n. 30. Viste le nuove norme in
materia di allacciamento alle reti di distribuzione dell'energia
elettrica stabilite dal CIP, le quali riducono notevolmente
l'importo - pare che il rapporto sia da dieci a uno -,
l'Amministrazione regionale interviene per coprire tutta la spesa;
anziché l'80 per cento previsto dalla legge n. 30.
Gli articoli 3 e 4 concernono degli emendamenti proposti
dall'Assessore Lanièce, che saranno illustrati da lui stesso, anche
perché non sono stati preventivamente concordati, tant'è che in
Commissione sono passati a maggioranza e non con voto unanime.
L'articolo 5 sostituisce il comma due dell'articolo 18 e precisa
che i soggetti di cui al comma uno, devono essere legalmente
costituiti. Le attività esplicate devono interessare
prevalentemente le produzioni agricola e zootecnica e devono essere
svolte in forma collettiva, nel rispetto delle disposizioni
dell'Assessorato all'Agricoltura, Foreste ed Ambiente naturale in
tema di tutela e controllo dei prodotti tipici, agricoli e
zootecnici.
L'articolo 6 integra alcuni aspetti degli emendamenti del
Consigliere Perrin, che saranno da lui stesso illustrati.
L'articolo 7 modifica il comma due dell'articolo 21. Con questa
modifica non si vuole penalizzare il privato che opera in un
territorio servito da strutture collettive. Se questi è in grado di
creare un'azienda valida e competitiva, ha ugualmente diritto,
previa approvazione del Consiglio regionale, al contributo del 30
per cento previsto dall'articolo 40 della legge.
L'articolo 8 modifica il primo comma dell'articolo 22 e
specifica che i contributi del 60 per cento per spese di gestione,
vanno a tutte le organizzazioni collettive di cui all'articolo 18,
comprese le cooperative per il controllo e la tutela dei marchi e
delle denominazioni di origine dei prodotti.
Il secondo comma stabilisce che alle spese di gestione
ammissibili, sono aggiunte anche le spese di depurazione, quelle
per i controlli analitici e quelle per il miglioramento qualitativo
del prodotto, nonché i premi ed i contributi relativi alle gestioni
previdenziali e assistenziali. Qui noi avevamo aggiunto:
"Pagati
per il personale dipendente",
ma penso che il Consiglio mi
possa dare atto della correzione che mi sono permesso di fare e che
aggiunge:
"Per gli operai agricoli e dipendenti".
Al comma tre è detto che il contributo del 60 per cento viene
esteso anche alla gestione delle consorterie legalmente
costituite.
Il comma quattro inserisce tra i beneficiari del comma
precedente gli impianti di irrigazione a pioggia, con esclusione di
quelle relative alla retribuzione del personale.
Per il resto, gli articoli 5, 6 e 7 non cambiano nulla della
legge n. 30.
L'articolo 8 bis è un emendamento che sarà illustrato
dall'Assessore Lanièce.
L'articolo 9 modifica l'articolo 44 della legge n. 30 e
stabilisce che il rimborso dei contributi unificati in agricoltura,
viene esteso anche alle cooperative e consorterie legalmente
costituite ed ai consorzi di miglioramento fondiario a qualsiasi
altitudine operino, mentre prima c'era il limite dei 700 metri.
L'articolo 10 modifica l'articolo 45, laddove fissa le modalità
per la richiesta dei rimborsi di cui all'articolo precedente.
Questo è in sintesi il lavoro svolto dalla III Commissione, dopo
l'analisi di diversi documenti.
Presidente:
Ha chiesto la parola l'Assessore
all'Agricoltura, Foreste ed Ambiente naturale, Lanièce; ne ha
facoltà.
Lanièce (DC):
Chiederei alla Presidenza se è possibile
far distribuire gli emendamenti già annunciati dal Consigliere
relatore Chenuil.
Nel primo comma dell'articolo 1 viene tolta la dizione:
Costituiti ai sensi del regio decreto legge 13 febbraio 1933, n.
215: Nuove forme per le bonifiche integrali,
perché è aggiunto
l'articolo 11 che specifica meglio la questione, permettendo
l'accesso ai contributi a tutti i consorzi di miglioramento
fondiario esistenti al momento della prima applicazione della
legge, purché legalmente costituiti.
Si ritiene infatti che i consorzi di miglioramento fondiario
legalmente costituiti, attualmente operanti siano stati istituiti
per degli scopi ben precisi. La nuova remora serve ad evitare che
in futuro possano essere costituiti consorzi di miglioramento
fondiario di comodo.
L'esecutivo ritiene che possano essere accolte le modifiche agli
articoli 3 e 4 proposte in sede Commissione e dalla stessa
accettate a maggioranza, per cui rimarrebbero validi i due articoli
presenti nel testo del disegno di legge fatto distribuire dal
Consigliere relatore Chenuil.
Nell'articolo 8, come è già stato anticipato dal relatore, la
dizione
per il personale dipendente"
è sostituita dalle
parole
"per gli operai agricoli dipendenti,
per evitare che
le cooperative di servizi abbiano a beneficiare in modo abnorme del
rimborso, perché la maggior parte dei dipendenti delle cooperative
di produzione è costituita da operai a tempo indeterminato - per
gli stagionali non ci sono problemi, perché con il rimborso dei
contributi Scav non hanno più alcun aggravio -, per i quali le
ditte o le cooperative agricole hanno a carico una percentuale di
contributi (6,8 per cento di iscrizione all'INPS per assegni
familiari e disoccupazione ed una quota aggiuntiva per l'INAIL) che
è opportuno ritenere rimborsabile tra le spese di gestione.
Dopo l'articolo 8 viene aggiunto l'8 bis, che modifica
l'articolo 36 della legge regionale 6 luglio 1984, n. 30, nel punto
in cui prevedeva la possibilità di anticipare i contributi
all'Associazione allevatori della Valle d'Aosta e che recita
testualmente:
1. E' autorizzata l'anticipazione a favore
dell'Associazione regionale allevatori valdostani dei contributi
concessi dallo Stato, per l'espletamento dei compiti relativi alla
tenuta dei libri genealogici e ai controlli funzionali del
bestiame.
Poiché di recente lo Stato eroga dei contributi anche per il
controllo ed il sostegno del settore lattiero-caseario (mungitrici,
stalle...), anche noi crediamo di poter anticipare all'AREV le
eventuali spese da loro sostenute "per le azioni di sostegno nel
settore lattiero-caseario", in attesa del rimborso parziale da
parte del Ministero.
Dopo l'articolo 10 viene aggiunto l'articolo 11 che regola le
modifiche apportate all'articolo 1 e recita testualmente:
1. Per beneficiare dei contributi di cui alla legge regionale
6 luglio 1984, n. 30, come modificata dalla legge regionale 12
dicembre 1986, n. 62, i consorzi di miglioramento fondiario devono
essere costituiti ai sensi del Regio decreto 13 febbraio 1933, n.
215 (Nuove norme per la bonifica integrale).
Il secondo comma è praticamente una norma transitoria:
2. In sede di prima applicazione della presente legge, sono
ammessi a beneficiare dei contributi di cui alla legge regionale 6
luglio 1984, n. 30, come modificata dalla legge regionale 12
dicembre 1986, n. 62, tutti i consorzi di miglioramento fondiario,
legalmente costituiti, esistenti nella regione alla data di entrata
in vigore della presente legge".
Chiederei inoltre di inserire l'articolo relativo all'urgenza,
perché la legge è in elaborazione da parecchio tempo, così da poter
entrare in vigore all'atto della sua pubblicazione sul Bollettino
ufficiale
Presidente:
Colleghi Consiglieri, dichiaro aperta la
discussione generale.
Ha chiesto la parola il Consigliere Perrin; ne ha facoltà..
Perrin (UV):
Je crois que parfois, si la hâte est
mauvaise conseillère, une plus grande attention et une certaine
lenteur dans l'analyse, peuvent porter à des améliorations
importantes. En effet, la troisième Commission permanente du
Conseil a longuement débattu cette loi, en présentant, au projet de
loi qui venait de la Junte, deux textes alternatifs et en
améliorant, à chaque fois, le contenu des modifications de loi n.
30 et de loi n. 62 de 1986.
Il y avait, dans le texte présenté, plusieurs incongruités,
notamment à l'article 1, où l'on aurait pénalisé les coopératives,
en éliminant du texte la différentiation qu'il y a pour la
construction ou la reconstruction des mayens et des alpages d'avec
les autres structures au service des consortiums, des coopératives
et cetera.
Je crois que ce qui ressort du débat de la troisième Commission,
est à l'avantage de tous les agriculteurs valdôtains. Cette
position démentit certaines affirmations qui ont été faites hier,
lors du débat sur la modification du règlement du Conseil, et
démontre que les Commissions ne travaillent pas avec des confins
entre majorité et opposition, mais pour modifier dans le bien, les
projets qui sont soumis à ce Conseil même.
En effet, en troisième Commission, il n'y a pas eu opposition
entre majorité et minorité pour ce projet de loi, il y a eu un
débat sérieux. Une majorité, comprenant majorité et opposition,
s'est trouvée sur plusieurs articles et donc ce qui est présenté
aujourd'hui est le fruit de cet accord, de cette harmonie et de
cette façon sérieuse de travailler en Commission. Je parle de la
troisième Commission, de laquelle je fais partie.
Nous avions voulu, par exemple, pour être plus sérieux et pour
éliminer certains types de spéculation, insérer la clause que, pour
accéder aux bienfaits de la loi n. 30 et de la loi n. 62, on fasse
référence uniquement au consortium que nous appelons obligatoire,
c'est-à-dire celui qui dérive de l'application du décret royal du
13 février 1933, n. 215. Ceci pour éviter qu'un groupe de
personnes, qui pouvait à la limite être composé de seulement trois
personnes, puisse constituer un consortium dans lequel le
bénéficiaire de la subvention serait en réalité une seule personne.
Nous l'avons vu, hélas!, dans le passé et c'est justement pour cela
que la loi n. 30 avait déjà posé certaines limitations. Ici on va
encore améliorer l'ancien texte.
Personnellement, j'approuve et je pense que le Conseil n'aura
pas de difficultés à approuver les amendements à l'article 1, qui
ont été présentés aujourd'hui par monsieur l'Assesseur. On élimine
la référence au consortium obligatoire, d'après le décret royal n.
215, mais en insérant, à travers l'article 11, cette même norme
pour le futur.
J'ai cependant un doute, qu'il faudrait éliminer pendant la
discussion générale, lorsqu'on peut encore présenter des
amendements et je voudrais les renseignements que l'Assesseur peut
donner. A l'article 11, on dit:
1.
Per beneficiare dei
contributi di cui alla legge regionale 6 luglio 1984 n. 30, come
modificata dalla legge regionale 12 dicembre 1986, n. 62, i
consorzi di miglioramento fondiario devono essere costituiti ai
sensi del Regio decreto 13 febbraio 1933, n. 215 (Nuove norme per
la bonifica integrale).
Or, l'insertion que nous avions voulue
ne concernait que l'article 6 ("fabbricati rurali") et non, par
exemple, l'article 7 de la loi n. 30, c'est-à-dire la viabilité
rurale, l'irrigation et les aqueducs, pour lesquels aussi des
consortiums non constitués d'après le décret royal n. 215 de 1933
peuvent actuellement bénéficier de contributions. Avec cette
formulation, je crois qu'on élimine tout. Je demande si c'est la
volonté de l'exécutif de concerner non seulement les bâtiments
ruraux, mais aussi la viabilité, l'irrigation et les aqueducs.
Personnellement je peux l'accepter. J'ai cependant quelques
doutes parce que si cela est un bien pour les bâtiments ruraux,
pour les alpages ainsi que pour les mayens et pour d'autres types
de structures au service d'organismes collectifs (coopératives,
consortiums, etc), j'ai des doutes pour la viabilité, l'irrigation
et les aqueducs où je crois qu'il n'y a plus de spéculations de la
part des consortiums qui existent depuis longtemps et qui ne sont
pas obligatoires. Il est vrai que probablement tous ces
consortiums, ou en tout cas en grande partie, même s'ils ne sont
pas institués d'après le décret royal, ont quand même une
reconnaissance légale, parce que la majorité d'entre eux a un acte
notarial à sa naissance, la presque totalité j'imagine.
Nous avons, au cours du long débat à l'intérieur de la troisième
Commission, voulu essayer d'améliorer la loi n. 30 en insérant
l'article 3. Dans la nouvelle formulation du projet de loi, après
le point 3 de l'article 17, concernant les organismes collectifs,
cet article favorisait la naissance et la dotation des coopératives
de services en agriculture. Il est bien vrai qu'il existe déjà
actuellement une possibilité, à travers la loi n. 49 de 1986, loi
régionale d'application du règlement communautaire n. 797. Tandis
que la loi n. 49 se rapporte surtout au personnel qui, pendant
trois ans, a la possibilité d'obtenir une partie de subvention, ici
il s'agirait plutôt des bâtiments et des nécessités des
coopératives de service, qui pourront être utiles dans le futur. En
introduisant le point 5, on a voulu favoriser la naissance et la
dotation de coopératives qui puissent recueillir un certain type de
produits non concernés actuellement par la loi n. 30, par exemple
le foin, le fourrage, et le distribuer ou vendre à des
non-sociétaires de la coopérative même. C'est un pas de l'avant et
l'article 6 n'est qu'une conséquence de cette introduction. A ce
propos, je remercie l'exécutif d'avoir accepté cette
modification.
J'ai, par contre, des remarques à faire sur l'amendement à
l'article 8. J'avais demandé et la troisième Commission avait
accepté d'introduire, parmi les dépenses de gestion admissibles à
contribution, aussi les frais relatifs à la contribution
prévidentielle et assitencielle payés pour le personnel dépendant.
A travers cet amendement, il y a une réduction aux seuls ouvriers
agricoles dépendant des coopératives; ce qui, je crois, est
restrictif. Je conviens que c'est un gros bénéfice pour les
coopératives qui ont des ouvriers agricoles à temps indéterminé,
pour lesquels on paie, au-delà des contributions agricoles
unifiées, prévues par les articles 44 et 45 que ce projet de loi
modifie, aussi d'autres contributions qui jusqu'à maintenant
n'étaient pas prévues dans les dépenses de gestion. Je crois qu'on
doit payer ces contributions aussi pour les autres dépendants, les
employés par exemple, et qu'aussi cette partie devrait être admise
à la contribution du soixante pour cent.
J'avais formulé, mais je n'avais pas insisté là-dessus en
Commission, une modification au septième alinéa de l'article 22,
c'est-à-dire à l'article 8 de ce projet de loi. Pour obtenir les
anticipations aux frais des projets de gestion, les organismes
collectifs dont à l'article 18 de la loi n. 30, doivent présenter
un bilan préventif. Une formulation de type différent aurait
peut-être facilité le payement de cette anticipation, qui est du
cinquante pour cent, parce que le bilan préventif ne peut être voté
que par l'assemblée générale de la coopérative, qui ne se tient,
ordinairement, qu'au mois d'avril ou au début du mois de mai, ce
qui porte un retard dans la requête d'anticipation et donc un
retard dans la perception de cette contribution.
J'aurais personnellement préféré que, par exemple, cet article
soit formulé de façon différente:
Al fine di ottenere gli
anticipi di cui al comma 6, i presidenti delle organizzazioni
collettive di cui all'articolo 18, dovranno presentare richiesta
scritta, dichiarando la continuazione dell'attività e l'ammontare
presunto dei costi di gestione per l'anno di cui si richiede
l'anticipo.
Ceci aurait simplifié la procédure. Je le soumets à
l'attention de l'Assesseur pour une éventuelle modification dans ce
sens.
Je crois donc que le travail fait par la troisième Commission, a
été un bon travail et que les modifications qui en sortent
améliorent le texte original.
Si je ne me trompe pas, au mois de septembre 1990, nous avions
présenté un projet de loi concernant les modifications aux articles
44 et 45 de la loi n. 30. Ces articles concernaient le
remboursement, et les modalités de remboursement des contributions
agricoles unifiées. Notre projet de loi allait dans une autre
direction, car il ne s'agissait pas d'un remboursement mais du
payement direct. Nous aurions préféré cette formulation.
Il y a, à ce sujet, deux opinions divergentes. Les
renseignements qui ont été donnés à l'Assesseur Lanièce, montrent
l'impossibilité d'un payement direct. Les renseignements qu'un
responsable du bureau des contributions agricoles unifiées m'avait
donnés dans le passé, je parle de 1986, allaient dans cette
direction. Nous acceptons la formulation préparée par l'exécutif.
Ce qui nous intéresse c'est que les agriculteurs au-dessus de 700
mètres, qui à ce moment-ci ne peuvent bénéficier du remboursement,
puissent, dès que la loi sera publiée, accéder à ce type de
contribution.
Je crois que le rapporteur l'a fait. Nous devons remercier tous
les membres de la Commission, du président au dernier des membres,
le soussigné, qui ont contribué à améliorer ce texte de loi dans
l'intérêt de l'agriculture valdôtaine.
Presidente:
Ha chiesto la parola il Consigliere Chenuil;
ne ha facoltà.
Chenuil (PCI-PDS):
Io non ho altro da aggiungere a quanto
è stato detto con buonsenso e cognizione di causa.
Vorrei ringraziare l'Assessore Lanièce di aver accettato la mia
richiesta di rinvio della presentazione di questo disegno di legge
in Consiglio regionale, per consentirci di entrare meglio nel
merito, anche se penso che oggi anche lui possa dichiararsi
soddisfatto del lavoro svolto.
Aggiungo poi che tutti i membri della III Commissione hanno
lavorato veramente bene e, senza voler fare delle battute, credo
che ciò dimostri che, perché una Commissione possa lavorare bene,
non contano tanto i numeri, ma i suoi componenti.
Presidente:
Ha chiesto la parola l'Assessore
all'Agricoltura, Foreste ed Ambiente naturale, Lanièce; ne ha
facoltà.
Lanièce (DC):
Penso che non ci sia molto da aggiungere a
quanto è stato detto prima da me, dal Consigliere relatore Chenuil
e dal Consigliere Perrin.
Per quanto attiene all'articolo aggiuntivo 11, devo precisare
che effettivamente è nostra intenzione cercare di uniformare tutti
i consorzi, per metterli tutti nelle stesse condizioni. Del resto,
già si tende, sia pur gradualmente, a creare un unico consorzio in
ogni Comune, tant'è che quelli che si sono già adeguati funzionano
molto meglio, perché riescono a programmare in modo più concreto e
preciso. La norma transitoria stabilisce che i consorzi esistenti
possono beneficiare dei contributi, mentre gli altri dovranno
adeguarsi alla normativa, costituirsi legalmente e farsi
riconoscere secondo quanto è prescritto dal regio decreto 13
febbraio 1933, n. 215.
Nella fase della prima applicazione, si potrà andare incontro a
qualche piccolo problema, ma il maggiore controllo e la maggiore
serietà sproneranno sicuramente i consorzi ad unificarsi, specie
nei Comuni dove tendono a prolificarsi.
In merito al secondo comma dell'articolo 8, noi insistiamo sulla
necessità di dover privilegiare le cooperative di produzione,
ammettendo solo i versati per gli operai ed escludendo invece
quelli versati per le altre qualifiche di dipendenti.
In relazione al sesto comma dell'articolo 8, mi pare che il
raffronto con il bilancio consuntivo dell'anno precedente sia il
minimo che si possa chiedere per concedere dei contributi. E' vero
che, stando così le cose, i consorzi arriveranno fino ad aprile, ma
speriamo che questa situazione serva ad accelerare le assemblee,
perché, se avranno bisogno di denaro, dovranno per forza di cose
approvare il bilancio consuntivo prima possibile, per poter
beneficiare delle anticipazioni previste dal sesto comma
dell'articolo 8.
Accettando il pagamento diretto dei contributi e tenendo conto
che gli stessi vengono messi a ruolo anche in base alle giornate
dell'anno precedente, c'era il rischio di pagare dei contributi che
poi sarebbero stati rimborsati. Nel dubbio, si è scelta la formula
inserita nel disegno di legge.
In sede di Commissione, il Gruppo dell'Union Valdôtaine, che
aveva presentato la proposta illustrata dal Consigliere Perrin,
l'ha poi inserita in questa norma, accettando l'impostazione
dell'esecutivo, fatta propria dalla Commissione.
Vorrei concludere ricordando che la III Commissione ha fatto un
buon lavoro. Ci sono stati alcuni rinvii, però penso che siano
serviti a meditare ed a far maturare nuovi suggerimenti, come
quello presentato oggi all'ultimo momento per le anticipazioni
all'AREV, che migliorano gli interventi a favore della categoria
dei coltivatori diretti.
Presidente:
Colleghi Consiglieri, passiamo ora all'esame
dell'articolato, nel testo proposto dalla III Commissione.
Do lettura dell'articolo 1.
Articolo 1
1. Il comma quattro dell'articolo 6 della legge regionale 6
luglio 1984, n. 30, recante interventi regionali in materia di
agricoltura, come introdotto dall'articolo 2 della legge regionale
12 dicembre 1986, n. 62, è così sostituito:
"4. Per la costruzione e ricostruzione di fabbricati rurali e
relative strutture al servizio di consorzi di miglioramento
fondiario, cooperative, consorterie legalmente costituite,
associazioni di produttori agricoli e Comuni, il contributo è
concesso nella misura massima del 75 per cento della spesa ritenuta
ammissibile, ivi comprese le spese per l'acquisizione delle aree
fabbricabili".
2. Il comma cinque dell'articolo 6 della legge regionale 6
luglio 1984, n. 30, come introdotto dall'articolo 2 della legge
regionale 12 dicembre 1986, n. 62, è così sostituito:
"5. Allo scopo di salvaguardare il patrimonio edilizio rurale
esistente, possono essere concesse, per la ricostruzione e
sistemazione di fabbricati rurali, anche ad uso abitativo, le
provvidenze previste dall'articolo 4, prescindendo dall'entità
dell'azienda agricola, qualora il richiedente svolga, anche
parzialmente, attività agricola e sia proprietario da almeno dieci
anni del fabbricato interessato o ne sia venuto in possesso per
successione o per donazione da parte di parenti in linea
retta".
Presidente:
Do lettura di un emendamento all'articolo 1,
proposto dall'Assessore all'Agricoltura, Foreste ed Ambiente
naturale, Lanièce, e dal Consigliere relatore Chenuil.
EMENDAMENTO
Articolo 1
1. Il comma quattro dell'articolo 6 della legge regionale 6
luglio 1984, n. 30, recante interventi regionali in materia di
agricoltura, come introdotto dall'articolo 2 della legge regionale
12 dicembre 1986, n. 62, è così sostituito:
"4. Per la costruzione e ricostruzione di fabbricati rurali
inerenti ad alpeggi e mayens al servizio di consorzi di
miglioramento fondiario, cooperative agricole, consorterie
legalmente costituite e Comuni, nonché per la realizzazione di
strutture al servizio di consorzi di miglioramento fondiario,
consorterie e associazioni di produttori agricoli legalmente
costituite, il contributo è concesso nella misura massima del 75
per cento della spesa ritenuta ammissibile, ivi comprese le spese
per l'acquisizione delle aree fabbricabili".
Presidente:
Se nessuno chiede la parola, pongo in
votazione l'emendamento testé letto.
Esito della votazione:
Presenti, votanti e favorevoli: 29
Il Consiglio approva all'unanimità
Presidente:
Do lettura dell'articolo 1 emendato.
Articolo 1
1. Il comma quattro dell'articolo 6 della legge regionale 6
luglio 1984, n. 30, recante interventi regionali in materia di
agricoltura, come introdotto dall'articolo 2 della legge regionale
12 dicembre 1986, n. 62, è così sostituito:
"4. Per la costruzione e ricostruzione di fabbricati rurali
inerenti ad alpeggi e mayens al servizio di consorzi di
miglioramento fondiario, cooperative agricole, consorterie
legalmente costituite e Comuni, nonché per la realizzazione di
strutture al servizio di consorzi di miglioramento fondiario,
consorterie e associazioni di produttori agricoli legalmente
costituite, il contributo è concesso nella misura massima del 75
per cento della spesa ritenuta ammissibile, ivi comprese le spese
per l'acquisizione delle aree fabbricabili".
2. Il comma cinque dell'articolo 6 della legge regionale 6
luglio 1984, n. 30, come introdotto dall'articolo 2 della legge
regionale 12 dicembre 1986, n. 62, è così sostituito:
"5. Allo scopo di salvaguardare il patrimonio edilizio rurale
esistente, possono essere concesse, per la ricostruzione e
sistemazione di fabbricati rurali, anche ad uso abitativo, le
provvidenze previste dall'articolo 4, prescindendo dall'entità
dell'azienda agricola, qualora il richiedente svolga, anche
parzialmente, attività agricola e sia proprietario da almeno dieci
anni del fabbricato interessato o ne sia venuto in possesso per
successione o per donazione da parte di parenti in linea
retta".
Presidente:
Se nessuno chiede la parola, pongo in
votazione l'articolo 1 emendato testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente:
Do lettura dell'articolo 2.
Articolo 2
1. Il comma quattro dell'articolo 12 della legge regionale 6
luglio 1984, n; 30, come sostituito dal comma 2 dell'articolo 6
della legge 12 dicembre 1986, n. 62, è sostituito dai seguenti:
"4. Sono a carico dell'Amministrazione regionale le spese per
l'esecuzione di opere di elettrificazione rurale interessanti
interi comprensori, quali risultano dall'applicazione della vigente
normativa in materia di allacciamento alle reti di distribuzione
dell'energia elettrica.
5. La formulazione dei programmi di massima degli interventi di
elettrificazione rurale a livello comprensoriale compete ad una
Commissione nominata con Decreto dell'Assessore all'Agricoltura,
Foreste e Ambiente naturale e così costituita:
a) Assessore all'agricoltura, foreste ed ambiente naturale, con
funzione di presidente;
b) dirigente dell'Assessorato dei lavori pubblici, o suo
delegato;
c) dirigente dei Servizi agrari e affari generali
dell'Assessorato dell'agricoltura, foreste ed ambiente naturale, o
suo delegato;
d) dirigente del Servizio tutela dell'ambiente naturale e delle
foreste dell'Assessorato dell'agricoltura, foreste ed ambiente
naturale, o suo delegato;
e) direttore del distretto ENEL della Valle d'Aosta, o suo
delegato.
6. Per l'esecuzione delle opere di cui al comma quattro valgono,
in quanto applicabili, le disposizioni previste dall'articolo 19
della legge 27 ottobre 1966, n. 910 (Provvedimenti per lo sviluppo
dell'agricoltura nel quinquennio 1966-70) e successive
modificazioni ed integrazioni".
Presidente:
Se nessuno chiede la parola, pongo in
votazione l'articolo 2 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente:
Do lettura dell'articolo 3.
Articolo 3
Dopo il punto 3) del primo comma dell'articolo 17 della legge
regionale 6 luglio 1984, n. 30, vengono aggiunti i seguenti punti
4) e 5):
"4) a favorire l'avvio e la dotazione di cooperative di servizio
in agricoltura e di loro consorzi;
5) a favorire l'avvio e la dotazione di cooperative di
approvvigionamento, produzione e distribuzione di materie prime
necessarie all'esercizio dell'agricoltura".
Presidente:
Se nessuno chiede la parola, pongo in
votazione l'articolo 3 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente:
Do lettura dell'articolo 4.
Articolo 4
1. Il primo comma dell'articolo 18 della legge regionale 6
luglio 1984, n. 30, come modificato dall'articolo 8 della legge
regionale 12 dicembre 1986, n. 62, è così sostituito:
"1. Possono beneficiare delle provvidenze, per l'attuazione
delle iniziative previste dal precedente articolo, le cooperative
agricole ed i loro consorzi regolarmente iscritti nel "Registro
regionale delle Società Cooperative e dei loro Consorzi", nonché le
consorterie e le associazioni di produttori agricoli legalmente
riconosciute".
Presidente:
Se nessuno chiede la parola, pongo in
votazione l'articolo 4 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente:
Do lettura dell'articolo 5.
Articolo 5
Il comma due dell'articolo 18 della legge regionale 6 luglio
1984, n. 30, è così sostituito:
"2. I soggetti di cui al comma uno, devono essere legalmente
costituiti e le attività esplicate devono interessare
prevalentemente la produzione agricola e zootecnica dei propri soci
ed essere svolte in forma collettiva, garantendo il rispetto degli
indirizzi stabiliti dall'Assessorato dell'Agricoltura, Foreste ed
Ambiente naturale per la tutela ed il controllo dei prodotti tipici
agricoli e zootecnici".
Presidente:
Se nessuno chiede la parola, pongo in
votazione l'articolo 5 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente:
Do lettura dell'articolo 6.
Articolo 6
1. Il secondo comma dell'articolo 19 della legge regionale 6
luglio 1984, n. 30, è così sostituito:
"2. Per la realizzazione di iniziative previste dai punti 2), 4)
e 5) del comma uno del precedente articolo 17, è autorizzata la
concessione di contributi in conto capitale nella misura del 70 per
cento della spesa ritenuta ammissibile, ancorché la rimanente spesa
benefici di contributi in conto interessi ai sensi dell'articolo
4".
Presidente:
Se nessuno chiede la parola, pongo in
votazione l'articolo 6 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente:
Do lettura dell'articolo 7.
Articolo 7
1. Il secondo comma dell'articolo 21 della legge regionale 6
luglio 1984, n. 30, è così sostituito:
"2. Nelle zone interessate dagli impianti e dalle attrezzature
di cui al punto 2 del comma uno dell'articolo 17, non possono
essere concesse provvidenze, per gli stessi scopi, alle aziende
ricadenti nel comprensorio servito dalle strutture collettive,
salvo deroghe approvate dal Consiglio regionale".
Presidente:
Se nessuno chiede la parola, pongo in
votazione l'articolo 7 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente:
Do lettura dell'articolo 8.
Articolo 8
1. L'articolo 22 della legge regionale 6 luglio 1984, n. 30,
come modificato dall'articolo 9 della legge regionale 12 dicembre
1986, n. 62, è così sostituito:
"Articolo 22
(Contributi nelle spese di gestione e di costituzione)
1. E' autorizzata la concessione di contributi annui, nella
misura del 60 per cento delle spese di gestione sostenute dalle
organizzazioni collettive di cui all'articolo 18, ivi comprese le
cooperative per il controllo e la tutela dei marchi e delle
denominazioni di origine dei prodotti e con esclusione delle
società costituite da agricoltori, conduttori diretti di aziende
agricole.
2. Le spese di gestione ammissibili a contributo sono le
seguenti: trasporti, consumo di energia elettrica e di combustibili
solidi, liquidi e gassosi, manutenzione degli impianti e degli
stabili, interessi passivi, ammortamento dei capitali fissi e delle
attrezzature, spese di amministrazione, di pubblicità e di
magazzinaggio, spese di depurazione e controlli analitici e spese
per il miglioramento qualitativo del prodotto, nonché i premi ed i
contributi relativi alle gestioni previdenziali e assistenziali
pagati per il personale dipendente.
3. E' altresì autorizzata la concessione di contributi nella
misura del 60 per cento delle spese per la costituzione e la
gestione dei consorzi di miglioramento fondiario e per la gestione
delle consorterie legalmente costituite.
4. Le spese di gestione ammissibili per i beneficiari di cui al
comma precedente, sono le spese di amministrazione e di
manutenzione e gestione degli impianti di irrigazione a pioggia,
con esclusione di quelle relative alla retribuzione del
personale.
5. Le spese sostenute devono essere completamente
documentate.
6. Possono essere concessi anticipi, sugli interventi previsti
nei precedenti commi del presente articolo, nella misura del 50 per
cento sulla base dei bilanci consuntivi dell'anno precedente.
7. Ai fini di ottenere gli anticipi di cui al comma sei le
organizzazioni collettive di cui all'articolo 18 dovranno
presentare un bilancio preventivo che riassuma l'andamento
gestionale dell'anno finanziario per il quale si chiede
l'anticipo".
Presidente:
Do lettura di un emendamento all'articolo 8,
proposto dall'Assessore all'Agricoltura, Foreste ed Ambiente
naturale, Lanièce, e dal Consigliere relatore Chenuil.
EMENDAMENTO
Articolo 8
Alla fine del comma due dell'articolo 22 le parole "per il
personale dipendente" sono sostituite dalle seguenti "per gli
operai agricoli dipendenti".
Presidente:
Ha chiesto la parola il Consigliere Perrin;
ne ha facoltà.
Perrin (UV):
Je demanderais à l'exécutif de réfléchir
encore un instant et d'accepter l'ancienne formulation. Monsieur
l'Assesseur à l'Agriculture dit qu'il préfère cette nouvelle
formule, c'est-à-dire restreindre la contribution uniquement aux
ouvriers agricoles dépendant des coopératives, dans le but de
favoriser les coopératives de production. Ici on ne favorise ni
plus ni moins ces coopératives de production en adoptant l'une
formulation ou l'autre. L'unique résultat de ce changement ce n'est
pas de favoriser les coopératives de production, mais de pénaliser
les coopératives de services de façon particulière, mais aussi les
coopératives de production.
Imaginons, par exemple, une coopérative laitière et fromagère.
Ces coopératives ont des ouvriers agricoles, mais ont aussi
d'autres types de personnel. A travers la nouvelle formulation, on
va donc les pénaliser et non favoriser ainsi que l'on prétend. Si
l'ancienne formulation est acceptée bien, si l'exécutif maintient
son amendement, en tant que Groupe de l'Union Valdôtaine, nous
allons nous abstenir.
Presidente:
Ha chiesto la parola l'Assessore
all'Agricoltura, Foreste ed Ambiente naturale, Lanièce; ne ha
facoltà.
Lanièce (DC):
Noi manteniamo la formulazione espressa
negli emendamenti presentati nel pomeriggio.
Presidente:
Se nessuno chiede la parola, pongo in
votazione l'emendamento all'articolo 8 del quale abbiamo già dato
lettura.
Esito della votazione:
Presenti: 31
Votanti: 20
Favorevoli: 20
Astenuti: 11 (Andrione, Bich, Faval, Louvin, Mostacchi, Perrin,
Riccarand, Rollandin, Vallet, Viérin e Voyat)
Il Consiglio approva
Presidente:
Do lettura dell'articolo 8 emendato.
Articolo 8
1. L'articolo 22 della legge regionale 6 luglio 1984, n. 30,
come modificato dall'articolo 9 della legge regionale 12 dicembre
1986, n. 62, è così sostituito:
"Articolo 22
(Contributi nelle spese di gestione e di costituzione)
1. E' autorizzata la concessione di contributi annui, nella
misura del 60 per cento delle spese di gestione sostenute dalle
organizzazioni collettive di cui all'articolo 18, ivi comprese le
cooperative per il controllo e la tutela dei marchi e delle
denominazioni di origine dei prodotti e con esclusione delle
società costituite da agricoltori conduttori diretti di aziende
agricole.
2. Le spese di gestione ammissibili a contributo sono le
seguenti: trasporti, consumo di energia elettrica e di combustibili
solidi, liquidi e gassosi, manutenzione degli impianti e degli
stabili, interessi passivi, ammortamento dei capitali fissi e delle
attrezzature, spese di amministrazione, di pubblicità e di
magazzinaggio, spese di depurazione e controlli analitici e spese
per il miglioramento qualitativo del prodotto, nonché i premi ed i
contributi relativi alle gestioni previdenziali e assistenziali
pagati per gli operai agricoli dipendenti.
3. E' altresì autorizzata la concessione di contributi nella
misura del 60 per cento delle spese per la costituzione e la
gestione dei consorzi di miglioramento fondiario e per la gestione
delle consorterie legalmente costituite.
4. Le spese di gestione ammissibili per i beneficiari di cui al
comma precedente, sono le spese di amministrazione e di
manutenzione e gestione degli impianti di irrigazione a pioggia,
con esclusione di quelle relative alla retribuzione del
personale.
5. Le spese sostenute devono essere completamente
documentate.
6. Possono essere concessi anticipi, sugli interventi previsti
nei precedenti commi del presente articolo, nella misura del 50 per
cento sulla base dei bilanci consuntivi dell'anno precedente.
7. Ai fini di ottenere gli anticipi di cui al comma sei, le
organizzazioni collettive di cui all'articolo 18 dovranno
presentare un bilancio preventivo che riassuma l'andamento
gestionale dell'anno finanziario per il quale si chiede
l'anticipo".
Presidente:
Se nessuno chiede la parola, pongo in
votazione l'articolo 8 emendato testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente:
Do lettura dell'emendamento aggiuntivo
dell'articolo 8 bis.
EMENDAMENTO
Dopo l'articolo 8 è inserito il seguente:
"Articolo 8 bis
Il comma uno dell'articolo 36 della legge regionale 6 luglio
1984 n. 30 è così costituito:
"1. E' autorizzata l'anticipazione a favore dell'Associazione
regionale allevatori valdostani dei contributi concessi dallo Stato
per l'espletamento dei compiti relativi alla tenuta dei libri
genealogici, ai controlli funzionali del bestiame e per le azioni
di sostegno nel settore lattiero caseario".
Presidente:
Se nessuno chiede la parola, pongo in
votazione l'emendamento aggiuntivo testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente:
Do lettura dell'articolo 9.
Articolo 9
1. L'articolo 44 della legge regionale 6 luglio 1984, n. 30, è
così sostituito:
"Articolo 44
(Rimborso)
1. In considerazione del fatto che il territorio della Regione
Valle d'Aosta è considerato montano ai sensi della legge 25 luglio
1952, n. 991 (Provvedimenti in favore dei territori montani) e che
presenta un carattere di omogeneità sotto il profilo
dell'organizzazione agricola, l'Amministrazione regionale, in forza
dell'articolo 3, lettera h, dello Statuto speciale, provvede al
rimborso dei contributi unificati in agricoltura alle aziende
agricole singole o associate ed alle cooperative, consorterie
legalmente costituite e consorzi di miglioramento fondiario
operanti nella regione, secondo le modalità stabilite dall'articolo
45".
Presidente:
Se nessuno chiede la parola, pongo in
votazione l'articolo 9 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente:
Do lettura dell'articolo 10.
Articolo 10
l'Articolo 45 della legge regionale 6 luglio 1984, n. 30, è così
sostituito:
"Articolo 45
(Modalità)
1. Le aziende soggette al pagamento dei contributi agricoli
unificati possono ottenere il rimborso dei contributi versati,
presentando annualmente domanda all'Assessorato regionale
dell'Agricoltura, Foreste ed Ambiente naturale, allegando alla
stessa copia delle ricevute comprovanti l'avvenuto versamento o, in
alternativa, una dichiarazione dell'ufficio di Aosta del Servizio
contributi agricoli unificati, recante l'importo definitivo dei
contributi iscritti nei ruoli di riscossione per l'anno di
competenza".
Presidente:
Se nessuno chiede la parola, pongo in
votazione l'articolo 10 testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente:
Do lettura di un emendamento aggiuntivo, che
istituisce l'articolo 11, presentato dall'Assessore
all'Agricoltura, Foreste ed Ambiente naturale, Lanièce, e dal
Consigliere relatore Chenuil..
EMENDAMENTO
Dopo l'articolo 10 è aggiunto il seguente articolo 11.
"Articolo 11
1. Per beneficiare dei contributi di cui alla legge regionale 6
luglio 1984, n. 30, come modificata dalla legge regionale 12
dicembre 1986, n. 62, i consorzi di miglioramento fondiario devono
essere costituiti ai sensi del Regio decreto 13 febbraio 1933, n.
215 (Nuove norme per la bonifica integrale).
2. In sede di prima applicazione della presente legge sono
ammessi a beneficiare dei contributi di cui alla legge regionale 6
luglio 1984, n. 30, come modificata dalla legge regionale 12
dicembre 1986, n. 62, tutti i consorzi di miglioramento fondiario,
legalmente costituiti, esistenti nella regione alla data di entrata
in vigore della presente legge".
Presidente:
Se nessuno chiede la parola, pongo in
votazione l'emendamento aggiuntivo testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente:
Do lettura di un emendamento aggiuntivo, che
istituisce l'articolo 12, presentato dall'Assessore
all'Agricoltura, Foreste ed Ambiente naturale, Lanièce, e dal
Consigliere relatore Chenuil..
EMENDAMENTO
Dopo l'articolo 11 è istituito il seguente articolo 12.
"Articolo 12
1. La presente legge è dichiarata urgente ai sensi del comma 3
dell'articolo 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione".
Presidente:
Se nessuno chiede la parola, pongo in
votazione l'emendamento testé letto.
Esito della votazione:
Presenti, votanti e favorevoli: 31
Il Consiglio approva all'unanimità
Presidente:
Se nessuno chiede la parola per dichiarazioni
di voto, il Consiglio è chiamato a pronunciarsi sul complesso della
legge.
Esito della votazione:
Presenti, votanti e favorevoli: 31
Il Consiglio approva all'unanimità
***
