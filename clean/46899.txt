Classificazione
CASA DA GIOCO



Oggetto del Consiglio n. 3247 del 8 febbraio 2024 - Resoconto
OGGETTO N. 3247/XVI - Interrogazione: "Modalità di gestione
delle chiamate dei 'dealer' da parte della Casa da Gioco di
Saint-Vincent".
Bertin (Presidente) -
Punto n. 56. Per la risposta, il
Presidente della Regione ha facoltà di parola.
Testolin (UV) -
Relativamente alla prima domanda (quale
sia lo stato delle interlocuzioni con le organizzazioni sindacali a
seguito del già richiamato incontro dell'ottobre del 2022 inerente
i rapporti con la Casa da Gioco, i cosiddetti "dealer"), la Casino
della Vallée comunica che la materia dei tecnici di gioco
utilizzati per periodi di tempo limitati ha rilievo, sotto il
profilo sindacale, solo ai fini dell'assunzione diretta da parte
della società con contratti di lavoro a tempo determinato superiore
ai 12 mesi.
A tale proposito, in data 26 settembre 2023, le organizzazioni
sindacali e l'azienda hanno stipulato l'accordo che consente, nel
rispetto delle causali previste, l'assunzione a tempo determinato
di personale operativo fino a 24 mesi.
Per quanto riguarda il secondo quesito (quale sia l'attuale
modalità di gestione delle chiamate dei "dealer" da parte
dell'azienda), fino ad oggi l'azienda ha proceduto all'utilizzo
occasionale dei tecnici di gioco, appoggiandosi ad un'agenzia di
somministrazione di lavoro.
I lavoratori sono assunti dall'agenzia per contratti sui fine
settimana ed in occasione di festività ed eventi particolari.
In merito al terzo quesito (se corrisponde al vero che il
management
della Casa da Gioco intende adottare una forma
contrattuale per la stabilizzazione della figura del "dealer" e in
caso positivo in che forme e con quali condizioni contrattuali), in
data 9 novembre 2023 la società ha pubblicato un avviso di
selezione per la ricerca di personale da inserire nel ruolo di
impiegato tecnico.
Nel mese di dicembre si sono svolte le prove di esame, che hanno
portato alla definizione della graduatoria per 32 persone. A
partire dal primo febbraio 2024, la società provvederà
all'assunzione, a tempo determinato, della forza lavoro necessaria,
con inquadramento al sesto livello superiore, super, in
applicazione del regolamento aziendale e del verbale d'accordo
dell'11 febbraio 2019.
Continuerà, in ogni caso, la collaborazione con l'agenzia di
somministrazione di lavoro anche per lo sviluppo di attività
formative volte all'acquisizione delle competenze professionali di
gioco e per l'utilizzo del personale nella fase iniziale di
addestramento.
Presidente -
Per la replica, la parola al consigliere
Aggravi.
Aggravi (RV) -
Più che una replica, c'è solo un passaggio
che mi interessava approfondire: le prime due risposte sono state
chiare, la terza riguardava la parte delle condizioni contrattuali,
però nella risposta si fa riferimento all'accordo del febbraio
2019, quindi magari dalla copia della risposta avrò contezza più
precisa di quello che è l'ultimo punto della terza domanda. Però
direi che le risposte le ho ottenute.
