Classificazione
CONSIGLIO REGIONALE
Attività consiliare d'aula



Oggetto del Consiglio n. 179 del 16 dicembre 2020 - Resoconto
OGGETTO N. 179/XVI - Ordine dei lavori.
Bertin (Presidente) -
Alla presenza di 34 Consiglieri,
possiamo iniziare i lavori. Vedo una richiesta d'intervento,
immagino per mozione d'ordine. Consigliere Aggravi, ne ha
facoltà.
Aggravi (LEGA VDA) -
Per chiedere a nome dei Gruppi della
minoranza una breve sospensione.
Presidente -
Sospensione concessa.
La seduta è sospesa dalle ore 15:06 alle ore 15:20.
Bertin (Presidente) -
Possiamo riprendere i lavori. Vedo
una richiesta d'intervento da parte del consigliere Sammaritani, ne
ha facoltà.
Sammaritani (LEGA VDA) -
A seguito di questa breve
riunione da parte dei Gruppi di minoranza, alla luce delle notizie
di stampa che sono emerse - pubblicate proprio in queste ore
d'interruzione del Consiglio - chiederemmo la riunione della
capigruppo.
Presidente -
Accordata.
La seduta è sospesa dalle ore 15:20 alle ore 15:38.
Bertin (Presidente) -
Possiamo riprendere i lavori. A
seguito della riunione della conferenza dei capigruppo, abbiamo
ritenuto necessario una breve comunicazione, anche per significare
che il Consiglio regionale non è estraneo ovviamente a quanto
succede fuori da questa Aula.
Come tutti, avete appreso dai giornali del coinvolgimento da
parte di diversi soggetti, ex Presidenti della Regione, tra cui
anche un nostro collega, riguardante le note vicende giudiziarie di
questi giorni. Al momento formalmente non vi è stata nessuna
comunicazione e la conferenza dei capigruppo ha ritenuto che non
sussistono al momento ragioni di affrontare questioni che non sono
a conoscenza diretta neanche degli interessati. Volevamo soltanto
evidenziare questo aspetto; dal momento in cui eventualmente
sussistessero altre situazioni se ne parlerà in un altro
momento.
Con questo riprendiamo i lavori del Consiglio. Siamo all'analisi
del D.L. 2, 3 e 4.
