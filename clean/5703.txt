Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 126 del 27 ottobre 1983 - Resoconto
OGGETTO N. 126/VIII - "INDAGINE SUGLI ATTI DI TRASFERIMENTO
IN PROPRIETA' AGLI INQUILINI DEGLI ALLOGGI GESTITI DALL'ISTITUTO
AUTONOMO CASE POPOLARI". (Interrogazione).
PRESIDENTE:
Do lettura della interrogazione presentata
dai Consiglieri Tonino e Mafrica:
INTERROGAZIONE
Nella seduta del 10 maggio 1983, il Consiglio regionale votò
un ordine del giorno con il quale si invitava la Giunta regionale a
verificare l'esistenza di edifici pubblici, gestiti dallo IACP, nei
quali si siano già perfezionati riscatti per almeno otto decimi, al
fine di completare il trasferimento degli alloggi agli inquilini
così come previsto dall'art. 29 della legge n. 513/77.'
Tenuto conto dei mesi ormai trascorsi dalla data di tale
decisione del Consiglio regionale, i sottoscritti Consiglieri
regionali
INTERROGANO
la Giunta regionale per conoscere:
1)
quali risultati ha dato l'indagine
conoscitiva;
2)
con quali tempi e a quale prezzo di cessione sarà
possibile il trasferimento della proprietà a favore degli inquilini
interessati.'
PRESIDENTE:
La parola al Presidente della Giunta, ne ha
facoltà.
ANDRIONE - (U.V.):
L'indagine è stata terminata. Come
hanno detto i Consiglieri Tonino e Mafrica, è vero che vi sono
edifici in cui addirittura il 90% degli alloggi è stato ceduto, per
cui entro un mese faremo la proposta di cessione.
I prezzi variano a seconda delle case, per cui verrà fatta una
piccola stima, e potranno essere acquistate quelle case per le
quali è già stato ceduto l'80%.
PRESIDENTE:
La parola al Consigliere Tonino, ne ha
facoltà.
TONINO - (P.C.I.):
Desidero solo fare un richiamo ai
tempi, nel senso che, a giudicare dal tempo trascorso dalla
decisione che si era maturata in questo Consiglio, fino al momento
di definizione, l'indagine è stata lunga. Riconosco che la
determinazione dei prezzi, dei costi e la stima sia un problema non
semplice, tuttavia ritengo sarebbe opportuno che il problema fosse
definito il più rapidamente possibile, in modo che tutti sappiano
quale sarà la spesa a cui vanno incontro.
