Classificazione
FINANZA REGIONALE E LOCALE



Oggetto del Consiglio n. 168 del 12 novembre 2008 - Resoconto
OGGETTO N. 168/XIII - Interrogazione: "Trasferimento degli
uffici della Società IN.VA. nella nuova sede della Torre delle
Comunicazioni situata in località Autoporto".
Interrogazione
Appreso che dovrebbero essere trasferiti tutti gli uffici
della Società INVA dalla loro attuale sede in Reg. Borgnalle alla
Torre delle Comunicazioni ubicata nel Comune di Brissogne in loc.
Autoporto;
Considerato che sono trascorsi solo cinque anni da quando la
Società INVA ha stipulato un leasing per l'acquisto della sede in
Reg. Borgnalle;
i sottoscritti Consiglieri regionali
Interrogano
il Presidente della Regione per sapere:
1) quali sono i tempi previsti per il trasferimento della
Società INVA nella nuova sede;
2) chi effettuerà gli interventi previsti e quali costi
dovranno essere sostenuti per il trasferimento ipotizzato;
3) se l'Amministrazione regionale è interessata ai
prestigiosi uffici che rimarrebbero vuoti in Reg. Borgnalle e con
quale destinazione.
F.to: Chatrian - Louvin - Morelli Patrizia
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Grazie, Presidente. Una piccola premessa a
questa interpellanza relativa agli adempimenti necessari per il
trasferimento della società IN.VA. presso la Torre delle
Comunicazioni, che possiamo dire sono in avanzata fase di
definizione.
Nella premessa dell'interrogazione volevamo sottolineare un
elemento di novità che consiste nel fatto che presso la Torre delle
Comunicazioni sarà collocato anche il Dipartimento innovazione e
tecnologia della Presidenza della Regione, il che permetterà da un
lato di accorpare in un'unica sede gli uffici di questo
dipartimento e, dall'altra, di favorire i rapporti e le sinergie
fra IN.VA. e i servizi dell'Amministrazione regionale competente in
materia di tecnologia.
Fatta questa premessa, per rispondere ai quesiti
dell'interrogazione, al primo punto:
"quali sono i tempi
previsti per il trasferimento della Società INVA nella nuova
sede"
, i tempi ipotizzati sono circa 18 mesi, che sono i tempi
necessari per le procedure di eventuali appalti e la realizzazione
dei lavori sulla base delle necessità esplicitate da IN.VA..
"Chi
effettuerà gli interventi previsti e quali costi
dovranno essere sostenuti per il trasferimento ipotizzato"
: gli
interventi saranno effettuati dalla società Autoporto S.p.a.,
l'ammontare stimato è di circa 6 milioni di euro, che comprende
anche quanto necessario per il trasferimento del Dipartimento
innovazione e tecnologia. Ultimo punto:
"se l'Amministrazione
regionale è interessata ai prestigiosi uffici che rimarrebbero
vuoti in Reg. Borgnalle e con quale destinazione"
... al momento
non è stata ancora in via definitiva stabilita la destinazione da
attribuire a questi locali, che farà comunque oggetto di attenta
valutazione anche in considerazione delle caratteristiche dei
locali in questione e delle eventuali esigenze di accorpamento o
ricollocazione di altre strutture dell'Amministrazione. Peraltro,
come il collega Chatrian sa, l'Amministrazione regionale ha
molteplici necessità di logistiche in sospeso, per le quali la
disponibilità di questo immobile costituisce un'importante
opportunità per il consolidamento in un'unica sede di uno o più
dipartimenti. I tempi enunciati dei 18 mesi circa per il
completamento della Torre delle Comunicazioni e il trasferimento di
IN.VA. sono tali da permettere un approfondimento sul tema che
dovrebbe interessare la logistica in senso lato. Vi è un'ipotesi
avanzata - e in stato di avanzamento abbastanza definito - che
individua l'IN.VA. come sede futura della
Chambre
; tale
ipotesi, con il conseguente liberarsi dei locali attualmente
occupati dalla
Chambre
in Piazza della Repubblica,
permetterebbe il consolidamento dell'Assessorato industria e
commercio con il trasferimento del Servizio contingentamento
attualmente ubicato in Via Carrel.
Président
- La parole au Vice-président Chatrian.
Chatrian (VdAV-R)
-
Merci, M. le Président.
Grazie, Assessore, per le sue risposte molto puntuali. Conoscevo il
dossier
, ma allora avevo un ruolo completamente diverso;
così come conoscevo il
dossier
prima citato dal Presidente:
il mio ruolo era alquanto diverso. Chiediamo quali siano gli
indirizzi politici indubbiamente, in queste interpellanze, non
quelli dirigenziali. Ci ha dato dei tempi per quanto riguarda la
prima domanda, 18 mesi, quindi nell'aprile 2010 la società IN.VA.
sarà trasferita e prendiamo atto del trasferimento anche del
dipartimento sistema informativo. Per quanto riguarda gli
interventi, prendiamo atto delle cifre che lei ci ha illustrato,
circa 6 milioni di euro, cifre importanti; speriamo di rispettare
la previsione sui tempi di trasferimento.
Non abbiamo avuto risposta per quanto riguarda il punto 3, al
momento non ci sono ancora certezze da quanto ho capito.
L'Assessore conosce bene gli uffici IN.VA., parliamo di circa 1.500
metri quadrati di uffici, con destinazione non interessante in
più... aspettiamo nuovi elementi per quanto riguarda il punto 3.
Quei 1.500 metri quadrati forse sono grandi solamente per la
Chambre
, immagino, però aspettiamo vostre notizie.
Grazie.
