Classificazione
FINANZA REGIONALE E LOCALE



Oggetto del Consiglio n. 278 del 9 gennaio 2019 - Resoconto
OGGETTO N. 278/XV - Interrogazione: "Individuazione di
ulteriori agevolazioni IRAP da parte del Governo
regionale".
Rini (Presidente) -
Punto n. 7 dell'ordine del giorno. La
parola all'Assessore Testolin.
Testolin (UV)
- Con l'interrogazione in esame viene
richiesto di comunicare se siano state individuate nella legge di
bilancio delle specifiche agevolazioni in materia IRAP non presenti
nella bozza approvata dalla Giunta precedente. Com'è ben noto agli
interroganti e al Consiglio tutto, atteso che l'argomento è stato
oggetto di attento esame nel corso della scorsa adunanza
consiliare, questa maggioranza, intervenendo sul treno in corsa
costituito dal bilancio impostato dal precedente Governo, ha
ritenuto di modificare la legge finanziaria su di un rilevante
aspetto di carattere fiscale. Nello specifico tale intervento ha
riguardato l'abrogazione dell'articolo 1 della legge stessa, così
com'è riportato nella stessa premessa dell'interpellanza, che
prevedeva l'agevolazione relativa all'addizionale IRPEF, che, data
l'estesa platea di destinatari, non avrebbe comportato un beneficio
effettivamente percepibile se non pari a mediamente circa 5,00 ? al
mese per ogni contribuente interessato da questo tipo di
iniziativa. Conseguentemente quest'azione ha generato una maggiore
entrata di circa 4.800.000 ? ed è intenzione di questa maggioranza
di destinare tali fondi ad agevolazioni in favore delle categorie
produttive, consistenti in una riduzione delle aliquote IRPEF, come
già più volte ribadito, con ricadute, oltre che dirette sulle
imprese, anche indirette sull'intero mondo del lavoro, per rendere
così più incisivo l'intervento a favore della produttività.
Abbassando la pressione fiscale a sostegno del lavoro e delle
aziende, si andrà infatti, seppur parzialmente, a sostenere
l'occupazione per poter conseguentemente creare reddito, crescita e
sviluppo. Tali maggiori risorse chiaramente non potevano essere già
destinate in sede di approvazione di bilancio regionale senza
comportarne la modifica, cosa che non era tecnicamente fattibile
nel rispetto dei tempi se non andando a compromettere la regolare
applicazione del bilancio stesso a partire dal 1° gennaio 2019 e
anche questo era stato ampiamente specificato nella seduta di
bilancio.
La destinazione di tali risorse è stata così prevista in sede di
una prossima variazione di bilancio, a dispetto di quello che è
stato evidenziato in questo caso nelle premesse dell'interpellanza,
così com'è stato espresso dallo stesso Consigliere relatore di
maggioranza, che nel suo intervento ha precisato come nei prossimi
mesi verrà dettagliata la proposta, che sarà recepita con
variazione di bilancio. A tal fine si stanno effettuando le
opportune simulazioni e le analisi del caso per individuare le
migliori strade da percorrere, che si concretizzeranno nella
proposta di variazione, dove verranno esplicitate, previ i
necessari confronti, affinché l'intervento possa essere il più
possibile incisivo e condiviso. Queste agevolazioni che il Governo
regionale intende prevedere andranno a completare quelle già
previste in bilancio, che sono il frutto di approfondimenti svolti
da un apposito gruppo di lavoro, che ha coinvolto i diversi uffici
interessati e la cui istituzione fu richiesta, già lo ricordai, già
nel febbraio 2018 dall'allora Giunta Viérin, proprio al fine di
verificare la possibilità di azioni da operare in merito alla
manovrabilità fiscale a disposizione della Regione e derivante
dalla nuova norma di attuazione. Le stesse riguardano, com'è noto,
e nello specifico: l'abrogazione delle precedenti agevolazioni per
le cooperative e la concessione della nuova agevolazione per una
platea più ampia costituita da quelle a mutualità prevalente e più
significativa come aliquota di riduzione per una minore pressione
fiscale annua complessiva di circa 65.000 ?; l'esenzione relativa
alle nuove imprese e l'esenzione per i rifugi alpini per una minore
imposta dovuta per complessivi circa 125.000 ? annui, oltre ad
altre agevolazioni che esulano dall'IRPEF per quanto riguarda la
tassa auto e l'IRT ossia l'Imposta di Trascrizione relativamente ai
passaggi di proprietà dei veicoli usati.
Un'ultima riflessione: detto questo, che seppur condividendo,
come ho già detto anche in sede di approvazione del bilancio, le
scelte operate a seguito degli approfondimenti svolti dal suddetto
gruppo di lavoro e recepite nella legge di bilancio, così come era
stata impostata, occorre quanto meno evidenziare come le
agevolazioni allora previste rivestivano al momento un impatto
limitato a poche realtà, mentre le ulteriori agevolazioni, che si
concretizzeranno con la variazione di bilancio, potranno costituire
una risposta più forte, riducendo a una platea molto più ampia di
aziende valdostane il carico IRAP complessivo per quasi 4,8 milioni
di euro, a fronte di questo primo intervento, che, seppure
assolutamente interessante e condiviso, era però di modesta entità
andando a ridurre questa imposta per soli 190.000,00 ? a un numero
limitato di aziende.
Présidente
- Pour la réplique, la parole au collègue
Aggravi.
Aggravi (LEGA VDA)
- Grazie Assessore per la risposta.
L'interrogazione poteva sembrare banale; la ringrazio per avere
ripetuto quanto già è stato detto anche in sede di bilancio e
soprattutto per avere rammentato che l'agevolazione IRPEF è stata
abrogata da questa maggioranza. La risposta era molto semplice e
forse un po' tautologica, ma ho ritenuto opportuno... perché sa,
quello che si dice sulla stampa ha un suo riflesso sulla gente e
soprattutto anche quello che si dice - e l'ho riportato nelle
premesse - in sede di relazione, se non erro, vado a memoria, a
pagina 6 si diceva che vi erano già all'interno della legge delle
agevolazioni per 4.800.00,00 a livello IRAP. Io, quando ero
dall'altra parte della barricata, più volte mi sono sentito dire
che è bene riconoscere quello che gli altri hanno fatto, anche da
lei. Lo rammento e lo dico, quindi l'obiettivo di questa
interrogazione era sottolineare e fare chiarezza soprattutto nei
confronti degli organi di stampa che quanto presentato dalla Giunta
precedente a livello di agevolazioni fiscali, tranne ripeto
l'agevolazione IRPEF, che è stata abrogata, è rimasta tale e quindi
quello che sarà del futuro dovrà essere visto. Confermo, rispetto
anche a ulteriori e prossime iniziative, come già ho avuto
occasione di dire, che farò sulla tematica... staremo a vedere
quale sarà la vostra proposta ed esamineremo con attenzione, mi
auguro, in un confronto anche a livello di commissione, quelle che
saranno le proposte di agevolazione IRAP, soprattutto per vedere
quale sarà il beneficio marginale per le singole aziende.
