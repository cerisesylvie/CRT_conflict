Classificazione
ASSISTENZA SANITARIA E OSPEDALIERA
Igiene e sanità pubblica



Oggetto del Consiglio n. 269 del 27 gennaio 2021 - Resoconto
OGGETTO N. 269/XVI - Interpellanza: "Valutazioni sulla
possibilità di adozione nella nostra regione di un progetto che
prevede l'utilizzo di un braccialetto elettronico di collegamento
tra paziente Covid e medico".
Bertin (Presidente) -
Punto n. 29 all'ordine del giorno.
Per l'illustrazione, ha chiesto la parola la consigliera Spelgatti,
ne ha facoltà.
Spelgatti (LEGA VDA) -
Dopo aver preso atto del fatto che
per tutta la parte economica dei ristori e quant'altro ancora siamo
in altissimo mare, torniamo al tema della sanità. Stavo guardando
un programma televisivo e ho visto una notizia che mi ha
interessata, poi sono andata a vedere se il tutto era uscito anche
su carta stampata e ho trovato vari articoli, l'ho trovato molto
interessante per cui lo leggo per esteso. Questo articolo è del 18
novembre 2020 e riguarda un'iniziativa molto interessante che è
stata fatta nel comune di Arezzo: "A casa in sicurezza. Il
braccialetto che tiene collegato l'isolato Covid con il medico.
Ogni cinque minuti i parametri vengono inviati a 118 e USCA.
Apparentemente è solo un braccialetto ma in realtà è un
collegamento attivo 24 ore su 24 tra la persona positiva al Covid
isolato a casa e i medici. Grazie allo
smartphone
, trasmette
ogni cinque minuti alcuni parametri essenziali per monitorare la
sua salute: ossigenazione, frequenza cardiaca, indice di qualità
del segnale della saturimetria e temperatura corporea. Li trasmette
al 118 e all'USCA di riferimento, può essere inviato anche ad altri
medici di riferimento del paziente. Il progetto del 118 di Arezzo è
il primo in Italia e tra i primi in Europa e presto verrà diffuso
anche ad altre aree provinciali dell'USL TSE.
"È un sistema integrato perché unisce le competenze e le
disponibilità del 118 e delle USCA - ricorda il Direttore generale
dell'ASL TSE Antonio d'Urso - in questa prima fase ne attiveremo
200. In questo modo garantiamo un ulteriore livello di sicurezza
anche per i pazienti che, pur positivi al Covid, non hanno
necessità del ricovero ospedaliero. È una garanzia per la loro
salute ma anche un aiuto a vivere in minor solitudine una malattia
che, anche nel caso di assenza di sintomi, genera ansia e
angoscia". Il braccialetto è monouso, funziona per dieci giorni. "È
destinato a pazienti Covid positivi a domicilio che siano a rischio
di aggravamento delle loro condizioni ma che ancora possono stare a
casa in sicurezza - ricorda Giovanni Sbrana, referente del progetto
e vice-direttore dell'UOC CO 118 di Arezzo - a ogni paziente viene
assegnato uno dei tre programmi di cura che abbiamo predisposto:
quello
standard
per chi ha più di 75 anni e quello per chi
soffre di broncopneumopatia cronica e ostruttiva". Ci sono
soluzioni diversificate, si tratta di modelli che configurano
domande diverse che il sistema fa al paziente ma soprattutto
intervalli di riferimento per gli allarmi diversi - sottolinea
Samuele Pacchi coordinatore della UOC CO 118 Arezzo - questo
consente di comprendere meglio il paziente e di avere un
monitoraggio e quindi un intervento più realistico e aderente alle
sue condizioni di base. Oltre a un monitoraggio, infatti il sistema
fa domande al paziente attraverso lo
smartphone
ed elabora
risposte allertando USCA e 118 in caso di anomalia. I medici USCA e
quelli del 118 potranno così avere chiara la situazione del
paziente e intervenire in tempo in caso di problemi e programmare
visite domiciliari solo in caso di reale bisogno".
Il monitoraggio è fatto in automatico dal sistema: nel momento
in cui rileva un
trend
negativo, allerta la centrale, che
può così contattare il paziente e valutare la situazione. Inoltre
somministra un questionario preimpostato al paziente, consentendo
di rilevare situazioni di allarme (incapacità di alzarsi, malessere
particolare, mancata assunzione di terapia). Il braccialetto
consentirà anche di alleggerire la pressione sul Pronto Soccorso:
"nel mese di ottobre, il 70 percento dei ricoveri Covid del San
Donato ha fatto accesso diretto dal territorio nei reparti di
degenza Covid senza transitare dal Pronto Soccorso - ricorda
Giovani Iannelli, direttore del Pronto Soccorso e Medicina
d'urgenza di Arezzo - il restante 30 percento era nella maggior
parte dei casi una nuova diagnosi per la quale il tampone in Pronto
Soccorso era inevitabile. Il 118, con le nuove tecnologie di cui
dispone, ha evitato accessi impropri in Pronto Soccorso,
consentendo al personale medico, infermieristico e socio-sanitario
di concentrarsi su pazienti maggiormente critici".
Il braccialetto viene applicato dall'USCA o dai medici
dell'automedica e dei mezzi attrezzati del 118. Questa tecnologia
consente al paziente, anche se visto solo a domicilio (in regime
ordinario da USCA e di urgenza dal 118), e lasciato a domicilio
senza accesso al Pronto Soccorso, di ricevere assistenza e presa in
carico di ottimo livello e questo grazie a ecografi,
emogasanalizzatori, elettrocardiografi e altre tecnologie presenti
in auto medica e durante l'accesso USCA. Il profilo del paziente da
braccialetto è quello non talmente grave da essere portato al
Pronto Soccorso ma nemmeno tale da rendere non necessario il
monitoraggio. Viene quindi monitorato il possibile deterioramento
per fattori di rischio anamnestici e clinici ma anche sociali (si
pensi a chi vive solo). Inoltre deve essere rimesso nel programma
giusto di cura, cioè in un profilo di monitoraggio che tenga conto
delle condizioni di base e allarmi i sanitari solo quando le
condizioni del momento si discostano pericolosamente da quelle
basali del malato.
"Il Covid è una patologia della solitudine - conclude Massimo
Mandò, Direttore del 118 di Arezzo -, con questo progetto vogliamo
essere più vicini al cittadino malato e garantirgli anche a casa un
controllo a distanza e quindi una sicurezza. Pazienti più
controllati e più "vicini" si sentiranno meno soli e aderiranno
meglio alla cura. Si tratta di un sistema molto utile anche nei
pazienti che vivono in zone isolate e in quelli che chiamano,
perché magari hanno un saturimetro non certificato su cui vedono
dati che non riescono nemmeno a interpretare. Monitorizzandoli con
questo sistema gli daremo lo stesso
standard
di controllo
che avrebbero in un ospedale consentendogli di rimanere nella loro
casa"".
Ascoltata quindi questa notizia nei vari TG e poi letto questo
articolo, chiediamo alla Giunta di conoscere se sia intenzione
dell'Assessorato della sanità di contattare l'ASL che ha adottato
questo sistema per studiare i dettagli del progetto e conoscerne i
risultati in questi mesi di utilizzo al fine di valutarne la
possibile adozione nella nostra regione.
Presidente -
Per la risposta, l'assessore Barmasse a cui
passo la parola.
Barmasse (UV) -
Grazie consigliera Spelgatti della
domanda.
Vorrei fare un passo indietro, nel senso che il progetto di
quest'AUSL è sicuramente molto interessante, volevo solamente dire
che a volte noi non siamo così bravi anche a pubblicizzarci, perché
questo tipo di progetto la nostra Regione l'aveva già sperimentato
in passato, cito ad esempio il progetto - non è in relazione al
Covid ma per dire un pochettino quello che dal punto di vista
tecnologico era stato fatto - e-Rés@mont successivo ai progetti
Rés@mont e Rés@mont 2 finanziato nell'ambito dell'interregionale 5A
Italia-Francia-Alcotra, che aveva come obiettivo principale
l'aumento della sicurezza sanitaria in montagna attraverso lo
sviluppo e l'implementazione e la promozione dei servizi di
medicina di montagna innovativi e di prossimità basati sulle
tecnologie della telemedicina e del teleconsulto rivolti a
residenti, turisti e professionisti della montagna rinforzando i
servizi sanitari dei territori più isolati. Il progetto contribuiva
alla sfida del contrasto allo spopolamento delle aree periferiche,
migliorando così l'attrattività dei territori e favorendo al
contempo uno spiccato maggior afflusso turistico. Questo è stato un
progetto, a mio avviso, che era molto interessante e molto
importante, che va nell'ottica comunque della telemedicina, del
monitoraggio e del teleconsulto.
Venendo specificatamente all'oggetto della interpellanza,
l'Azienda USL della Valle d'Aosta, già nella prima fase
dell'emergenza sanitaria, quindi ancor prima della sperimentazione
attivata presso l'ASL di Toscana sud-est, aveva attivato un'analoga
esperienza di telemedicina, erano stati fatti mi sembra una ventina
o trenta casi a titolo sperimentale attraverso
smartphone
e
sensori che trasmettevano alla centrale i dati biomedici del
paziente positivo al Covid a domicilio. Questo di fatto comunque
era un progetto sperimentale e non ha poi trovato un'applicazione
diciamo successiva, anche perché, a differenza di quanto accade in
altre Regioni, a livello regionale si è comunque potenziata in
maniera significativa la presenza delle USCA sul territorio,
superando gli
standard
di definizione numerica stabiliti a
livello nazionale in rapporto alla popolazione. Comunque, per
quanto concerne l'esperienza citata nella sua iniziativa, che
ritengo molto interessante, faccio comunque presente che
l'Assessorato aveva già stabilito un contatto concreto con
un'azienda
leader
nella produzione di dispositivi per il
telemonitoraggio. Adesso non si può fare della pubblicità, ma è
esattamente lo stesso tipo di prodotto che viene utilizzato in
quest'ASL, le cui specifiche tecniche e le modalità di utilizzo
sono in linea con l'esperienza dell'ASL Toscana sud-est al fine di
verificare quali sono attualmente le soluzioni tecnologicamente più
avanzate e i loro possibili campi di applicazioni.
Posso anche dirle che proprio nella giornata di oggi noi abbiamo
avuto un contatto diretto in cui questo tipo di dispositivo ci è
stato portato in visione per valutare quali sono le applicazioni
qui da noi, ma devo dirle che chi dell'Assessorato se ne è occupato
mi ha comunicato che era molto in maniera positiva impressionato da
questo tipo di dispositivo e della sua eventuale utilità.
È mio intendimento quindi infatti giungere alla realizzazione
nel primo periodo di un'attività specifica di telemonitoraggio, in
particolare non solo dedicato ai pazienti Covid, perché, secondo
me, l'applicazione può essere dedicata anche in particolare alle
strutture residenziali per anziani, quindi non solo Covid ma anche
per anziani. Nelle strutture residenziali quest'attività era già
peraltro effettuata in via sperimentale con la collaborazione della
SC di Geriatria dell'Azienda USL e poi, secondo me, è importante
anche per favorire le dimissioni protette dei pazienti più fragili,
che possono essere pazienti affetti da Covid che mandiamo a casa o
anche di altre patologie, quindi da alcuni dei reparti medici nel
nostro presidio ospedaliero.
Su tale progetto da alcune settimane stanno già lavorando
appunto le strutture dell'Assessorato della sanità in
collaborazione con il Dipartimento Innovazione Agenda Digitale
della Regione e ci sono già stati dei contatti anche con l'ASL
della Toscana per avere un loro parere su questo tipo di
sperimentazione. In questo momento è sperimentale, quindi non ne
sono stati utilizzati tantissimi di questi braccialetti, mi sembra
che, quando li abbiamo contattati noi, erano circa 30-40, adesso ho
visto che nella dichiarazione vogliono utilizzarne circa 200,
evidentemente è una cosa che funziona. Devo però dirle che prima
non lo sapevo che l'ASL Toscana aveva questa iniziativa ma noi
autonomamente ci eravamo già spostati e abbiamo già fatto qualche
passaggio, anzi, direi un po' di più di qualche passaggio, ci
eravamo interessati in maniera significativa perché credo molto
nella telemedicina per poter valutare questo tipo di
apparecchiatura, che, come le dico oggi, è stata portata proprio
alla visione del nostro Assessorato direttamente e adesso faremo
una valutazione sui costi, l'utilizzo, eccetera, ma è
un'apparecchiatura, una strumentazione che, a quanto mi dice il
dirigente e il medico che lo ha preso in visione, pare sia
veramente molto efficace.
Presidente -
Per la replica, ha chiesto la parola la
consigliera Spelgatti.
Spelgatti (LEVA VDA) -
La cosa mi fa molto piacere, anche
perché questa notizia, appena l'ho sentita, ha destato la mia
attenzione perché, al di là di quello che può essere l'utilizzo
importantissimo in questa fase di emergenza e anche poi per tutto
quello che succederà perché non sappiamo per quanto dovremo
convivere con questo virus e con queste problematiche, in realtà la
speranza è che da un momento così terribile e terrificante sotto
ogni profilo come quello che si sta vivendo, nascano delle
opportunità per migliorare anche delle situazioni che avevamo già
prima e che comunque non avevano trovato risposta.
Il fatto di poter implementare il discorso della telemedicina e
di utilizzare appunto queste tecnologie poi per poter seguire
quelli che sono anche tutti i pazienti lasciandoli il più possibile
a casa laddove è possibile, evitando di congestionare l'Ospedale e
con tutti i vantaggi che si hanno dalla parte del paziente, che
chiaramente ha degli aspetti psicologici e di benessere stando a
casa che non ha in Ospedale, con tutto il problema che noi abbiamo
legato alle vallate e al problema dello spopolamento della
montagna, quindi il problema della lontananza anche e delle
tempistiche per arrivare fino in Ospedale, tutto questo può
diventare una seria opportunità per gli sviluppi a lungo termine,
quindi al di là dell'emergenza Covid. L'obiettivo quindi è cercare
di utilizzare almeno ciò che di positivo sta venendo fuori in
questo momento e sfruttare al meglio anche le esperienze che stanno
facendo altri che sono più avanti sotto questo profilo.
Poi non mi stupisce minimamente, Assessore, che lei mi dica che
tempo addietro, non mi ha specificato quando, erano stati avviati
dei progetti anche molto interessanti, il problema poi è che fine
hanno fatto tutti questi progetti, perché io ricordo che fino a un
po' di tempo fa avevamo veramente una sanità eccellente in Valle
d'Aosta, il problema è che cosa sia successo nel frattempo e come
mai ci si stia riducendo in un Ospedale sempre più purtroppo
lasciato andare. Mentre altre sanità corrono e crescono, noi
sostanzialmente finiremo per diventare, se andiamo avanti così, una
specie soltanto di Pronto Soccorso perdendo e rinunciando a tutte
le eccellenze che avevamo in questa regione. Non mi stupisce quindi
minimamente che ci fossero dei progetti assolutamente innovativi,
la domanda è perché questi progetti poi non sono stati portati
avanti, questo come tante altre cose, quindi in bocca al lupo e
buon lavoro, la sfida che la attende è molto importante.
