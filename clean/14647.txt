Classificazione
OPERE PUBBLICHE


Resoconto integrale del dibattito dell'aula
Oggetto del Consiglio n. 1065 del 15 dicembre 1994 - Resoconto
SEDUTA ANTIMERIDIANA DEL 15 DICEMBRE 1994
OGGETTO N. 1065/X Approvazione del piano cantieri di lavoro da
istituirsi nell'esercizio 1995.
Deliberazione Il Consiglio
Richiamata la legge regionale 3 gennaio 1990, n. 5, modificata
dalla successiva 27 marzo 1991, n. 9;
Visto il parere favorevole, in ordine alla legittimità della
presente deliberazione, rilasciato dall'Ingegnere Capo Dirigente
del Servizio opere edili e stradali reggente del posto di Dirigente
del Servizio affari generali ed interventi diretti dell'Assessorato
dei Lavori Pubblici, ai sensi del combinato disposto dell'articolo
72 della legge regionale n. 18/1980 e successive modificazioni;
Visto il parere della III Commissione consiliare permanente;
Delibera
1) di approvare il piano dei cantieri di lavoro - Esercizio 1995
- da istituirsi nei comuni per i lavori sottoprecisati:
N.
Ord
Comune
Natura dei
lavori
Pers. occupato
gg.
lavora-tive
Spese in migliaia di lire
Operai n.
Istrut-tori n.
Paghe
Materiali
attrezz.
totali
1
Aosta
completamento muro di sostegno strada la Badia - sistemaz.
strada comunale di Truchod - muro di sostegno strada di Pleod Reg.
Bioula
15
2
3600
327.000
180.000
507.000
2
Châtillon
Costruzione strada di collegamento tra il piazzale delle scuole
elementari e i giardini pubblici
10
2
800
80.000
60.000
140.000
3
Fénis
costruzione strada comunale delle Vigne località Pommier
10
2
800
80.000
60.000
140.000
4
Nus
costruzione strada comunale Coutaz-Castello
10
2
800
80.000
60.000
140.000
5
Saint-Christophe
sistemazione ed allargamento delle strade comunali Senin - Croux
e Veynes
10
2
1600
160.000
120.000
280.000
6
Verrayes
sistemazione ed allargamento della strada comunale di
Chantroil
10
2
800
80.000
60.000
140.000
TOTALE
65
12
8400
807.000
540.000
1.347.000
2) di stabilire il relativo finanziamento, ai sensi
dell'articolo 3 comma 3 della legge regionale n. 9 del 27 marzo
1991, sul Capitolo 51360 ("Spese per la costruzione di opere
stradali a mezzo di cantieri di lavoro") del bilancio preventivo
della Regione per l'anno 1995 che presenta la necessaria
disponibilità;
3) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lett. B), del decreto legislativo 22
aprile 1994, n. 320.
Presidente Ha chiesto la parola il Vicepresidente, Viérin
Marco.
Viérin M. (PpVA) Qui c'è da fare una riflessione su questi
interventi. Spendiamo non 1,347 miliardi a livello di risorse
proprie della Regione, ma spendiamo solo 540 milioni, che è
l'importo dei materiali a quel che mi risulta, perché le ore
vengono rimborsate da una legge statale.
La domanda che pongo è di questo tipo: vediamo sei cantieri,
vorrei sapere da quando sono aperti questi cantieri per capire i
tempi di esecuzione, o se sono cantieri che si apriranno ex novo.
Vorrei sapere anche, oltre al costo totale della realizzazione, se
esiste un valore della realizzazione dell'opera, quindi un computo
metrico inerente, tanto per parametrare quello che può costare
un'opera alla pubblica amministrazione, utilizzando questa
procedura, e quanto costerebbe utilizzando una procedura
normale.
Presidente Ha chiesto la parola l'Assessore ai lavori pubblici,
Lavoyer.
Lavoyer (ADP-PRI-Ind) Questi cantieri sono i cantieri che
vengono istituiti in base alle richieste che fanno gli enti locali,
richieste che devono pervenire all'Amministrazione regionale entro
il mese di marzo dell'anno precedente, quindi diciamo che questo
programma è relativo alle richieste che i singoli comuni hanno
fatto entro il marzo 1994.
Anche la scelta delle località e della tipologia dei lavori non
è una scelta di tipo discrezionale, ma viene redatta dagli uffici a
seguito di quelle che sono le richieste e le proposte degli enti
locali.
Sul problema della situazione di cantieri che forse hanno già
operato nelle stesse località gli anni precedenti, posso far
pervenire al Vicepresidente Viérin una situazione dettagliata per
quanto riguarda il pregresso.
Per quanto attiene al discorso puramente di tipo economico, non
penso che questo tipo di ragionamento debba stare alla base di
questa tipologia di interventi, anche perché le finalità di questi
cantieri sono prevalentemente quelle di dare occupazione a
cassaintegrati o a quella categoria di persone che normalmente non
potrebbe più trovare una idonea situazione di occupazione in altri
settori. Quindi diciamo che il parametro che sta alla base di
questi tipi di interventi è più di tipo sociale che non di tipo
economico, ed è anche per questo motivo che il costo prevalente
della mano d'opera viene rimborsato con leggi statali. La verifica
si può fare, possiamo anche prendere un cantiere pilota, verificare
il costo dell'intervento con un preventivo di esecuzione con altri
metodi tipo appalto, però questo non è certo il parametro per poter
dire sì oppure no alla prosecuzione di questo tipo di
iniziativa.
Presidente Ha chiesto la parola il Vicepresidente Viérin Marco,
per dichiarazione di voto.
Viérin M. (PpVA) L'Assessore Lavoyer ha ripreso le cose che già
si sapevano, il mio concetto era di tipo diverso, comunque prendo
atto che l'Assessore è disponibile a darmi una risposta scritta.
Capisco che i dati non possa averli oggi, qui, però ritengo che su
questo dovremmo fare un ragionamento, proprio perché mi risulta che
fra queste opere ce ne siano alcune che sono lì da 6-7 anni. Quindi
anche l'opinione pubblica non sa che sono anche creati per una
finalità sociale.
Io dico che finalità sociali ci devono essere, ma che non
possiamo basare le nostre finalità sociali sul fatto di aprire dei
cantieri che rimangono a cielo aperto per 10 anni. E non parlo di
grosse opere, ma parlo di interventi che vanno, come qui, dai 100
ai 500 milioni, quindi sono piccoli interventi. Noi diamo una
immagine all'opinione pubblica di disorganizzazione su questi
cantieri, perché vedo che oltre al discorso degli addetti ci sono
proprio gli istruttori, in tutti i cantieri ci sono due istruttori,
per cui bisognerebbe verificare l'andamento di questi tempi.
Presidente Ha chiesto la parola l'Assessore ai lavori pubblici,
Lavoyer.
Lavoyer (ADP-PRI-Ind) Solo per precisare che i problemi che
solleva il Vicepresidente Viérin non possono riferirsi a questi
tipi di cantiere; probabilmente si fa confusione con gli altri
cantieri lavoro, che vengono istituiti su chiamata diretta
dell'Ufficio di collocamento nei singoli comuni, in base al
programma lavori.
Questi sono invece dei programmi precisi di lavori, che vengono
realizzati entro l'anno; addirittura a volte non c'è la possibilità
di un mantenimento occupazionale, è limitato alla tipologia e alla
quantità di lavoro.
Presidente Pongo in votazione la delibera in oggetto.
Presenti, votanti e favorevoli: 28
Il Consiglio approva all'unanimità
