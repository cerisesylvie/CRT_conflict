Classificazione
ISTRUZIONE PUBBLICA
Università
NORME DI ATTUAZIONE


Resoconto integrale del dibattito dell'aula
Oggetto del Consiglio n. 1446 del 12 luglio 2000 - Resoconto
OGGETTO N. 1446/XI Parere sullo schema di decreto legislativo
recante norme di attuazione dello Statuto speciale della Regione
Valle d'Aosta concernenti l'attribuzione alla Regione di potestà
legislativa in materia di finanziamento all'università e di
edilizia universitaria.
Deliberazione Il Consiglio
Considerato che l'articolo 48 bis dello Statuto speciale per la
Valle d'Aosta dispone che il Governo è delegato ad emanare uno o
più decreti legislativi recanti le disposizioni di attuazione dello
Statuto stesso e le disposizioni per armonizzare la legislazione
nazionale con l'ordinamento della Regione Valle d'Aosta, tenendo
conto delle particolari condizioni di autonomia attribuita alla
regione, e che gli schemi dei decreti legislativi sono elaborati da
una Commissione paritetica composta da sei membri nominati,
rispettivamente, tre dal Governo e tre dal Consiglio regionale
della Valle d'Aosta e sono sottoposti al parere del Consiglio
stesso;
Rilevato che con nota in data 4 maggio 1999 il Ministro per gli
Affari regionali ha trasmesso, ai fini dell'acquisizione del parere
di cui all'articolo 48 bis dello Statuto speciale, lo schema di
norme di attuazione riguardante "Modifiche alla legge 16 maggio
1978, n. 196 in materia di beni culturali", approvato dalla
Commissione paritetica in data 25 marzo 1999;
Visto l'articolo 48bis dello Statuto speciale per la Valle
d'Aosta;
Visto il parere della I Commissione consiliare permanente;
Esprime
parere favorevole sullo schema di decreto legislativo recante
norme di attuazione dello Statuto speciale della Regione Valle
d'Aosta concernenti l’attribuzione alla Regione di
potestà legislativa in materia di finanziamento
all’università e di edilizia universitaria.
Allegato
(Omissis)
Président Collègues conseillers, il m'appartient de vous
informer que nous sommes dans la nécessité d'exprimer l'avis sur le
projet de décret législatif portant: "Normes d'application du
Statut spécial en matière d'attribution à la Région de la
compétence législative en matière de financement à l'université et
de construction de bâtiments universitaires".
Vous connaissez tous les dispositions de l'article 48 bis du
Statut spécial, qui prévoit justement que les schémas desdits
décrets sont élaborés par une commission paritaire et qu'ils sont
soumis à l'avis de notre Assemblée.
Pour ce qui concerne tout précisément ce projet, le 5 juin
dernier le Ministre aux affaires régionales a transmis au Conseil
de la Vallée, pour l'expression dudit avis, le schéma des normes
d'application concernant l'attribution à la Région du pouvoir
législatif en matière de financement à l'université et de
construction de bâtiments universitaires, approuvé par la
Commission paritaire le 19 avril 2000.
Le texte a été soumis à l'examen préalable de la I
ère
Commission du Conseil, qui a exprimé à ce sujet un avis favorable à
la majorité. Le projet contient deux articles, l'un portant sur les
normes législatives et la compétence administrative qui s'ensuit et
le deuxième ayant trait à l'utilisation pour les affectations
universitaires des immeubles de l'armée, qui devrait avoir lieu sur
la base d'une entente préalable entre le Ministre de la défense et
le Président du Gouvernement de la Vallée.
La discussion est ouverte.
La parole au Conseiller Frassy.
Frassy (FI)
Pensavamo che su un argomento del genere, che
sicuramente è un argomento interessante, sia per il contenuto, ma
anche per il tipo di provvedimento, in quanto porta nuove
competenze alla Regione, ci fosse stata quanto meno
un'illustrazione che andasse al di là di quella che è la sintetica
relazione che accompagna lo schema di decreto legislativo. Perché
diciamo questo? Diciamo questo per una serie di ragioni che
cercherò di sintetizzare in questo mio breve intervento.
Ci troviamo nella situazione interessante di veder attribuite
alla Regione Valle d'Aosta in questo caso, insieme alle Province di
Bolzano e di Trento, competenze in materia universitaria,
competenze che normalmente spettano allo Stato e non sono nelle
potestà delle altre regioni a statuto ordinario, ma neppure di
altre regioni a statuto speciale. Perciò, da un punto di vista
della valutazione politica, sicuramente non possiamo non prendere
atto con soddisfazione di una norma che va nella direzione di
quella "devolution" di cui tanto si parla in questi giorni, ossia
di attribuzione di ulteriori competenze alle regioni. Perciò la
premessa non può che essere positiva.
Alcune perplessità peraltro le rimarchiamo sui modi e sui tempi
con cui questo schema di decreto legislativo viene ad essere
esaminato.
Le origini di questo provvedimento stanno, come è detto nella
relazione, nell'articolo 17, comma 120, della legge n. 127/1997, la
quale diceva che si prevedeva l'attribuzione della potestà in
materia di edilizia universitaria successivamente all'emanazione di
un decreto di autorizzazione al rilascio di titoli di studio
universitari aventi valore legale nello Stato.
Questo decreto ad oggi non lo abbiamo ancora visto e non
sappiamo nemmeno se sia in discussione alla commissione paritetica,
anzi da un prospetto che era stato fornito non risulterebbe essere
neppure fra le materie che la Commissione paritetica sta
esaminando, di conseguenza per poter oggi predisporre questo schema
di decreto legislativo la Commissione paritetica ha dovuto inserire
all'articolo 1 un comma 3 che stabilisce che la Regione eserciterà
le funzioni previste dai commi 1 e 2 del presente articolo
successivamente al decreto di autorizzazione, di cui parlavo
poc'anzi.
Perciò ci troviamo in una situazione un po' paradossale: anziché
partire dalle fondamenta, abbiamo la sensazione che si voglia
partire dal tetto. Perché dico questo?
Perché le competenze legislative in materia di finanziamento e
di edilizia universitaria hanno un senso nella misura in cui hanno
un contenuto, e il contenuto non può non passare attraverso la
consapevolezza da parte di questo Consiglio regionale di quali
titoli di studio avranno riconoscimento nell'ambito di questa
istituzione universitaria, che dovrà prendere avvio.
Si è parlato molto di corsi universitari, peraltro corsi
universitari che erano sempre sotto l'egida dell'Università degli
studi di Torino; qui stiamo facendo un ulteriore passo avanti nei
confronti di questa università non statale, ma riteniamo che un
passo del genere debba essere inserito in un contesto più chiaro.
Perciò vorremmo sapere dall'Assessore quali sono i motivi dei
ritardi per cui ad oggi non è stato ancora emanato il decreto che
riconosce efficacia a determinati titoli di studio, che dovrebbero
essere conseguiti presso l'università costituenda, e vorremmo anche
sapere se l'Assessore ci può dare notizia in merito a quale ipotesi
immagino l'Assessorato stesso stia formulando con il ministero
competente, anche perché sono argomenti non di poco conto, perché
lo stesso tipo di università che verrà fatto avrà anche dei
riflessi dal punto di vista dimensionale, di conseguenza anche dal
punto di vista non solo delle aree, ma anche degli impegni
finanziari che con questa legge potranno essere adottati quanto
prima dall'Amministrazione regionale.
Un'altra riflessione, sulla quale vorremmo avere delle risposte,
riguarda l'articolo 2. Con tale articolo mi sembra di poter dire
che si accarezzi una vecchia suggestione, che è quella
dell'utilizzo ai fini dell'istruzione universitaria delle caserme
Testafochi di Aosta e sicuramente questa è un'idea.
Essendo questa però una norma di attuazione e dunque norma che
va al di là di quella che può essere la mera esecuzione di un
singolo provvedimento o atto amministrativo, riteniamo che la
previsione dell'articolo 2 dovrebbe essere il più aperta possibile,
e di conseguenza non precludere anche altre ipotesi che un domani
potessero essere ritenute percorribili.
Voglio dire con questo che l'articolo 5, comma 1, dello Statuto
della Valle d'Aosta prevede che i beni del demanio dello Stato
situati nel territorio della regione passano al demanio della
Regione, ad eccezione di quelli che interessano la difesa, ed ecco
dunque il riferimento pertinente agli immobili delle forze armate,
ma ad eccezione anche dei servizi di carattere nazionale.
Allora mi sembra di poter affermare che in questa Regione ci
siano diversi altri immobili statali, che in un ipotetico futuro
potrebbero essere oggetto di dismissione da parte dello Stato per
certe funzioni, e magari di acquisizione da parte della Regione.
Penso all'Ufficio imposte, penso al Tribunale, penso al Catasto,
penso a tante altre sedi di uffici statali pubblici, e di
conseguenza ritengo che questo articolo 2, per essere una norma di
attuazione, sia scritto in maniera troppo stretta. E su questo ci
riserviamo di fare ulteriori valutazioni e di presentare anche
degli emendamenti.
Non c'è molto altro da aggiungere su questo primo intervento in
discussione generale, anche perché in assenza di un'illustrazione
ci riserviamo, come gruppo, a seguito dell'intervento
dell'Assessore, di fare eventuali ulteriori valutazioni.
Président
D'autres conseillers en discussion générale?
N'ayant personne d'inscrits à parler, je ferme la discussion?
oui? Pardon.
Frassy (FI)
Presentiamo un emendamento a questo punto
sull'articolo 2.
Président
Je vous signale que nous sommes à l'expression
d'un avis et qu'il n'est pas prévu de présenter des amendements sur
le document en question. Le document peut être agréé par ce Conseil
ou bien repoussé dans sa substance, mais il n'y a pas lieu de
présenter des amendements car la discussion a lieu au Conseil de la
Vallée et au Gouvernement sur le texte établi par la Commission
paritaire.
Pour motion d'ordre la parole au Conseiller Frassy.
Frassy (FI)
Chiederei al Presidente del Consiglio se può
esplicitare meglio il percorso legislativo nell'esame di questo
tipo di atti, perché mi sembra di poter dire che nel nostro
Regolamento consiliare non vi sia una previsione diversa per questo
tipo di atti rispetto agli atti che correntemente vengono
sottoposti all'esame del Consiglio regionale.
Perciò la preclusione alla presentazione di emendamenti, per
certi versi, va a limitare la sovranità del Consiglio regionale e
una limitazione di questo tipo ritengo che debba trovare una
regolamentazione in qualche norma che mi sfugge, perciò inviterei
il Presidente a dare piena informazione del percorso che intende
seguire.
Presidente
Il fondamento formale della nostra
deliberazione di oggi sta nell'articolo 48 bis dello Statuto, in
particolare nel secondo comma, là dove si dice che gli schemi dei
decreti legislativi sono elaborati da una commissione paritetica
composta da sei membri nominati rispettivamente tre dal Governo e
tre dal Consiglio regionale della Valle d'Aosta, e sono sottoposti
al parere del Consiglio stesso.
Sullo schema di decreto legislativo non è prevista una
possibilità di emendamento da parte di questo Consiglio; il
Consiglio è chiamato ad esprimere il proprio parere positivo o
negativo, motivato o meno, questo appartiene alla sovranità
dell'aula stabilirlo, ma non è previsto che vi sia una facoltà di
emendamento da parte del Consiglio regionale sul testo del decreto
legislativo stesso.
Dopo di che siamo in discussione generale e ciascuno può
presentare le proprie osservazioni, ed eventualmente chiedere un
rinvio o una pronuncia negativa sul provvedimento, ma non è
consentito a questo Consiglio intervenire nel procedimento
attraverso un emendamento del testo in questione. Può rappresentare
la propria posizione il Consiglio attraverso atti di altro genere,
che siano espressione della propria volontà, ma non intervenire
formalmente sul testo dello schema di decreto legislativo che è
stato approntato dalla Commissione paritetica.
Sur la motion d'ordre est-ce que d'autres conseillers souhaitent
intervenir?
La parole au Conseiller Frassy.
Frassy (FI)
Vorrei evidenziare al Presidente e ai
consiglieri tutti che c'è un'analogia nel 69 bis degli atti che
vengono notificati alla Commissione europea. In questo caso il
nostro Regolamento prevede la possibilità di apportare
modificazioni, tant'è che in conseguenza delle modificazioni si
deve procedere ad una nuova notifica.
È vero che l'articolo 48 bis dello Statuto non fa nessun
riferimento di tipo procedurale, ma anche perché l'articolo dello
Statuto non può far riferimento a quella che è la procedura del
Consiglio regionale, mentre l'articolo 69 bis del Regolamento del
Consiglio regionale, in una situazione che ha una sua analogia in
quanto sono atti che hanno sfere di influenza su ambiti legislativi
che vanno oltre il Consiglio regionale e prevedono la possibilità
di modificazione e di conseguenza di riesame. Anche perché se così
non fosse, mi domando quali sono gli strumenti del Consiglio
regionale per poter esprimere un parere negativo motivato, perché
il parere negativo motivato non può essere espresso attraverso un
positivo, in quanto il voto o è positivo o è contrario. Di
conseguenza l'indicazione che vogliamo dare alla Commissione
paritetica mi sfugge in quale sede debba e possa essere data.
Se non vi è una sede e se questa sede non è il Consiglio
regionale, è evidente che ci troviamo a subire una "deminutio"
delle potestà di questo Consiglio regionale; "deminutio" che è
ancora più paradossale se pensiamo che il Consiglio regionale è
assemblea legislativa sovrana e non ha possibilità di
"interferire", o meglio di inserirsi in quel procedimento
legislativo che conferisce all'Assemblea stessa ulteriori poteri
legislativi o amministrativi.
Perciò avanzo comunque delle perplessità sul percorso
legislativo che il Presidente del Consiglio ha nei fatti
tratteggiato, perché mi sembra che questo tipo di percorso si
manifesti in un'espropriazione della sovranità di questo
Consiglio.
Presidente
Vorrei portare alcuni chiarimenti al
Consigliere Frassy.
Il primo è di questa natura. Non vi è analogia fra questo
procedimento legislativo e quello del 69 bis; nel 69 bis siamo di
fronte ad atti amministrativi o legislativi che sono di questo
Consiglio e sottoposti al parere della Commissione europea per
quanto riguarda la loro compatibilità con l'articolo 93 del
trattato di Roma. Nel caso invece che stiamo affrontando siamo in
presenza di un atto legislativo dello Stato, una norma di
attuazione dello Stato, sulla quale siamo chiamati ad esprimere un
nostro parere, che viene evidentemente preso in considerazione
prima della deliberazione finale ad opera del Consiglio dei
ministri. Siamo su due atti di natura totalmente distinta.
Poiché però giustamente il Consigliere Frassy mi chiede come può
il Consiglio regionale esplicitare la sua posizione, lo strumento è
l'ordine del giorno che può essere presentato nel corso di questa
discussione, prima dell'espressione del parere. Cioè non possiamo
in nessun modo interferire sulla globalità del documento che è
sottoposto alla nostra approvazione, possiamo esprimere adesione
oppure non esprimerla, possiamo precisare anche la nostra posizione
attraverso ordini del giorno sottoposti alla votazione
dell'Assemblea, ma non possiamo intervenire con emendamento perché
non siamo noi l'organo deliberante del decreto legislativo stesso.
Credo di aver chiarito a sufficienza la differenza fra queste due
fattispecie. Chiusa la mozione d'ordine, altri consiglieri
ritengono di intervenire nel merito del provvedimento?
La parole au Conseiller Curtaz.
Curtaz (PVA-cU)
La questione posta dal Consigliere Frassy,
di carattere regolamentare?
Président
? Conseiller, sur motion d'ordre ou bien sur le
fond de la question?
Curtaz (PVA-cU)
? mi induce a fare una riflessione che
avrei fatto comunque, ma che risulta ancora maggiormente
pertinente, e questa riflessione la faccio prima di entrare
brevemente sul merito del provvedimento.
Ancora una volta, e credo che diventerà nei prossimi mesi il mio
chiodo fisso, assistiamo ad una procedura in cui il ruolo del
Consiglio è sostanzialmente svuotato. Può darsi che apprendendo
anche le argomentazioni utilizzate dal Presidente del Consiglio sia
necessariamente svuotato, perché ho ascoltato con attenzione le
osservazioni fatte dal Presidente, ma quello che a me risulta più
importante da sottolineare è che dal punto di vista politico, al di
là degli aspetti giuridico-regolamentari, il ruolo del Consiglio è
azzerato.
È svuotato perché intanto il Consiglio non decide mai un
indirizzo preventivo sul lavoro della Commissione paritetica; non
lo decide mai perché i membri della Commissione paritetica, da
quello che ho potuto capire, decidono sostanzialmente su indirizzi
dati dai rispettivi governi.
E anche qui sono i rispettivi governi che decidono la linea
politica sull’emanazione di un provvedimento,
affinché si arrivi all'intesa fra Stato e Regione, e decidono
soprattutto le priorità.
Certo, bisogna sempre tener conto dell'interlocutore, non è un
atto unilaterale, per cui i tempi vengono spesso, questo lo posso
capire, bloccati anche da un atteggiamento più o meno collaborativo
da parte dell'interlocutore, in questo caso dello Stato.
Comunque non c'è mai un indirizzo preventivo da parte del
Consiglio, così come non c'è mai una discussione preventiva da
parte della commissione competente.
La commissione competente, la prima, e lo Stato, si occupano
della norma di attuazione, quando la norma di attuazione è già
preconfezionata e il Consiglio può dare un parere positivo o
negativo. E non c'è in questo momento mai la possibilità di dare
un'indicazione alternativa; in questo a me sembra che la vicenda
regolamentare sottolineata da Frassy meriti maggiore attenzione,
perché al Consiglio non è consentito di dare un'indicazione
alternativa.
Attenzione, l'argomentazione del Presidente, vera dal punto di
vista formale, in cui si dice che come Consiglio possiamo dire sì
oppure possiamo dire no, riguarda però un aspetto solo formale
perché non possiamo mai dire no, in quanto una norma di attuazione
è sempre una nuova competenza, anche se insoddisfacente, che la
Regione assume. A volte è un aumento di competenza ottenuto
attraverso lotte politiche, attraverso pressioni, attraverso un
lungo e faticoso lavoro, e poi alla fine il risultato buono o meno
buono che sia viene sottoposto al nostro vaglio, e noi possiamo
dire di no? Possiamo dire no da un punto di vista politico, ci può
essere una minoranza, un'opposizione che può smarcarsi rispetto a
un certo provvedimento, ma ritengo quasi impossibile che la
totalità del Consiglio, e soprattutto la maggioranza possa dire di
no, quando il Governo che essa stessa appoggia ha prima suggerito e
poi avallato l'operato della Commissione paritetica, perché se non
ci fosse questo avallo a monte, ovviamente i commissari valdostani
nella Commissione paritetica non avrebbero dato il loro assenso.
Questo mi sembra normale.
Quindi questo nostro parere è una mera presa d'atto, non si può
fare diversamente, non ci sarà mai un voto negativo ad una norma di
attuazione. E questo pone, come in altri campi, ancora una volta un
problema di democrazia e un problema di marginalità assoluta del
Consiglio regionale.
Questo in merito alle procedure seguite è chiaramente un
discorso che vale per questa norma di attuazione, vale per la
successiva, vale per tutte le norme di attuazione che abbiamo
approvato e che andremo ad approvare.
Rispetto, invece, al merito di questa norma di attuazione
specifica, annunciamo il nostro voto favorevole, ci troviamo
d'accordo, anche se lo stesso articolato dimostra quello che andavo
dicendo; c'è già una norma molto specifica sulla possibilità di un
accordo di dettaglio con le forze armate, e quindi indica già una
strada, indica già una scelta. Peraltro è una scelta che, lo dico
subito, ci vede favorevoli, perché il fatto che le caserme vengano
trasformate in sedi universitarie e i militari vengano sostituiti
dagli studenti universitari non può che vederci d'accordo. Quindi
sul merito esprimiamo il nostro parere positivo.
Président
La parole au Conseiller Marguerettaz.
Marguerettaz (Aut)
Credo che il dibattito che è iniziato
su questo punto sia, più che nel merito dell'oggetto, sulle
procedure della Commissione paritetica, procedure che poi portano
questo Consiglio a doversi confrontare con norme di questo
genere.
Vorrei fare alcune considerazioni in questo senso, anticipando
subito che l'articolato così come è espresso ci vede naturalmente
favorevoli.
Dissento abbastanza da ciò che ha detto il collega Curtaz,
perché questo Consiglio, a mio avviso, ha le possibilità di dare
degli indirizzi preventivi ai propri rappresentanti in seno alla
Commissione paritetica con gli strumenti che ha tradizionalmente a
disposizione. Penso alle varie risoluzioni che ogni consigliere può
presentare quando lo ritiene più opportuno e che poi vengono
sottoposte alla valutazione del Consiglio. Quindi, da questo punto
di vista, dovremmo fare un po' tutti una autocritica, nel senso che
obiettivamente su temi di questa portata è anche colpa dei
consiglieri se ci si ritrova all'ultimo a dover dibattere un testo
che non è emendabile.
Approfitto di questo punto per fare una considerazione più
ampia. Più che di questioni procedurali, mi interrogo su questioni
forse più di tipo politico. Il Presidente della Giunta qualche
tempo fa ci ha presentato, non so se in sede di Conferenza dei
Capigruppo o se in qualche commissione particolare?
(interruzione del Presidente della Giunta, fuori
microfono)
? era la I Commissione? Probabilmente sostituivo un collega,
comunque ero presente in quella sede. Il Presidente della Giunta,
dicevo, ci ha presentato la situazione di tutti i punti che sono
alla discussione della Commissione paritetica, fra l'altro
situazione molto articolata, riferendoci a quale stadio dell'iter
si trovavano le varie questioni. A fronte di questa sua
descrizione, così come a fronte di ciò che siamo chiamati a
discutere oggi, una considerazione che mi sento di fare è la
seguente.
Mi sembra che ciò che esce come accordo delle parti dalla
Commissione paritetica, nessuno se ne risenta, sono sì questioni
importanti qual è questa o qual è quella che segue, ma non sono le
questioni decisive per la nostra Regione. Sono ben altre le materie
di spessore che potrebbero decidere il futuro della nostra Regione,
ne dico due per tutte perché vado a memoria, dovrei riprendermi gli
appunti che non ho con me, ma la "questione energetica" e la
"questione delle quote latte" sono due argomentazioni che hanno un
peso assai diverso rispetto a quelle a cui siamo chiamati a dare un
giudizio oggi.
Questo mi pone un interrogativo sulla capacità di questo Governo
regionale di fare le dovute pressioni, perché credo che poi la
procedura vera sia questa, sui propri rappresentanti della
commissione paritetica, per far sì che questioni quali quelle che
ho citato ed altre di sostanziale importanza vengano, queste sì,
affrontate con maggior celerità.
A margine di tutto questo va fatta una conclusiva
considerazione, che ci è stata illustrata da parte di uno dei
rappresentanti della Regione nella commissione paritetica nel corso
della stessa riunione a cui facevo riferimento. Abbiamo scoperto
che il Governo, più o meno furbescamente, con una sorta di
"escamotage" ha di fatto modificato la procedura prevista in
origine per l'attuazione delle norme di attuazione. Ci è stato
riferito di una sorta di "preconsiglio dei ministri" che dà un
parere preventivo, sebbene questo organo non sia autorizzato a fare
scelte di questo genere, e che questo stesso preconsiglio è spesso
influenzato nelle sue scelte più dal funzionariato ministeriale che
non dalla parte politica. Ed evidentemente un'impostazione distorta
da quella originale, aumentandone la burocraticità, non giova alla
nostra Regione; ci fa perdere ulteriore tempo, ci fa infilare in
quei meandri ministeriali che tutti purtroppo conosciamo.
Credo che questi argomenti che ho cercato di porre alla vostra
attenzione meriterebbero forse un maggiore approfondimento in
primis da parte del Governo, ma, nella misura in cui il Governo
regionale lo ritenesse opportuno, anche il Consiglio potrebbe dare
il suo contributo. Se la situazione non si modifica, cioè se la
situazione rimane impostata così com'è ora, la mia impressione è
che ci troveremo ad assumere provvedimenti quali questo, che
certamente non sono provvedimenti da sottovalutare, ma che sono ben
altra cosa rispetto alle norme di attuazione di cui questa Regione
avrebbe bisogno. Approfitto della parola per dichiarare il voto
favorevole sul punto in oggetto.
Président
Si personne ne demande la parole, je déclare
close la discussion générale.
La parole à l'Assesseur à l'éducation et à la culture,
Pastoret.
Pastoret (UV)
Non entrerò nei dettagli tecnici che sono
stati sollevati dai colleghi, ai quali ha dato risposta il
Presidente del Consiglio. Ci sono invece delle questioni che il
collega Frassy ha posto, alle quali cercherò di dare risposta nel
merito della norma che viene presentata all'attenzione del
Consiglio.
Come è già stato ricordato, l'articolo 17, comma 120 della legge
n. 127/1997,
"Misure urgenti per lo snellimento dell'attività
amministrativa e dei procedimenti di decisione e di controllo",
prevede l'istituzione di una università nella Regione Valle d'Aosta
e l'autorizzazione per la predetta istituzione al rilascio di
titoli di studio universitari aventi valore legale dovrà essere
concessa con decreto del ministro, ed è quanto citava Frassy prima.
Infatti al comma citato si dice che l'autorizzazione per le
predette istituzioni al rilascio di titoli di studio universitari,
aventi valore legale, è concessa con decreto del Ministro
dell'università e della ricerca scientifica e tecnologica, previa
intesa rispettivamente con la Provincia autonoma di Bolzano e con
la Regione autonoma Valle d'Aosta. Tali decreti - e qui si trova
una parte della risposta che devo dare al Consigliere Frassy - sono
emanati sentito altresì
"l'Osservatorio per la valutazione del
sistema universitario in ordine alle dotazioni didattiche,
scientifiche, strumentali, finanziari ed edilizie".
È evidente che qui ci troviamo di fronte ad una piccola
contraddizione, che poi rileva a quanto il Consigliere Frassy
diceva prima, perché si dice che devono essere contenute tutte
queste risorse, ma la Regione Valle d'Aosta poi non ha una
competenza. È questa la ragione per cui stiamo andando avanti con
questo procedimento parallelamente alle procedure che mi è stato
chiesto di illustrare e che dico quali sono.
Posto che è il ministro che concede con decreto l'autorizzazione
a rilasciare i titoli aventi valore legale, il ministero deve
acquisire il parere di quello che si chiamava allora osservatorio e
che attualmente ha cambiato nome e si chiama "Comitato nazionale
per la valutazione del sistema universitario".
Tale comitato, come avrete avuto modo di sapere, è stato nelle
settimane scorse a rendere visita alla Regione Valle d'Aosta,
perché oltre ad esaminare il progetto su carta, doveva rendersi
conto di quelle che sono le attuali strutture e le previsioni
future.
Ieri c'è stata una riunione del Comitato nazionale per la
valutazione, non so se sia conclusa o se sia continuata oggi,
aspettiamo a ore, o al massimo nel giro di qualche giorno, il
risultato di questa valutazione. Se, come noi auspichiamo e
crediamo, questa valutazione sarà positiva, verrà trasmessa al
ministero e il ministro potrà a questo punto emettere il
decreto.
Una volta che il ministro avrà emesso il decreto autorizzante
l'Università della Valle d'Aosta ad emettere titoli aventi valore
legale, questa potrà legittimamente funzionare. Ma dovendo
legittimamente funzionare, dovrà anche avere tutte le competenze
che sono proprie di un'istituzione universitaria, ivi compresa
questa competenza in materia di edilizia.
Rendendoci conto che la "127/1997" portava insita questa parte
di contraddizione in termini di tempi e di coincidenza di tempi che
il Consigliere Frassy ha evidenziato, la scelta è stata da parte
della Commissione paritetica ha fatto avanzare questa norma di
attuazione, che viene sottoposta all'attenzione del Consiglio. E lo
rilevava giustamente il Consigliere Frassy, al comma 2
dell'articolo 1, proprio in relazione a quell'osservazione che egli
faceva, si dice:
"successivamente all'emanazione delle predette
norme la Regione autonoma della Valle d'Aosta eserciterà le
relative funzioni amministrative",
questo proprio perché c'è la
questione legata alla tempistica.
Evidentemente il fatto di procedere con questi tempi consentirà
certamente dopo l'emissione del decreto da parte del ministro, ma
in tempi ragionevoli al Consiglio dei ministri qualora, come noi
crediamo e speriamo, questo Consiglio regionale approvi questa
norma di attuazione, di procedere analogamente da parte sua alla
approvazione e quindi di riempire questa lacuna, che è l'unica che
rimane in questo processo del progetto universitario.
Per quanto riguarda la richiesta che il Consigliere Frassy ha
fatto relativamente all'articolo 2 di questa norma di attuazione
sulle caserme delle Forze armate, l'articolo 2, comma 1 dice:
"L'utilizzo per l'edilizia universitaria di beni immobili delle
Forze armate, ai sensi degli articoli 5 e 6 dello Statuto speciale
della Valle d'Aosta, avviene d'intesa fra il Ministro della difesa
e il Presidente della Giunta regionale".
Si traccia il percorso, la strada attraverso la quale poi si
definisce l'utilizzo. Evidentemente non è al momento possibile dire
quale sarà l'utilizzo dal punto di vista della quantità di
territorio di beni immobili necessari e utilizzabili. Questo
attiene al progetto universitario e al dimensionamento che tale
progetto avrà.
L'articolo 2, comma 1, porta quanto io ho detto prima in
relazione all'edilizia universitaria, quindi la domanda che il
Consigliere Frassy faceva rispetto all'apertura possibile di non
precludere altre possibilità di utilizzo, è elemento di altra
analisi e di altro tipo di valutazione, perché questa è la norma di
attuazione che viene proposta per quanto riguarda l'edilizia
universitaria.
Sul dimensionamento finale generale dell'università, man mano
che si attueranno i corsi, verrà fatto il calcolo necessario per la
quota necessaria di utilizzo, che come previsione posso dire non
sarà di occupazione totale di tutta la superficie delle caserme che
si trovano all'interno della città di Aosta. Ma evidentemente
questo provvedimento riguarda quanto è portato nel titolo del
provvedimento stesso.
Devo poi accogliere con piacere il fatto che si siano espressi i
Consiglieri Curtaz a nome del gruppo consiliare Valle d'Aosta per
l'Ulivo e Marguerettaz a nome del gruppo consiliare degli
Autonomisti, con favore rispetto alla valutazione di questa norma
di attuazione perché questa norma va a riempire da un lato un vuoto
che c'era e che era previsto già dalla "127", ma, dall'altro, va
anche a sancire un elemento assolutamente importante, va a
disegnare un'ipotesi di strada che si apre per trattare per quanto
riguarda, e lo sottolineava il Consigliere Curtaz, l'utilizzo di
parte di queste aree importanti all'interno della città di Aosta e
che sicuramente potranno, con la conclusione di questo percorso e
con la realizzazione della sede universitaria in luogo di parte
delle caserme presenti all'interno del territorio di Aosta,
contribuire a riqualificare la città, ma soprattutto riqualificare
e qualificare l'offerta culturale e l'offerta dell'insegnamento
universitario in Valle d'Aosta.
Président
La parole au Président du Gouvernement, Viérin
Dino.
Viérin D. (UV)
Permettez-moi d'apporter quelques
précisions quant aux problèmes de procédure qui ont été posés, mais
aussi sur les aspects plus politiques concernant les rapports entre
la Région et le Gouvernement portant sur ce décret ou d'autres
décrets d'application du Statut.
Il est vrai, la procédure est une procédure bloquée. C'est une
procédure qui a été établie avec des dispositions
constitutionnelles. On peut changer de procédure, mais je me pose
la question si une autre procédure permettrait une négociation au
sein de la commission paritaire entre les représentants de deux
gouvernements, parce qu'à la fin c'est au Gouvernement qui incombe
cette responsabilité; il n'y a pas non plus de parallélisme, car si
avec les limites présentées et qui découlent de cette procédure
bloquée, c'est cette Assemblée qui est appelée à exprimer un avis
pour la Région Vallée d'Aoste, d'autre part c'est le Conseil des
ministres, donc ce n'est pas le Parlement.
Et la procédure - c'est un avis que nous partageons - est
bloquée. Nous revendiquons le fait que la procédure soit bloquée,
car nous demandons au Conseil des ministres de ne pas apporter de
modifications au texte approuvé par la Commission paritaire, et de
même façon cette Assemblée ne peut apporter de modifications au
texte approuvé. Mais de plus, la procédure étant établie sur un
rang constitutionnel, nous manifestons notre opposition quant à
d'autres procédures qui voient un examen préventif de ces
dispositions dans ce "pré-conseil des ministres" ou dans d'autres
organes. A ce propos, la procédure est claire. Le texte approuvé
par la Commission paritaire est envoyé au Conseil régional et
ensuite au Conseil des ministres, ce sont les deux seuls organes
qui peuvent s'exprimer avec un avis favorable ou défavorable.
Quand il y a avis favorable des deux organes l'on peut passer à
la publication du décret législatif; en cas d'avis défavorable la
procédure doit être à nouveau entamée.
Pour ce qui est par contre des aspects plus politiques, je ne
pense pas que nous devons faire des pressions sur nos
représentants; les pressions nous devons les faire sur les
représentants du Gouvernement, parce que souvent ce sont eux qui
ralentissent les travaux de la Commission paritaire.
Ces travaux ont rencontré également des difficultés, compte tenu
des changements d'ordre politique qui sont intervenus; le "turn
over" au niveau de Gouvernement italien ne permet pas d'avoir cette
continuité nécessaire pour pouvoir assurer un suivi à ces
différents problèmes. Néanmoins il y a des questions qui doivent
être définies.
Le Président du Conseil, Amato, à Milan a déclaré son avis
favorable à la "devolution". Nous voudrions bien qu'il commence par
donner application aux statuts existant et donc par exemple à
approuver au Conseil des ministres les deux dispositions portant
application de notre Statut, que la Commission paritaire et cette
Assemblée ont déjà approuvées, à savoir les quotas laitiers et les
compétences en matière de biens culturels. Par ailleurs nous avons
sollicité, la Commission paritaire doit se réunir au cours de ces
journées, l'approbation des autres dispositions concernant
notamment le transfert des compétences en matière d'énergie, de
bureaux du travail, ainsi que tous les autres problèmes que je vous
ai exposés lors de la réunion de la I
ère
Commission.
En tout cas, pour faire le point sur ce rapport, mais surtout
pour exprimer officiellement encore une fois notre malaise quant au
ralentissement des travaux de cette commission et à la
non-approbation par le Conseil des ministres des dispositions déjà
approuvées par la Commission paritaire et par cette Assemblée, nous
avons demandé, par un courrier officiel, une rencontre au Président
du Conseil, afin de pouvoir définir un calendrier de ces
travaux.
Président
La parole au Conseiller Frassy pour déclaration
de vote.
Frassy (FI)
Il nostro gruppo voterà a favore di questo
provvedimento, anche se ritiene che il procedimento bloccato, come
giustamente è stato definito dal Presidente della Giunta, sia una
situazione sulla quale qualche riflessione politica bisognerà
fare.
Riteniamo comunque che, essendo un provvedimento che apporta
competenze ulteriori alla Regione, sia un provvedimento che debba
essere votato in questa fase.
Sarà attenzione nostra verificare che queste competenze possono
essere poi gestite nella maniera migliore.
Président Je soumets au vote le schéma de décret législatif
portant puissance législative en matière de financement à
l'université et de construction de bâtiments universitaires:
Conseillers présents et votants: 25
Pour: 25
Le Conseil approuve à l'unanimité.
