Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 290 del 24 novembre 1993 - Resoconto
OGGETTO N. 290/X - Situazione della trattativa per la
salvaguardia dell'oc­cupazione nel settore siderurgico.
(Interrogazione)
Interrogazione - Preso atto del piano esistente di procedere
alla liquidazione dell'ILVA?Cogne da parte dell'ILVA stessa, nonché
da parte dell'IRI e del Governo centrale;
Visto il disinteresse dimostrato fino ad oggi dai privati nei
con­fronti dello stabilimento Cogne di Aosta;
Preso atto di come sia stato snaturato il ruolo della Regione in
questo particolare momento di dialogo e confronto con il Gover­no
centrale;
Rilevato che l'organizzazione delle aree e delle centrali
elettriche Cogne senza un preventivo piano di politica industriale
non sia sufficiente a creare prospettive certe sul piano produttivo
ed oc­cupazionale;
Preso atto dell'andamento delle trattative a livello nazionale e
che proseguiranno in sede locale fra le parti interessate;
i sottoscritti Consiglieri regionali
Interrogano
l'Assessore competente e la Giunta regionale per conoscere:
? quali certezze sono state date dal Governo centrale che
l'inter­vento dei privati non porti alla definitiva chiusura dello
stabi­limento siderurgico;
? se non ritiene opportuna una convocazione straordinaria del
Consiglio regionale sull'argomento, allo scopo di procedere ad un
confronto aperto sulle iniziative, linee e piani che la Giunta
regionale intende seguire ed attuare per salvaguardare
l'occu­pazione nel settore siderurgico nella nostra Regione.
F.to: Rini?Lanièce
Presidente -
Ha chiesto la parola l'Assessore
all'industria, commercio e ar­tigianato, Mafrica.
Mafrica (GV-PDS-SV) -
Rispetto ai problemi della
Cogne, ha già illustrato nel dettaglio i risultati il Presidente
della Giunta nelle sue comunicazioni.
Non volendo ripetere cose che sono state dette, mi limito a fare
due considerazioni.
Credo che il risultato ottenuto venerdì 19, con la firma
separata di due protocolli, uno con l'ILVA relativo all'acquisto di
terreni e centrali, l'altro con i privati che sono stati indotti ad
unire i propri sforzi per presentare un piano comune, sia un
risultato di importanza grande per la nostra Regione e ponga le
basi per un progetto di politica economica di grande respiro. Manca
ancora un pezzo, ed è l'accordo fra ILVA e privati. I protocolli
firmati dai privati e dall'ILVA contengono però indi­cazioni che
possono far pensare che il tutto possa essere conclu­so entro il 31
dicembre 1993.
Il protocollo di ILVA impegna l'ILVA ad una trattativa
esclusi­va ed alla stipulazione del contratto entro il 31 dicembre
1993; il protocollo con i privati, a rovescio, impegna i privati a
costi­tuire una società che stipuli l'acquisto della Cogne-Acciai
Spe­ciali entro il 31 dicembre 1993.
Le reazioni del Gruppo ILVA e dei privati dopo la firma dei
protocolli lasciano intendere come si sia avviato un dialogo che
troverà un primo approfondimento già nel corso di questa
set­timana, e che potrà portare rapidamente alla definitiva
solu­zione di questo problema, le cui implicazioni sono notevoli
per la politica dell'occupazione, per la politica urbanistica, per
la politica energetica regionale.
Credo di dover fare soltanto questa considerazione: in una
si­tuazione di gravità eccezionale della crisi economica del
settore siderurgico, essere riusciti ad arrivare ad impegni così
definiti con il Gruppo ILVA, con i privati e con il Governo, è una
prova dell'impegno della Regione, di tutti i suoi organi, ed anche
della capacità che ha una piccola realtà di intervenire in processi
economici così complessi quali quelli del mondo della
siderur­gia.
La seconda considerazione: se entro poche settimane ci sarà
l'accordo fra ILVA e privati, si apriranno nel settore della
rior­ganizzazione industriale, del ripensamento urbanistico del
territorio valdostano e della politica energetica regionale,
pro­spettive importanti: aperte dalla disponibilità di un milione
di mq. nel Comune di Aosta di area industriale, aperte dal
posses­so di tre centrali idroelettriche di una energia superiore
ai 200milioni di kwh.
Anche le attività di riorganizzazione e di bonifica dell'area
sa­ranno fattori di per sé positivi nello sviluppo economico
regio­nale.
Siccome stiamo da anni sospirando una soluzione definitiva a
questo problema, prima di esprimere la soddisfazione più totale ed
assoluta aspettiamo ancora l'ultimo passo, che non dipende da noi,
perché quello che la Regione poteva fare è stato fatto, in modo
significativo.
Presidente -
Ha chiesto la parola il Consigliere
Rini.
Rini (DC) -
Prendiamo atto della risposta
dell'Assessore, ma non ci sentia­mo soddisfatti, perché non
sussistono i presupposti perché i privati mantengano i loro
impegni.
Il Governo centrale con circa 32 miliardi per l'acquisto delle
aree ha liquidato lo stabilimento Cogne, è il prezzo che ha pa­gato
per abbandonare la siderurgia in Valle d'Aosta. É stata seguita la
stes-sa strada dell'Ilssa Viola: anche allora lo Stato ha dato alla
Regione dei soldi, mi pare circa 11 miliardi, per l'acquisto delle
aree.
(...interruzione dell'Assessore Mafrica...)
Non vorremmo che la Regione si rendesse compartecipe della
can-cellazione della nostra tradizione siderurgica; questo, dopo
quanto avvenuto all'Ilssa Viola, sarebbe un atto grave perché non
sus-sistono prospettive produttive e occupazionali certe per il
futuro.
Credo che non dovevamo abbandonare senza resistenza il pubblico
per cadere nelle braccia del privato; c'è da domandarsi il perché
di questo passo. É vero che c'è una decisione del Go­verno di
procedere alla privatizzazione dell'ILVA-Cogne, ma lo Stato
dovrebbe dare delle determinate garanzie.
Non può paga­re 32 miliardi e lavarsene le mani, come mi pare
intenda fare. É vero che i tempi sono cambiati; è vero che esiste
un piano CEE che contrasta con gli interessi del nostro Paese; è
vero che ogni realtà siderurgica corre per conto proprio,
nonostante che le Organizzazioni sindacali abbiano tentato di
riunire le forze proclamando anche degli scioperi generali. Ma è
anche vero che in Valle d'Aosta ci siamo sempre opposti a che la
Cogne cadesse completamente in mano ai privati, anche quando il
mercato dell'acciaio tirava bene.
Non si può essere profeti, e neanche noi lo siamo. Ma come
fa­remo a fronte di ulteriori ed eventuali richieste che potrebbero
arrivare dai privati con l'attuale bilancio regionale?
Una volta che lo Stato non è più presente in Valle d'Aosta,
per­ché ci ha scaricato la patata bollente pagando questi 32
mi­liardi, è la Regione che dovrà far fronte ad eventuali richieste
e rispondere in prima persona alle richieste dei privati, delle
Or­ganizzazioni sindacali e dei lavoratori, che pretenderanno dalla
Regione la garanzia di un posto di lavoro.
In poche parole, mi chiedo se questo è stato un buon affare per
la Valle d'Aosta. Non so se con la privatizzazione la CEE non
richieda di ridurre ulteriormente la produzione, riduzione che
andrebbe a gravare sui problemi occupazionali. Non so se 32
miliardi bastano per garantire lavoro ai dipendenti ILVA-Cogne, o
almeno ai 575 della Cogne-Acciai Speciali. Spero comunque che nel
giro di qualche anno la Cogne non debba chiudere definitivamente, e
che mi possiate dire che ero troppo pessimista.
Vorrei anche far notare che è stato istituito un gruppo di
lavoro ristretto per i problemi della Cogne, con il compito di
seguire tutta la vicenda. Di questo gruppo faccio parte anch'io e
posso assicurare che il gruppo non ha lavorato, in quanto
stranamen­te è stato convocato una sola volta, precisamente il
giorno 13 settembre di quest'anno. Riteniamo che l'argomento non
possa comunque esaurirsi nei tem-pi che il Regolamento del
Consiglio prevede per le interro­gazioni, per cui ribadiamo la
nostra richiesta che venga indetto un consiglio straordinario, allo
scopo di confrontarsi sull'intera problematica della siderurgia,
prima che vengano prese le de­cisioni definitive. Crediamo che
comunque debba essere questo Consiglio a dire l'ultima parola su un
argomento così importante per l'intera Valle d'Aosta.
