Classificazione
ASSISTENZA SANITARIA E OSPEDALIERA
COMMERCIO
LAVORO



Oggetto del Consiglio n. 1196 del 25 maggio 2020 - Resoconto
OGGETTO N. 1196/XV - P.L. N. 59: "Modificazioni alla legge
regionale 21 aprile 2020, n. 5 (Ulteriori misure regionali urgenti
di sostegno per famiglie, lavoratori e imprese connesse
all'emergenza epidemiologica da COVID-19)".
Rini (Presidente) -
Buongiorno a tutti. In considerazione
della comprovata gravità ed emergenza nazionale e regionale, che
rende temporaneamente impossibile o comunque particolarmente
difficile al Consiglio regionale di riunirsi secondo le modalità
ordinarie, come previsto dalla deliberazione dell'Ufficio di
Presidenza n. 33 in data 31 marzo 2020, l'adunanza odierna si
svolge con la partecipazione dei Consiglieri in modalità
telematica. Ricordo che l'adunanza consiliare non è aperta al
pubblico, ma è trasmessa sul canale digitale
TV Vallée
e in
diretta
streaming
sul sito internet del Consiglio
regionale.
Colleghi, siete invitati ad attivare il microfono solo quando vi
viene accordata la parola e a tenere la
webcam
attiva al
momento dell'appello o siete chiamati per le votazioni, per poter
essere identificati.
Vi ricordo che dalla prossima seduta sarà di nuovo possibile la
presenza fisica in aula, stiamo adeguando la sala consiliare al
fine di poter ottemperare a tutte le previsioni sanitarie di
distanza e di sicurezza.
Invito il Consigliere Segretario a procedere all'appello. Alla
presenza di 35 Consiglieri possiamo iniziare i lavori. Invito ora
il consigliere Marquis a illustrare la relazione.
Marquis (SA) -
Nel ruolo di relatore ho l'onore di
illustrare la proposta di legge n. 59, che è modificativa della
legge regionale n. 5 del 2020, è stata predisposta dalla II
Commissione Affari generali, in accordo con l'assessore delegato
Bertschy e l'Ufficio responsabile della sua applicazione. In
particolare trattasi di un intervento rettificativo e specificativo
riguardo agli articoli 5 e 7: rettificativo poiché viene abrogata
la parte che fa riferimento agli aiuti di Stato, specificativo
poiché vengono descritti puntualmente i soggetti destinatari delle
misure estendendone anche la platea. Inoltre la proposta
ricomprende tra i beneficiari della misura di cui all'articolo 8
della legge n. 5/2020 i soggetti con contratto di lavoro a tempo
determinato. L'iniziativa si prefigge anche di semplificare, nonché
di velocizzare, l'attuazione della legge autorizzando la Giunta a
rimodulare le previsioni di spesa tra le misure di cui alla legge
n. 5/2020 in funzione delle effettive necessità finanziarie
riscontrabili in sede applicativa.
L'atto si compone di sei articoli che modificano gli articoli 1,
5, 7, 8 e 19 della legge n. 5 del 2020. L'articolo 1 introduce un
generale principio di semplificazione finalizzato a garantire la
massima celerità del procedimento amministrativo. L'articolo 2
elimina ogni riferimento alla normativa degli aiuti di Stato e
specifica che quanto previsto dall'articolo 5 della legge n. 5/2020
si applica anche ai soci d'opera di società di persone e di
capitali e ai collaboratori familiari. L'articolo 3 sostituisce
l'articolo 7 della legge n. 5/2020, eliminando ogni riferimento
agli aiuti di Stato e definendo puntualmente i soggetti destinatari
dell'indennità e i relativi requisiti. L'articolo 4 estende
l'applicazione della norma anche a soggetti con contratto di lavoro
a tempo determinato: trattasi del beneficio di 200 euro per il mese
di marzo ai lavoratori posti in cassa integrazione. L'articolo 5
modifica il comma 7 dell'articolo 19 della legge n. 5/2020,
autorizzando la Giunta a rimodulare le previsioni di spesa tra le
singole voci qualora fosse necessario. L'articolo 6 reca una
disposizione di salvaguardia relativamente alle domande già
inoltrate in applicazione dell'articolo 5 della legge n. 5/2020 e
non ancora evase.
Una breve considerazione finale: l'esperienza della fase
preparatoria e di quella gestionale iniziale della legge n. 5 del
2020, caratterizzata anche dalla definizione di procedure
applicative innovative su grandi numeri, spero che abbia suscitato
una riflessione importante sia alla parte politica, sia a quella
amministrativa sulla necessità di innovazione, di semplificazione e
di velocizzazione delle procedure a cui deve essere sottoposta la
Pubblica Amministrazione per rispondere alle attese dei cittadini.
Con questo pensiero e con l'auspicio che si possa procedere ora con
la necessaria speditezza all'erogazione dei benefici previsti dalla
legge, restituisco la parola alla presidente Rini.
Presidente -
Possiamo quindi procedere alla votazione
della legge articolo per articolo. Colleghi, vi comunico solamente
che sarà aggiunto in sede di coordinamento formale legislativo
l'articolo 7 contenente la dichiarazione di urgenza. Invito il
Consigliere Segretario a svolgere l'appello per la votazione
dell'articolo 1.
Aggravi: favorevole
Baccega: favorevole
Barocco: favorevole
Bertin: favorevole
Bertschy: favorevole
Certan: favorevole
Chatrian: favorevole
Cognetta: favorevole
Daudry: favorevole
Distort: favorevole
Farcoz: favorevole
Favre: favorevole
Ferrero: favorevole
Gerandin: favorevole
Lavevaz: favorevole
Luboz: favorevole
Lucianaz: favorevole
Manfrin: favorevole
Marquis: favorevole
Marzi: favorevole
Minelli: favorevole
Morelli: favorevole
Mossa: favorevole
Nasso: favorevole
Nogara: favorevole
Peinetti: favorevole
Pulz: favorevole
Restano: favorevole
Rini: favorevole
Russo: favorevole
Sammaritani: favorevole
Spelgatti: favorevole
Testolin: favorevole
Trione: favorevole
Vesan: favorevole
Presenti e votanti: 35
Favorevoli: 35
Il Consiglio approva all'unanimità.
Posso dare lo stesso risultato per l'articolo 2? Stesso
risultato. Articolo 3? Stesso risultato. Articolo 4? Stesso
risultato. Articolo 5? Stesso risultato. Articolo 6? Stesso
risultato. Articolo 7, che, come dicevo prima, è la dichiarazione
d'urgenza? Stesso risultato. Pongo in votazione la proposta di
legge nel suo complesso. Invito il Consigliere Segretario a
svolgere l'appello.
Aggravi: favorevole
Baccega: favorevole
Barocco: favorevole
Bertin: favorevole
Bertschy: favorevole
Certan: favorevole
Chatrian: favorevole
Cognetta: favorevole
Daudry: favorevole
Distort: favorevole
Farcoz: favorevole
Favre: favorevole
Ferrero: favorevole
Gerandin: favorevole
Lavevaz: favorevole
Luboz: favorevole
Lucianaz: favorevole
Manfrin: favorevole
Marquis: favorevole
Marzi: favorevole
Minelli: favorevole
Morelli: favorevole
Mossa: favorevole
Nasso: favorevole
Nogara: favorevole
Peinetti: favorevole
Pulz: favorevole
Restano: favorevole
Rini: favorevole
Russo: favorevole
Sammaritani: favorevole
Spelgatti: favorevole
Testolin: favorevole
Trione: favorevole
Vesan: favorevole
Presenti e votanti: 35
Favorevoli: 35
Il Consiglio approva all'unanimità.
Abbiamo terminato i lavori di questa seduta. La seduta è tolta.
Buona giornata.
La sessione straordinaria termina alle ore 9:40.
