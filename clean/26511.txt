Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 264 del 30 ottobre 1972 - Resoconto
OGGETTO N. 264/72 - Elezione a Consigliere regionale della
Signora Borrel Gilda in Tubère.
Montesano (P.S.D.I.)
- Arrivati a questo punto si passa
sempre alla lista n. 7, al nominativo della Signora Borrel Gilda in
Tubère, la quale è stata anche da me interrogata in data 25
ottobre, interrogata verbalmente e per iscritto e in ragione della
sua posizione di Presidente del Consorzio Antitubercolare.
Questa sua posizione è sopravvenuta alle elezioni del 1969 però
costituisce un'incompatibilità con la carica di Consigliere
regionale, considerato che il Consiglio del Consorzio
Antitubercolare è sottoposto a tutela, a vigilanza della
Regione.
Quindi ho scritto un'analoga lettera alla Signora Borrel in
Tubère nella quale le chiedevo di farmi conoscere le sue intenzioni
prima della seduta odierna e la Signora Borrel mi ha risposto con
una raccomandata illustrata al Presidente della Giunta regionale e
per conoscenza al Presidente del Consiglio della Regione Autonoma
della Valle d'Aosta e per conoscenza ancora ai membri del Comitato
amministrativo del Consorzio Antitubercolare della Valle
d'Aosta.
La lettera dice:
"Con la presente lettera comunico le mie
dimissioni alla carica delegatami da V.S. Presidente del Comitato
amministrativo del Consorzio Antitubercolare della Valle d'Aosta e
conferitomi con decreto n. 113 del 2 marzo 1972. Tali dimissioni
hanno effetto immediato e si ricollegano alla necessità di
rimuovere eventuali cause di ineleggibilità alle funzioni di
Consigliere regionale nella sua prossima adunanza del 30 ottobre
p.v. Rinnovo alla V.S. il mio vivo ringraziamento per la fiducia
accordatami, molto distintamente saluta. Gilda Borrel".
Quindi perciò il Consiglio è chiamato alla convalida della
Signora Borrel in Tubère tenendo conto di queste dimissioni che
sono state, attraverso le quali è stata rimossa la ineleggibilità e
oggi la incompatibilità con la carica a Consigliere regionale.
Quindi il Consiglio è chiamato a votare.
Risultato della votazione: presenti 30, votanti 30, per la
convalida della Signora Borrel in Tubère voti 27, contro la
convalida voti 3. Il Consiglio ha convalidato a Consigliere
regionale la Signora Borrel in Tubère, la quale se è presente in
tribuna o nei corridoi è invitata ad entrare nella sala del
Consiglio.
