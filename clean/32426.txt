Classificazione
AGRICOLTURA



Oggetto del Consiglio n. 1151 del 21 aprile 2010 - Resoconto
OGGETTO N. 1151/XIII - Interrogazione: "Problematiche
riguardanti il mancato pagamento dell'indennità compensativa e
delle misure agro ambientali relative agli anni 2007 e
2008".
Interrogazione
Preso atto che pervengono ancora segnalazioni in merito al
mancato pagamento dell'indennità compensativa e delle misure agro
ambientali relativamente al 2007, ma soprattutto al 2008;
Tenuto conto che, in risposta ad una nostra precedente
iniziativa, l'Assessore Isabellon aveva dichiarato che stavano per
andare in istruttoria le indennità relative al 2008 e che AGEA
sarebbe stata in grado di emettere i primi decreti di pagamento
entro marzo 2010;
Ricordato che nel corso della medesima risposta l'Assessore
aveva anche dichiarato che i problemi tecnici legati all'erogazione
delle indennità sarebbero stati superati per effetto di un
"approfondimento tecnico-politico" avvenuto nel corso di un
incontro con i "massimi vertici politici e tecnici preposti ai
pagamenti in agricoltura a livello nazionale", fra cui Franco
Contarin, Commissario Straordinario di AGEA nonché Capo della
Segreteria del Ministro Zaia;
Preso atto che nel frattempo ci sono state le elezioni
regionali e che il Ministro delle Politiche agricole alimentari e
forestali sarà presto sostituito;
i sottoscritti Consiglieri regionali
Interrogano
l'Assessore competente per sapere:
1) quante aziende agricole valdostane sono ad oggi comprese
nei decreti di pagamento emessi da AGEA relativamente all'annualità
2008 ed eventualmente se ci sono ancora aziende che non sono ancora
comprese nei decreti di pagamento emessi per l'annualità
2007;
2) se conferma che le problematiche relative alle
autorizzazioni al pagamento delle superfici soggette a riordino
fondiario siano effettivamente superate e che queste ultime siano
regolarmente presenti nei decreti di pagamento di AGEA;
3) se ritiene che gli accordi tecnico-politici presi con i
"massimi vertici politici e tecnici preposti ai pagamenti in
agricoltura a livello nazionale" nel corso degli incontri del 15 e
16 febbraio 2010 siano tuttora validi, nonostante il probabile turn
over che avverrà al Ministero delle Politiche agricole alimentari e
forestali.
F.to: Chatrian - Giuseppe Cerise
Presidente
- La parola all'Assessore all'agricoltura e
risorse naturali, Isabellon.
Isabellon (UV)
- Grazie, Presidente.
Per quanto attiene alla prima domanda dei colleghi Chatrian e
Cerise, informo che l'attività si è rivolta alla predisposizione ed
al caricamento delle basi dei dati necessari all'effettuazione
delle procedure di autorizzazione al pagamento, che sono iniziate.
È peraltro opportuno precisare subito, non in termini di presunta
giustificazione, che a seguito dell'ultimo incontro avvenuto nello
scorso febbraio con i responsabili dirigenziali e tecnici di AGEA,
è stato privilegiato un approccio di
governance
della
gestione dei pagamenti mirato al varo di metodologie volte alla
risoluzione strutturale delle problematiche presenti e future,
piuttosto che concentrarsi sulla puntuale chiusura delle singole
istruttorie. Tale impostazione, che rispecchia la filosofia di
lavoro che ha portato - mi preme ricordarlo - alla rapidissima
risoluzione della campagna 2007, può avere rallentato nel suo breve
periodo le procedure istruttorie delle domande; essa consentirà sul
medio e lungo periodo un ben superiore risparmio di tempo.
L'approvazione da parte di AGEA del registro degli alpeggi
consentirà una velocizzazione delle istruttorie di pagamento anche
in riferimento alle domande 2009-2010, evitando di procedere alla
rettifica nel biennio di oltre 40.000 anomalie particellari. Sempre
con questo spirito AREA VDA è attualmente impegnata nelle procedure
di
refresh
particellare concernenti l'esercizio 2010 che
permetteranno un ulteriore risparmio di tempo. Ad oggi, in
relazione a quanto vi ho esposto, non vi sono momentaneamente
aziende comprese nei decreti AGEA, seppure siano già iniziate le
lavorazioni delle prime liste di beneficiari che saranno inviate a
Roma a partire dalla prossima settimana. Per quanto concerne la
seconda parte della domanda, stiamo esaurendo le liste di
lavorazione del 2007; rimangono sospese poche decine di casi, di
cui la maggioranza bloccati per motivi di ammissibilità della
domanda, quindi problematiche specifiche della singola domanda.
In relazione al secondo quesito:
"se conferma che le
problematiche relative alle autorizzazioni al pagamento delle
superfici soggette a riordino fondiario siano effettivamente
superate e che queste ultime siano regolarmente presenti nei
decreti di pagamento di AGEA"
, vi posso confermare che
l'operazione di risoluzione delle problematiche legate alle qualità
catastali e alle relative superfici sono state risolte. AREA VDA ha
iniziato ad autorizzare al pagamento un buon numero di aziende per
quanto riguarda l'indennità compensativa e i pagamenti
agroambientali; tutte le aziende con superfici in riordino sono
quindi inserite nel ciclo di lavorazione. Una quarantina di domande
sono già state inviate a pagamento ad AGEA, ma alla data odierna
non sono ancora state decretate. È comunque chiaro che, grazie agli
sforzi profusi ad ogni livello, tali problematiche saranno regolate
in breve tempo e i risultati saranno capitalizzati anche per le
prossime annate; quindi, una volta risolto il problema, questo vale
per il futuro.
In riferimento al punto 3, concernente la permanenza della
validità degli accordi tecnico-politici presi con i massimi vertici
politici e tecnici preposti ai pagamenti in agricoltura a livello
nazionale, informo i colleghi che tali accordi permarranno immutati
anche a seguito del
turnover
tecnico-politico. Il rinnovo
delle cariche AGEA è infatti già avvenuto a gennaio, in AGEA, sulla
base di accordi di governo a livello nazionale e ha interessato la
Presidenza di AGEA. Tale rinnovo è stato operato nella logica di
garantire la necessaria continuità con la passata gestione. Il
nuovo Presidente nominato su proposta dell'ex Ministro Zaia è
infatti il prof. Dario Fruscio che, sia per appartenenza politica
(informo i colleghi che Fruscio è un ex senatore leghista) che per
competenze tecniche (si tratta di uno stimato economista), ci
fornisce tutte le garanzie, oltre ad una grande competenza per il
mantenimento degli accordi pregressi. Informo inoltre che intendo
organizzare prossimamente un incontro con il prof. Fruscio per il
tramite del dottor Contarin, già contattato a questo riguardo.
Per quanto concerne infine i quadri tecnici e i relativi accordi
intercorsi con i medesimi, informo i colleghi che questi
permarranno immutati. La struttura direzionale con la quale abbiamo
avuto modo di confrontarci nei tavoli tecnici è rimasta invariata e
darà seguito agli impegni sottoscritti. Informo inoltre che le
soluzioni tecniche concordate con gli uffici tecnici di AGEA sono
oggetto di un tavolo di lavoro misto, AGEA, AREA, Regione, che
continua a lavorare tuttora. A tal proposito vi informo che il
direttore di AGEA, Giancarlo Nanni, con nota del 12 aprile 2010 ha
voluto espressamente confermarci l'impegno di AGEA nel mantenere
gli accordi pregressi presi con l'Amministrazione regionale e con
AREA VDA.
Presidente
- La parola al Vicepresidente Chatrian.
Chatrian (ALPE)
- Grazie, Presidente.
Noi abbiamo riproposto questa iniziativa per l'ennesima volta,
proprio perché abbiamo ribadito più volte, in quest'aula, siamo
molto preoccupati, degli annunci fatti in quest'aula - in questi
quasi ormai due mesi - quasi al 100 percento non hanno avuto
seguito con i fatti.
Due mesi fa lei, Assessore, ci comunicava, per l'ennesima volta,
che la situazione era stata sbloccata totalmente; ci ha spiegato le
motivazioni, le difficoltà, più volte in quest'aula, e noi ci siamo
permessi di ripresentare questa iniziativa perché i dubbi
rimangono, ma dubbi concreti. Scusi se la disturbo, mentre cerco di
rispondere, ma abbiamo avuto diverse segnalazioni ancora riferite
al 2007, quindi mi soffermerei proprio al 2007. Ripeto: sono due
anni che stiamo cercando di capire e soprattutto siamo quindi molto
preoccupati.
Lei oggi ci dice che è tutto
in itinere
, che c'è stato un
cambiamento di metodo di lavoro, di approccio di
governance
,
d'istruttoria, di spirito, di risparmio di tempo, ma ci sarebbe
piaciuto avere una risposta nero su bianco, chiara, credibile, con
dati alla mano. Invece i nostri dati purtroppo non sono così,
perché diverse aziende non hanno ancora avuto la liquidazione del
2007 e non avendo ancora chiuso il percorso del 2007, il 2008 è
ancora aperto; di conseguenza, tutte o numerose aziende - non
avendo ancora avuto il saldo al 2007 totalmente finanziato da AGEA
- non hanno indubbiamente ricevuto l'acconto per il 2009.
Presidente, noi diciamo veramente che siamo preoccupati, perché
agli annunci che l'Assessore fa in quest'aula non seguono i fatti.
Adesso lasciamo da parte le metafore ed una eventuale telenovela...
qui parliamo di qualcosa di serio: agli annunci fatti in questo
Consiglio non seguono i fatti! Ripeto: numerose aziende - dicevo -
non hanno ancora avuto la liquidazione del 2007; di conseguenza il
2008 non c'è e nel 2009 non c'è nessun acconto. Non so più che
vocabolario utilizzare: la preoccupazione, il fatto che l'Assessore
non è credibile agli annunci fatti in questo Consiglio... penso che
sia questa sede il posto giusto per discutere di una mancanza di
professionalità, forse una mancanza di controllo politico, ma non
sulla struttura, sugli annunci fatti in questo Consiglio
regionale!
Come gruppo non vogliamo assolutamente entrare nel dettaglio,
forse non lo conosciamo perfettamente, ma, conti alla mano, a costo
di essere pedanti, diciamo che siamo molto preoccupati; lei,
Presidente, conosce il settore: sono quasi due anni che continuate
ad annunciare che a livello regionale l'istituto sta dando corso ai
pagamenti... due mesi fa avete fatto riempire le pagine dei
giornali dicendo che tutto era stato sbloccato! Abbiamo aspettato
due mesi per richiedervi di nuovo quali sono le motivazioni...
l'Assessore gentilmente oggi ci dice "stiamo lavorando"; ci dice
perfino che si sta cambiando metodo di lavoro, andiamo su un metodo
di
governance
, andiamo su un metodo non di singole
istruttorie, ma di pacchetto completo. Forse il mondo agricolo,
Presidente, si aspetta delle risposte vere. Noi abbiamo carta che
canta: questi pagamenti non sono ancora avvenuti per il 2007, il
saldo per il 2008 non c'è, l'acconto per il 2009 non c'è!
Termino dicendo che siamo veramente preoccupati. Aspettiamo
sinceramente da parte sua un controllo ed una verifica di tipo
politico. Grazie.
Si dà atto che dalle ore 9,40 riassume la presidenza il
Presidente Alberto Cerise.
