Classificazione
CONSIGLIO REGIONALE
Attività consiliare d'aula



Oggetto del Consiglio n. 2118 del 28 luglio 2006 - Resoconto
OGGETTO N. 2118/XII - Comunicazioni del Presidente del
Consiglio.
Presidente
- Prima di procedere all'ultimo punto, mi
sembra corretto darvi un'informazione. Il Ministro per gli affari
regionali e le autonomie locali, Linda Lanzilotta, ha firmato oggi
i decreti di nomina dei componenti statali delle commissioni
paritetiche per le Regioni a statuto speciale. I componenti statali
della Commissione paritetica per la Valle d'Aosta sono il
Consigliere Roberto Chieppa, Consigliere di Stato, il Prof. Cesare
Pinelli, Professore ordinario di diritto costituzionale italiano e
comparato all'Università degli studi di Macerata, l'Avvocato
Roberto Louvin, Professore associato di diritto pubblico presso la
Facoltà di scienze politiche dell'Università della Calabria.
La parola al Presidente della Regione, Caveri.
Caveri (UV)
- Vorrei solo associarmi alle felicitazioni
per la nomina dei 3 nuovi membri di parte statale nella Paritetica,
nomina che è basata solo sui curricula scientifici e sulla capacità
giuridica dei 3 membri, fuori da ogni logica pensare che vi sia
stato qualche tipo di influenza politica nella scelta.
