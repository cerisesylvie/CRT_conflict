Classificazione
UNIONE EUROPEA E RAPPORTI INTERNAZIONALI


Resoconto integrale del dibattito dell'aula
Oggetto del Consiglio n. 2488 del 2 aprile 1997 - Resoconto
SEDUTA POMERIDIANA DEL 2 APRILE 1997
OGGETTO N. 2488/X Estensione nell'ambito degli interventi da
attuare in Valle d'Aosta in applicazione del programma PMI
1994/1999, delle tipologie di imprese beneficiarie.
Deliberazione Il Consiglio
Richiamata la deliberazione della Giunta regionale n. 3663, in
data 23 agosto 1996 - ratificata dal Consiglio regionale con
deliberazione n. 2165, in data 2 ottobre 1996, con la quale si
riapprova, nella versione definitiva, il programma operativo di
iniziativa comunitaria PMI per il periodo 1994/1999, relativamente
agli interventi da realizzare in Valle d'Aosta, nell'area
interessata al conseguimento degli obiettivi 2 e 5b Reg. (CEE)
2052/1988;
Atteso che la misura "Valle d'Aosta", nell'ambito del predetto
programma, è finalizzata a sostenere finanziariamente le imprese
industriali e artigiane con meno di 10 dipendenti nell'acquisizione
di servizi di consulenza e assistenza per lo sviluppo di una
strategia di qualità globale;
Richiamato il comma 2 dell'articolo 3 della legge regionale 21
febbraio 1996, n. 7 che ha modificato la lettera b) del comma 1
dell'articolo 7 della legge regionale 7 dicembre 1993, n. 84
estendendo alle imprese artigiane di produzione e alle piccole e
medie imprese di servizi gli interventi disposti dalla legge stessa
per promuovere la qualità;
Ritenuto opportuno, in analogia con quanto richiamato alla lett.
c., estendere le tipologie delle imprese beneficiarie degli
interventi da attuare nell'ambito del programma PMI alle imprese di
servizi alla produzione e turistici, in subordine rispetto alle
tipologie di beneficiari già previste in programma;
Considerato che il Comitato di sorveglianza preposto al
controllo di attuazione del programma in argomento ha espresso,
nella riunione del 29 novembre 1996, il proprio assenso a tale
estensione delle tipologie di imprese beneficiarie;
Richiamata la deliberazione della Giunta regionale n. 6162, in
data 30 dicembre 1996, concernente l'approvazione del bilancio di
gestione della Regione per l'anno 1997 e per il triennio 1997/1999,
nonché l'approvazione degli obiettivi di gestione correlati e delle
determinazioni per l'applicazione del bilancio medesimo, queste
ultime come integrate e modificate dalla deliberazione n. 317 in
data 3 febbraio 1997;
Richiamata la circolare della Presidenza della Giunta regionale
in data 6 febbraio 1997, n. 7, recante disposizioni applicative in
merito alle deliberazioni richiamate nel paragrafo precedente;
Visto il parere favorevole di legittimità rilasciato dal
dirigente del Servizio industria, artigianato ed energia, ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1,
lett. e) - e 59 - comma 2 - della legge regionale 45/1995, sulla
presente deliberazione;
Delibera
1) di estendere le tipologie dei beneficiari degli interventi da
attuare in Valle d'Aosta nell'ambito del programma PMI 1994/1999,
riapprovato con deliberazione di Giunta n. 3663 in data 23 agosto
1996, ratificata dal Consiglio con deliberazione n. 2165, in data 2
ottobre 1996, alle imprese di servizi alla produzione e turistici,
oltre a quelle industriali e artigiane, riservando la priorità a
queste ultime;
2) di sottoporre la presente deliberazione al controllo della
Commissione di coordinamento della Valle d'Aosta, ai sensi e per
gli effetti dell'articolo 8 lett. b), del decreto legislativo 22
aprile 1994, n. 320.
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti, votanti e favorevoli: 26
Il Consiglio approva all'unanimità
