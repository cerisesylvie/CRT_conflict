Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1002 del 24 gennaio 1990 - Resoconto
OGGETTO N. 1002/IX - Esame della proposta di istituzione del
nuovo comune di Breuil-Cervinia - Approvazione di
risoluzione.
Presidente - Do lettura della proposta in oggetto:
La Giunta regionale
Visto il proprio precedente provvedimento n. 308 del 15 gennaio
1988 concernente: "Affidamento incarico alla società ?Infoplan
ricerche s.r.l.’ di Aosta per la predisposizione di
uno studio sulla opportunità della costituzione del nuovo comune di
Breuil-Cervinia";
Visto lo studio di fattibilità per l’istituzione
del nuovo comune di Breuil-Cervinia della società ?Infoplan
ricerche s.r.l.’ di Aosta;
Considerato che a seguito dell’esame dello studio
di cui sopra il Consiglio comunale con provvedimento n. 252 del 12
settembre 1989 ha espresso parere negativo circa
l’istituzione del nuovo comune di
Breuil-Cervinia;
propone
al Consiglio regionale
di assumere, alla luce di quanto sopra, una decisione definitiva
in merito alla costituzione o meno del nuovo comune di
Breuil-Cervinia.
Presidente - Prima di dare la parola al Presidente della
Giunta, mi è stato richiesto da parte del Presidente Bich di avere
la parola per una pregiudiziale.
Ha chiesto di parlare il Presidente Bich, ne ha facoltà.
Bich (PSI)
- Per la verità il mio intervento voleva venire
dopo l’illustrazione dell’argomento
da parte del Presidente della Giunta.
Presidente
- Una pregiudiziale può essere fatta anche in
sede di discussione generale, però se doveva essere una
pregiudiziale prima dell’inizio di discussione,
doveva essere fatta adesso.
Volevo far presente al Consiglio che l’articolo
61 del Regolamento interno, letto nella sua interezza, precisa che
il Presidente ha facoltà di ammettere anche nel corso della
discussione un intervento pregiudiziale, qualora la presentazione
sia giustificata da nuovi elementi emersi. Ritiene il Presidente
Bich che dalla relazione del Presidente della Giunta possano
emergere nuovi elementi?
Ha chiesto di parlare il Presidente Bich, ne ha facoltà.
Bich (PSI)
- Dovremmo sentire la relazione del Presidente
della Giunta per sapere se emergono nuovi dati, nuovi aspetti
rispetto alla proposta fatta.
Questo è il punto sul quale può gravare la richiesta di
pregiudiziale.
Presidente
- Ha chiesto di parlare il Presidente della
Giunta per l’illustrazione della proposta, ne ha
facoltà.
Rollandin (UV)
- Je crois que l’argument
qui est en discussion aujourd’hui
c’est à toute évidence un argument un peu
particulier.
Au moment où il y a au niveau national un grand débat sur les
autonomies locales, c’est très intéressant de suivre
les positions des différents partis face à cette idée.
Hier il y a eu aussi la présentation du nouveau projet de loi
Giannini, qui est très intéressant, avec toute une série
d’observations sur le fonctionnement des communes,
et si quelqu’un veut avoir une copie on est à même
de la donner.
Il y a surtout une idée qui est intéressante: le sens de
"autonomie vitali"
. Et c’est un peu
l’exigence qu’on ressent un peu
partout d’avoir des autonomies qui puissent
fonctionner, qui puissent être à même de vraiment gérer les
exigences, par conséquent de pouvoir donner des réponses à la
population.
En revenant à notre problème, je veux ici éclaircir quelle est
la position des forces politiques face à une enquete qui a été
menée suite à une motion qui avait été présentée il y a quelque
temps. On avait décidé de commissionner une étude,
l’étude a été présentée à
l’Administration régionale,
l’Administration régionale a transmis les résultats
de l’étude à la Commune et la Commune a pris une
décision par une délibération.
Cette première enquete ne veut pas être exhaustive ou
définitive, c’est une enquete qui a sans doute des
limites, mais c’était une enquete qui avait le sens
de mettre à jour les conséquences d’un choix qui
allait (à propos du débat) sur la position de présenter une
nouvelle commune comme idée, car ici on n’est pas en
train de parler de procédure.
Je voudrais spécifier qu’on n’est
pas en train de dire si on veut ou non déclencher la procédure: ici
on est en train de conclure le débat qui avait démarré il y a deux
ans et demi, et qui prévoyait une enquete et en conséquence de
cette enquete un débat sur les résultats. C’est
tout.
Si au contraire on veut présenter et suivre la procédure pour
instituer une nouvelle commune, je crois que la loi est très
claire, dit certaines choses et par la suite il y a une procédure
qui est totalement différente. Je veux le dire afin
qu’il n’y ait pas de doutes sur le
débat d’aujourd’hui:
aujourd’hui on n’est pas en train de
dire qu’on ne peut pas, aujourd’hui
on est en train de dire ce que d’après
l’étude et d’après certaines
considérations des forces politiques on peut exprimer face à un
problème.
L’analyse qui a été faite est avant tout de dire
que le problème se pose sans doute sur le rééquilibrage des
services. Comme il avait été souligné lors du débat au moment de la
présentation de cette proposition, on a démarré avec une présence
d’un alpage et a présent on a un hameau qui a un
développement remarquable, qui a toute une série
d’exigences, qui est le point de départ de toute une
série d’infrastructures et de remonte-pentes, qui a
certaines exigences de service qui sont conséquentes à ces
propositions et qui, je voudrais rappeler, ont déjà fait
l’objet d’un débat sur les exigences
de donner des réponses, voire le problème des réponses au niveau de
jeunes, voire les considérations qui ont été faites au moment où on
a discuté avec la Commune le problème du plan
d’aménagement de Valtournenche. Là on a prévu toute
une série d’infrastructures qui sont liées à
l’exigence de développer des services au Breuil face
à une requete qui est conséquente à des installations au niveau
hotelier et à toutes les autres installations au niveau du tourisme
qu’on connait très bien, tourisme
d’été et tourisme d’hiver.
Voilà alors la présence de certaines infrastructures pour ce qui
est du sport, qui sont remarquables, toute une série de réponses
par exemple au problème du parking au débouché de la route
régionale et au lieu de départ des remonte-pentes; je crois
qu’il y a là toute une série
d’oeuvres qui ont déjà fait l’objet
de l’attention de la Commune et qui nous ont donné
la possibilité de saisir l’importance de ces
initiatives, et par conséquent de leur donner une réponse;
initiatives qui vont dans la direction de primer une certaine
exigence de services.
Je ne veux pas reprendre tout le débat qui a déjà été fait au
moment de la discussion de la motion et qui avait été conclu avec
cette initiative de faire une étude, ni voir si les données (qui
sans doute ont des limites) doivent être reprises et par conséquent
mises à jour face à une situation qui a modifié; je crois
qu’au sens plus général certains services,
c’est l’évidence, faut-il les donner
au Breuil, et la Commune en est consciente, la Commune les a
demandés à l’Administration régionale.
Mais il fallait avoir une phase de projet, qui était difficile,
car il faut rappeler que Breuil a des problèmes géologiques tout à
fait remarquables et l’attention que
l’Administration communale de Valtournenche a posée
face à ce problème est due à une exigence que nous partageons.
Il faut avoir des garanties face à certaines installations, et
donc la Commune a bien travaillé dans ce sens et a présenté des
propositions très positives, auxquelles nous voulons donner une
réponse. Et en effet il existe dans le programme une réponse dans
ce sens, mais au-delà de la possibilité donc de répondre
d’une façon positive à toute une série
d’exigences que Breuil a posées et que la Commune
par conséquent veut avoir, je crois que le fait de prévoir une
nouvelle Commune n’est pas la solution au
problème.
Le fait administratif que la Commune doit justifier face déjà à
des difficultés que nous connaissons, ne donnerait rien de nouveau,
au moins ne favoriserait sans doute pas
l’installation des services. On peut très bien
travailler déjà aujourd’hui et - je le répète -
donner satisfaction à la population du Breuil.
C’est là le sens de notre intervention; sans
déclencher des guerres, sans prévoir qu’il y ait à
nouveau les grands mouvements des uns contre les autres, ici il
s’agit de voir avec le maximum de réalité le
problème et, comme il arrive dans toutes les communes, voir les
réponses les plus concrètes et surtout dans le plus bref délai.
D’après les données que nous avons, et même avec
les rapports que nous avons avec la Commune de Valtournenche, nous
estimons qu’une réponse négative face à
l’institution d’une nouvelle Commune
n’est pas contre les intérets du Breuil; au
contraire on peut très bien trouver la façon de concilier les deux
et c’est notre tentative et notre engagement.
C’est dans ce sens que nous estimons pouvoir
travailler et c’est dans ce sens que nous présentons
les résultats, qui, je répète, ne vont pas dans la direction
d’instituer la procédure pour arriver à
l’institution d’une nouvelle Commune;
au contraire c’est un débat qui résume un engagement
qui avait été pris il y a deux ans et demi.
Presidente
- La Presidenza ritiene che per una lunga
prassi e per l’interpretazione che si può dare
all’articolo 61, possa essere data la parola al
Presidente Bich per la pregiudiziale. Ha chiesto di parlare il
Presidente Bich, ne ha facoltà.
Bich (PSI)
- Chiedo scusa, forse i termini del dibattito
non sono centrati sull’articolo 61 del Regolamento
interno; semplicemente mi ero riservato di sentire la relazione del
Presidente della Giunta su questo argomento.
Il mio intervento potrà sembrare irrituale, perchè il Presidente
del Consiglio dovrebbe porsi
super partes,
quindi non
entrare nel dibattito politico-amministrativo. Mi sembra viceversa,
dalla consultazione delle carte dei dibattiti pregressi, dagli
antecedenti, che il Presidente del Consiglio in più circostanze,
immedesimandosi nelle sue funzioni di Consigliere, sia intervenuto
al dibattito ed abbia dato il suo contributo esprimendo la sua
posizione.
Oggi esprimo la mia posizione proprio riguardo a questa proposta
di istituzione del nuovo comune di Breuil-Cervinia, perchè è una
proposta che mi tocca da vicino. Sarò forse tacciato di
campanilismo, ma chi di noi non è cresciuto
all’ombra di un campanile? Campanili forse più
prestigiosi come S.Orso e la Cattedrale. Io sono cresciuto
all’ombra di un campanile al Breuil per lunghi anni,
quindi conosco bene la situazione di questa zona della nostra Valle
e ritengo di poter dire la mia su un problema così importante. Anzi
ringrazio il Presidente della Giunta, la Giunta, per aver posto in
discussione in questa circostanza una problematica che ha messo
alla ribalta i problemi del Breuil.
Molto spesso questa stazione turistica di primaria importanza,
di cui è disconosciuto peraltro l’impatto di tipo
economico che ha sull’economia generale della
Regione, viene dimenticata e viene considerata un
po’ la "Cenerentola" delle nostre aree a vocazione
turistica.
Ringrazio anche il Presidente della Giunta di non essersi
appellato ad aspetti procedurali, quindi non averci fatto ricorrere
alla pregiudiziale, in modo particolare all’articolo
42 dello Statuto, dove si prevedono in modo rigido ed esclusivo le
riserve di legge che dovrebbero essere seguite per la modifica
della circoscrizione del comune di Valtournenche.
Nè in modo particolare mi riferisco ad una visione faziosa e
settaria della divisione del territorio, per cui non sono qui
portavoce della frazione del Breuil nei confronti di un antagonismo
così campanilistico, direi quasi folle, nei confronti di
Valtournenche, ma per perorare la causa del comune di
Valtournenche, che in questo momento mi sembra sia in condizioni di
disagio e di sottoestimazione per quanto riguarda lo sviluppo
turistico. Questo sia per gli aspetti contingenti - carenza di neve
riscontrata ne corso di due stagioni e condizioni climatiche
avverse che hanno precluso lo sviluppo della stagione invernale, -
sia perchè è una zona che manca di infrastrutture (lo ha detto il
Presidente della Giunta stesso) che penalizzano pesantemente
l’aspetto economico principale che è poi quello
turistico.
Se di antagonismo si vuol parlare, mi sembra si debba parlare di
antagonismo nei confronti di Zermatt, dall’altra
parte delle Alpi, perchè le vocazioni turistiche di due
comprensori, quello del Vallese e il nostro valdostano, sono molto
spesso in concorrenza. Però, mentre noi vediamo
dall’altro lato il crescere di impianti, di
strutture, di attrezzature e una buona gestione del territorio, da
questa parte prendiamo atto con rincrescimento, che nonostante da
più anni si presentino proposte, programmi, indirizzi, alla fine le
infrastrutture sono sempre le stesse.
Vi è una carenza fondamentale, centrale di servizi comunali e lo
abbiamo già rilevato; vi è una carenza di manutenzione e di
intervento tecnico sul territorio senza dimenticare la carenza
pesante e massiccia nell’elargizione di servizi. E
qui si innesta il discorso dell’Infoplan, di quella
indagine conoscitiva che è stata demandata a questa società
Infoplan, per dare un parere sulla fattibilità
dell’eventuale comune del Breuil.
Sotto il profilo politico devo dire che mi sembra un falso
problema la creazione o meno del comune del Breuil. Si tratta di
rilanciare invece l’intero comune di Valtournenche,
e con esso la sua vocazione turistica e di mettere a disposizione
dello sviluppo non solo un atto preparatorio, come può essere
considerato il pur pregevole (do atto al Consigliere Lavoyer che ne
è stato l’estensore) piano urbanistico della zona di
Valtournenche, ma anche una scaletta degli interventi finanziari
necessari. Tali interventi non possono che fare riferimento alle
casse regionali tenendo conto che le risorse del comune di
Valtournenche sono assolutamente insufficienti per dar corso alle
operazioni di costruzione delle infrastrutture previste dal nuovo
piano regolatore.
Già un passo avanti è stato fatto con il nuovo piano regolatore,
però lo stato e le condizioni dell’area del Breuil e
di Valtournenche sono ancora molto al di sotto
dell’erogazione minima di servizi necessaria per una
popolazione residente.
A questo proposito devo dire che lo studio Infoplan è
profondamente carente, perchè non esamina nella sua interezza
l’aspetto dei flussi turistici. Esaminare solo
l’aspetto socio- economico della popolazione
residente è profondamente falso e dà una fotografia distorta di
questa realtà; se andiamo a vedere le statistiche, con tutti i
limiti che queste hanno, bisogna riaffermare in questo consesso che
i flussi turistici nel comune di Valtournenche, quindi Breuil più
Valtournenche, si pongono al primo posto fra tutte le stazioni
turistiche della Regione, prima ancora di Courmayeur. Le presenze
alberghiere al Breuil sono 310.459, a Courmauyeur sono 370mila,
però con il correttivo di Valtournenche, che ne ha 95.576, balza al
primo posto, dimostrando di essere l’area con
maggiore afflusso turistico.
Per quanto riguarda le presenze extraalberghiere, le seconde
case, che sono peraltro di grave peso sui servizi comunali, si
attestano anche nell’area di Valtournenche- Cervinia
sul peso di quelle del Breuil; aggiungendo poi le persone
domiciliate di supporto ai servizi, soprattutto alberghieri, e
calcolando ogni dieci posti letto una persona, andiamo a
raggiungere, solo nell’area del Breuil, la presenza
media giornaliera per tutto l’anno di 4270 persone.
Mi rendo conto che è un dato assolutamente teorico, perchè sappiamo
che vi sono dei momenti in cui le punte superano largamente questo
dato mentre in altri le presenze vanno al di sotto di questa
media.
L’area del Breuil è dunque mediamente abitata
tutto l’anno da 4270 persone, senza parlare poi dei
flussi turistici pendolari, quelli che si recano al mattino e
rientrano alla sera, con grande difficoltà anche di spostamento per
le strozzature di Valtournenche e di Châtillon, le quali creano un
netto e profondo disagio sul turista che si vuol recare in queste
zone.
Chiedo alla Giunta, chiedo al Consiglio regionale, in questa
circostanza in cui si vogliono accendere i riflettori su questo set
importantissimo che è il comprensorio turistico del Breuil e di
Valtournenche, quali sono gli impegni che si vanno ad assumere per
superare queste condizioni di
impasse
, sia sulla viabilità,
sia sugli stanziamenti a favore delle infrastrutture, ma ancora di
più cosa si intende fare rispetto al Breuil, qualora non si ritenga
opportuna la creazione di un nuovo comune.
La via maestra sarebbe la creazione di un nuovo comune, perchè
nessuna realtà in tutte le Alpi si manifesta in una analoga
configurazione, con un centro abitato in media da 4000 persone a
9,5 km dal centro amministrativo; non solo dallo studio Infoplan
emerge che la penalizzazione causata dal territorio, che è al 90%
al di sopra dei 2000 metri, crea delle condizioni di emergenza
tutto l’anno, condizioni di disagio che vengono poi
decuplicate in inverno. Pertanto i servizi devono essere più vicini
possibili alla popolazione, e non solo i servizi ma anche chi li
dirige deve essere reperibile per poter fronteggiare
l’emergenza là dove si manifesta. Basta pensare alle
valanghe. Questa logica di portare i servizi vicino alla
popolazione non è una logica estranea a questo Consiglio; già nel
1947 l’allora Assessore Deffeyes fu il primo a
portare la scuola elementare al Breuil: c’erano 70
abitanti, eppure sentì la responsabilità di portare un servizio
indispensabile come questo in un’area di grave
disagio. Nel 1952-53 proprio la prima Giunta Caveri propose al
Breuil la seconda azienda di turismo. Non sono mai esistite due
aziende di turismo in uno stesso comune: ebbene nel comune di
Valtournenche vi era l’azienda di turismo di
Valtournenche e quella del Breuil, proprio per riconoscere la
necessità che anche i minimi servizi elementari avessero corso ed
efficacia.
Invece mi sembra che adesso siamo dinanzi ad una inversione di
tendenza. Le strutture scolastiche non sono completate, e non
vengono utilizzate in pieno con conseguente malcontento. Abbiamo
visto per televisione cosa è successo, quindi non è vero che
c’è un pacifico dialogo fra la gente.
Siamo arrivati alla scadenza dell’Amministrazione
comunale con questo disagio ulteriormente aggravato, da una parte,
dalla non completa funzionalità dei servizi scolastici al Breuil
(ma ne abbiamo già discusso ampiamente, quindi vi gratifico da
ulteriori interventi), dall’altra dalla ipotesi di
ridurre, anzi di abolire, la nuova APT del Breuil e di creare
un’ulteriore assenza di servizio pubblico in questa
zona.
Se vogliamo essere concorrenti a Zermatt, dobbiamo aver presente
che il Cervino è conosciuto come Matterhorn, che le fotografie del
Cervino sono le fotografie del Matterhorn dalla parte svizzera e il
centro turistico ai piedi del Cervino, non è Breuil, ma è per tutto
il mondo Zermatt. Allora questa sottostima e la bellezza della
natura che abbiamo anche dalla parte valdostana del Cervino va
assolutamente sottolineata, va riesaltata, va ripresa; non possiamo
liquidarla con un documento, del quale fra l’altro,
non conosco la caratteristica. Non è una mozione, non è una
risoluzione, è semplicemente la richiesta di un parere; ma è
doppiamente irrituale la richiesta di un parere: il Consiglio ha
già dato un parere: cosa significa dare un parere? Ogni forza
politica ha la sua posizione, immagino, così come, al limite, ogni
Consigliere.
La strada della formulazione di una proposta di legge per la
costituzione di un comune può essere intrapresa da qualsiasi
Consigliere o dalla Giunta, mai dal Consiglio nel suo insieme. Il
diritto di proposta non risiede nel Consiglio, ma nei Consiglieri e
nella Giunta: ecco perchè secondo me è irrituale. Ma non porrò
delle problematiche e delle eccezioni procedurali o sospensive,
tanto so già che finiranno per essere prevalenti sul fatto
politico.
Ritengo che portare sul piano politico la "lotta dei galli" fra
il Breuil e Valtournenche sia assolutamente un fatto negativo senza
possibilità di successo alcuno; anzi toglie ancora di più archi
alle frecce di chi vuole rilanciare la nostra zona.
L’Infoplan ha detto un sacco di stupidaggini. Le
fonti, come dice anche il documento, sono, oltre al piano
regolatore generale del comune di Valtournenche, gli estratti
dell’ufficio anagrafe, dell’ufficio
ragioneria, dell’ufficio licenze e autorizzazioni
del comune di Valtournenche, nonchè i dati
dell’Azienda di soggiorno ed il censimento del 1983
e del 1985.
Allora, su questa "ricchezza" di dati, cosa dice il Consiglio di
Valtournenche, fra l’altro mancante per un terzo di
suoi organici? Dice:
"Delibera di ritenere di grande interesse
lo studio commissionato dall’Amministrazione
regionale alla Infoplan Ricerche relativo alla possibilità di
istituire un nuovo comune al Breuil-Cervinia; di ritenere in
particolare di grande utilità i dati in esso contenuti e le analisi
e le proiezioni effettuat
e - analisi che avevano al
pianterreno, negli archivi del comune -
di acquisire pertanto
tale studio che viene ad arricchire considerevolmente il patrimonio
di conoscenza comunale
". Mi sembra al limite del ridicolo,
senza con questo voler mettere la croce sugli amministratori di
Valtournenche; so benissimo cosa vuol dire portare questa croce, in
quanto qua-si tutti qui dentro siamo stati amministratori
co-munali. Quello che non tollero però nello studio Infoplan è che
i responsabili non sono nemmeno stati al Breuil. Non so chi siano
queste persone, non so se è gente valdostana, so solo che dicono un
cumulo di falsità, a cominciare dal fatto che i proprietari degli
alberghi del Breuil non sono locali. Invece ci saranno due alberghi
di proprietà di grandi società che sono gestiti fuori Valle, o sono
di proprietà di persone non valdostane ma gestiti da società
valdostane; quanto agli altri sono tutti Valdostani. Ho esperienza
diretta in quanto mio fratello è uno di questi. Inoltre non
dimentichiamo che assieme ai sei alberghi a quattro stelle, ce ne
sono cinque che sono "supervaldostani". Quindi non sono lì per
rapinare e portare via.
Il secondo elemento è la definizione di "Milano delle Alpi", ma
questa definizione vale in tanti luoghi. Questa forma
dispregiativa, già usata in uno studio tecnico, mi sembra
premonitrice della soluzione che si vuole dare allo studio. Infatti
lo studio arriva alla sua finale stupidità quando dice:
"Per uno
stanziamento di 450 milioni all’anno non
c’è la fattibilità del comune del Breuil"
. Ma
santo cielo, questa è una soluzione politica! E’ una
determinazione che deve essere assunta in sede politica, e non in
sede tecnica o finanziaria. Mi sembra il minimo indispensabile
portare i servizi centrali, importanti, di supporto alla struttura
comunale, ad una comunità di 800 persone residenti, che in certi
momenti dell’anno raggiunge le 17-18000 unità.
Ultima cosa, è il senso che viene dato al Breuil come stazione
di
élite.
Intanto l’iniziativa privata si è
conquistata a sue spese ed a suo rischio le condizioni di proposta
turistica di un certo tipo; e di questo riconosco agli albergatori
del Breuil e di Valtournenche l’aver migliorato il
più possibile le loro attrezzature alberghiere. Al contrario, sullo
studio non viene neppure recepito l’aspetto
economico del tasso di occupazione degli impianti alberghieri: a
quanto ammonta, quando si verifica e quanti sono stati gli impegni
e gli investimenti in questo settore. In secondo luogo non posso
accettare che si affermi che il Breuil è una zona di turismo di
élite
. Ma quale turismo di
élite
! Ci sono centinaia
di camper, centinaia di attendati, che spesso lo riducono ad una
tendopoli. Va quindi rifatta l’operazione di
creazione di infrastrutture. Do atto al Presidente della Giunta di
essersi impegnato, oggi, a sostenere questo tipo di sviluppo.
Mi risulta che siano stati costituiti addirittura dei comitati
civici, dei comitati di agitazione: questo non serve assolutamente
a nulla, ma penso che in una trattativa dialettica costruttiva si
possa arriva-re a dare a quell’area - ripeto:
Valtournenche e Breuil - la stessa quantità di servizi e di
investimenti che è stata data in altre aree regionali a stessa
vocazione.
---
Si dà atto che alle ore 16,58 assume la Presidenza il
Vicepresidente Beneforti.
---
President
e - Ha chiesto di intervenire il Vicepresidente
del Consiglio Dolchi, ne ha facoltà.
Dolchi (PCI)- Colleghi Consiglieri, signor Presidente,
stamattina il Consigliere Ricco ci ricordava che per un vivere
civile e democratico la collettività si dà delle norme, delle
procedure, e che proprio grazie al rispetto di queste norme e di
queste procedure egli è ridiventato Consigliere regionale, e il
Consiglio regionale può manifestare le proprie opinioni con un voto
sui problemi che sono di sua competenza.
Detto questo, mi sembra che qui dobbiamo sgombrare il terreno da
un equivoco. Dice il Presidente della Giunta che noi oggi qui non
iniziamo certamente una procedura, che sappiamo benissimo essere
quella della legge, e poi del referendum, e poi del pronunciamento
del Consiglio regionale entro trenta giorni dal pronunciamento del
referendum delle popolazioni interessate, ma vogliamo concludere la
discussione iniziata con la mozione Torrione, che chiedeva
l’istituzione del comune Breuil-Cervinia.
Si è soprasseduto a quel dibattito con una decisione mediata,
per cui si è proposto lo studio, e lo studio dice e non dice, ma è
più propenso alla non istituzione del comune per ragioni anche di
carattere economico- finanziario, o per altre ragioni che sono
state richiamate dal Presidente Bich, e quindi la Giunta propone
che si pronunci in via definitiva il Consiglio regionale. Ci ha
ricordato il Presidente della Giunta che questo pronunciamento in
via definitiva dovrebbe essere la conclusione di quella proposta
fatta dal Consigliere Torrione nella passata legislatura.
Il Presidente Bich, che mi ha preceduto, entra invece nel merito
ed espone le sue opinioni sulla indagine conoscitiva. Penso che
comunque, sia in un modo che nell’altro, ci troviamo
in difficoltà a pronunciarci, perchè tutti gli atti amministrativi
proposti dalla Giunta e tutte le proposte di legge avanzate dai
Consiglieri o dalla Giunta dicono chiaramente come deve
pronunciarsi il Consiglio regionale: a favore, contro questa
soluzione, in base ad una normativa di legge, ad un deliberato.
Sono stato sorpreso e perplesso quando, ricevendo
l’ordine del giorno, ho ricevuto il parere della I
Commissione, la quale, nel prendere in esame questo atto
amministrativo, a maggioranza ha espresso il parere favorevole a
tale atto, che, seppure in oggetto porta "Esame della proposta di
istituzione di nuovo comune di Breuil-Cervinia", nel deliberato
propone al Consiglio regionale di
"assumere, alla luce di quanto
sopr
a (e cioè lo studio di fattibilità per la istituzione del
nuovo comune e la deliberazione del Consiglio comunale di
Valtournenche)
una decisione definitiva in merito alla
costituzione o meno del nuovo comune di Breuil-Cervinia"
.
Perchè la mia perplessità? Perchè, senza mancare di rispetto ai
colleghi della maggioranza che si sono pronunciati in questo senso
nella I Commissione, non vedo perchè e come abbiano potuto
pronunciarsi....
(...Interruzione...
)
...sì, ma il dibattito deve concludersi con un pronunciamento.
Il pronunciamento deve essere noto ai Consiglieri, altrimenti su
cosa dibattono? Quindi vengo alla conclusione che mi porta a dare
un contributo, se è possibile, a questo dibattito, proprio facendo
una proposta concreta.
Noi - dicevo - non entriamo nel merito, perchè riteniamo che se
qualcuno prende l’iniziativa, e può essere la Giunta
o qualsiasi Consigliere, prima di entrare nel merito il Consiglio
regionale, lo statuto e la legge dicono chiaramente che in un
momento di autodeterminazione sono sentite le popolazioni
interessate, quelle che prima di ogni altra cosa devono
pronunciarsi. E qui ricordo brevemente che
l’articolo 42 dello statuto dice che possono essere
costituiti nuovi comuni sentite le popolazioni interessate e che
successivamente una legge regionale stabilisce come questo
"sentite" deve essere attuato, e cioè attuato mediante un
referendum. La legge regionale per la istituzione di nuovi comuni e
per la modifica delle circoscrizioni comunali e della denominazione
dei comuni stabilisce anche, nella precisione della norma, come
devono pronunciarsi nel referendum, e quindi rispondere alla
domanda: "Volete che il territorio della frazione (in questo caso
Breuil-Cervinia) sia separato dal comune (in questo caso
Valtournenche) e formi un comune a se stante"?
La legge, lo statuto sono abbastanza precisi in proposito. In
merito alla proposta che ci viene dalla Giunta di assumere una
decisione definitiva dopo un dibattito, senza che questa sia
orientata (e mi permetto di aggiungere che il "definitiva" è
proprio pleonastico perchè non ci sono decisioni provvisorie), mi
sembra che il Consiglio regionale debba tener conto dello statuto e
delle leggi che si è dato, perchè il Consiglio non può ignorare le
proprie leggi e lo statuto.
Nell’intento di portare un po’ di
chiarezza su cosa si può e si deve fare in questa occasione, oggi
che il Consiglio regionale è stato interessato (e parlo a nome del
Gruppo comunista che non ha preso nessuna iniziativa) da un atto
amministrativo - dico io anomalo ed ambiguo - da parte della
Giunta, presento un documento breve che rientra nella norma e che
dice:
Il Consiglio regionale della Valle d’Aosta,
chiamato dalla Giunta ad "assumere una decisione definitiva in
merito alla costituzione o meno del nuovo comune di Breuil
Cervinia"; richiamati l’articolo 42 dello Statuto e
la legge regionale 7 maggio 1975, n.16 che regolano la materia
concernente l’istituzione di nuovi comuni (articoli
dal 26 al 30); impegna la Giunt
a - e qui, è chiaro, se lo vuole
la maggioranza, perchè anche in questo caso non lo abbiamo promosso
noi, anche se domani o dopodomani chiunque di noi trentacinque può
presentare una legge istituenda del comune di Breuil-Cervinia e
questa scatena la procedura prevista dalla legge regionale del 1975
-
a seguire la procedura prevista al fine al permettere,
attraverso il progetto di legge ed il referendum consultivo, un
democratico pronunciamento delle popolazioni interessate ed un
responsabile voto del Consiglio regionale.
Presidente - Ha chiesto di intervenire il Consigliere Trione, ne
ha facoltà.
Trione (DC) - Del problema relativo alla istituzione del nuovo
comune di Breuil-Cervinia se ne parla da parecchi anni, addirittura
- leggevo - da più di 50 anni, e l’attenzione dei
Valdostani, di questo Consiglio regionale, è stata richiamata in
maniera perentoria dall’ex Consigliere Torrione, che
nella scorsa legislatura, con la sua mozione del 21 ottobre 1987,
ha riproposto in maniera precisa e decisa
l’istituzione del nuovo comune, sorprendendo
probabilmente anche molti degli stessi abitanti ai piedi della
"Gran Becca".
La questione non si è ovviamente definita in quella occasione, e
sono d’accordo con il Vicepresidente Dolchi, ma oggi
questo Consiglio regionale è chiamato a dare una risposta al
quesito: comune sì o comune no. Decisione che sarà pur sempre
provvisoria, ma è comunque secondo noi una risposta che oggi va
data.
Intanto occorre dire che dopo la mancata approvazione da parte
del Consiglio della mozione del Consigliere Torrione, la Giunta
regionale ha affidato alla Infoplan Ricerche di Aosta uno studio di
fattibilità della istituzione del nuovo comune. A settembre del
1989 il Consiglio comunale di Valtournenche ha
all’unanimità respinto l’ipotesi di
nuova istituzione, dopo aver esaminato e discusso il documento
dell’Infoplan Ricerche.
In effetti, le conclusioni dello studio non forniscono elementi
tali da far considerare positivamente l’ipotesi cara
all’ex Consigliere Torrione ed al Presidente Bich, e
comunque a nostro parere sarebbe stata impresa ardua per qualsiasi
società di ricerca dimostrare, sulla base di dati oggettivi, la
bontà del progetto di istituzione.
Ribadiamo d’altra parte, e ci teniamo a
sottolinearlo, che non esiste il minimo dubbio sulla legittimità
della richiesta, ed è stato citato anche questo poco fa dal
Vicepresidente Dolchi; infatti il 2° comma
dell’articolo 133 della Costituzione stabilisce in
merito che la regione, sentite le popolazioni, ecc..
L’articolo 42 del nostro statuto prevede la stessa
possibilità. Il titolo II della legge regionale n. 16 del 7 maggio
1975 definisce i tempi e i modi in cui le popolazioni interessate
devono essere interpellate. Nessuna perplessità, quindi, sulla
legittimità della richiesta, molti invece, sicuramente troppi e
tali da farci esprimere parere contrario, i dubbi e le incertezze
sulla opportunità e sulla necessità della istituzione del nuovo
comune.
Ci pare innanzitutto, stando alle dichiarazioni ed alle
testimonianze, che gli abitanti del Breuil lamentino una assoluta
mancanza di servizi, che sono invece forniti al capoluogo. Si
tratta credo di tutta quella serie di documenti, di attestazioni,
certificazioni, che normalmente vengono rilasciate dagli uffici
comunali di anagrafe e di stato civile, collocati presso il
municipio di Valtournenche, che li obbliga a frequenti spostamenti
dal Breuil al capoluogo. Riteniamo che questo aspetto del problema
non presenti enormi difficoltà di soluzione; le moderne tecniche di
telecomunicazione e di informatica sono certamente in grado, con
costi contenibili ed a livelli modesti, di soddisfare le giuste
richieste degli abitanti del Breuil, attrezzando opportunamente una
sede distaccata al Breuil di servizi municipali.
La parte del problema più difficile da risolvere e più
importante per il Breuil ed i suoi abitanti, ma credo che questo
valga per tutti i comuni della nostra Valle, per tutti i paesi del
mondo, resta la denunciata carenza di strutture, di parcheggi, di
impianti sportivi, di servizi, la cui soluzione però non passa
attraverso la istituzione di un proprio comune, ma - noi crediamo -
attraverso le possibilità e le capacità di intervento della
pubblica amministrazione, rendendo sensibile e cosciente la
pubblica amministrazione stessa, o, al limite, se questa dovesse
restare indifferente e disinteressata, incurante, distratta ai
problemi stessi, anche utilizzando tutti i mezzi che il sistema
democratico mette a disposizione del cittadino. Certamente al
Breuil non mancano i numeri - intendo i numeri elettora-li - per
farlo.
Nell’intento di approfondire ulteriormente la
questione, ho effettuato una ricerca sugli eventuali precedenti o
casi analoghi, ma nel recente passato l’unico
esempio in Valle di istituzione di nuovo comune è rappresentato
dalla istituzione in comune autonomo della frazione Gaby del comune
di Issime, così come definito dalla legge regionale n. 1 del marzo
1952, ma per ragioni etnico-linguistiche che nulla hanno in comune
con il caso Breuil-Valtournenche.
Permettete invece che porti al Consiglio regionale un caso
verificatosi nel mio comune, a Nus, in un passato meno recente. Nel
1762 il Ducato di Aosta, con un editto economico che aveva
essenzialmente il duplice scopo di unificare gli aspetti temporali
e quelli spirituali, divideva il comune di Nus in due comuni: la
Plaine de Nus, che corrispondeva alla parrocchia di S.Ilario, e Les
Côtes, che corrispondeva alla parrocchia di Saint-Barthélemy.
Occorre dire che allora Saint-Barthélemy, in quanto ad abitanti
residenti risultava di buona consistenza, e che la distanza fra il
capoluogo e Saint-Barthélemy è di 18 km. Allora, ovviamente, non
esisteva neppure la strada carrozzabile che univa il capoluogo alle
frazioni alte del comune. Ebbene, nove anni dopo, esattamente il 9
luglio 1771, i due consigli comunali riuniti in seduta comune
deliberavano di:
"nommer et députer un sujet
d’entre lesdits deux conseils pour recourir par
devant le très illustre seigneur du Baillis soit par devant autres
magistrats supremes qu’il conviendra pour obtenir
l’union desdits deux conseils à un seul corps et à
une communauté et à un seul conseil composé d’un
nombre de conseillers convenable, pour quel sujet ils ont élu
député et nommé pour requérir l’union desdits deux
conseils M.Jean Antoine Gaspard".
Sicuramente i motivi della richiesta erano molteplici, ma mi
sembra significativo citare quel tratto della delibera che dice:
"Il faut réunifier les deux communes pour éviter à
l’avenir les faux frais des respectifs conseils et
assemblées et même de confusion qui se font par les différentes
délibérations, tant pour éviter les doubles frais, transport et
vacation, d’un si grand nombre de conseillers, que
pour éviter les doubles frais de paiement et gages des deux
secrétaires".
La richiesta dei nostri antenati fu accolta e la comunità di Nus
ritrovò in quella occasione la sua unità.
Sarebbe certamente interessante, per trarre qualche spunto in
più e per valutarne appieno la decisione, completare questa
indagine; io però ho colto nella decisione dei due consigli
comunali un ulteriore esempio della saggezza dei nostri vecchi,
quella saggezza montanara che tante volte, al di là dei dati
socio-economici o delle risultanze econometriche, ha fornito
positive indicazioni per la definizione di questioni rilevanti.
Nel concludere, ribadisco il parere negativo del Gruppo della
Democrazia Cristiana alla istituzione del nuovo comune di
Breuil-Cervinia. Esprimiamo alla popolazione del Breuil tutta la
nostra solidarietà e l’impegno del nostro Gruppo a
collaborare affinchè i problemi esposti trovino al più presto
soluzione.
Formuliamo infine il più vivo augurio che il Breuil ed il
capoluogo di Valtournenche possano ristabilire al più presto, ma io
credo si possa dire mantenere, quei legami e quella
complementarietà nei quali sta l’avvenire della loro
comunità e di una parte consistente e fra le più importanti della
Valle d’Aosta.
Presidente - Ha chiesto di parlare il Presidente Bich, per fatto
personale, ne ha facoltà.
Bich (PSI)- Intervengo per fatto personale. Mi dispiace ma devo
contrastare l’intervento del Consigliere Trione.
Non ho mai detto che voglio il comune del Breuil; ho detto che
sono contrario allo studio Infoplan e alle conclusioni a cui è
giunto; nè ho fatto riferimento alla mozione proposta da altro
Consigliere in altra legislatura. Anzi, se decadono le leggi quando
decade la legislatura, si ritiene che decadano anche le
mozioni.
Presidente - Ha chiesto di parlare il Consigliere Stévenin, ne
ha facoltà.
Stévenin (UV) - Le Conseiller Trione a en quelque sorte anticipé
la décision de la majorité de soumettre à
l’attention de ce Conseil une proposition de
repousser la création d’une nouvelle Commune de
Breuil-Cervinia. Mais il est nécessaire, je crois, rappeler ce qui
s’est passé, parce que ce qu’on va
décider aujourd’hui ce n’est que la
conséquence des décisions que nous avons prises il y a à peu près
deux ans, c’est-à-dire le 21 octobre 1987.
Ce qui est important rappeler c’est que la motion
présentée par M.Torrione en cette date a été repoussée avec neuf
voix à faveur et dix-sept abstentions. Il est à rappeler également
qu’en cette occasion on avait manifesté de la
plupart, mais moi au nom de mon groupe également, les perplexités
pour la création de cette nouvelle Commune. J’avais
rappelé la création, d’ailleurs vient de le faire
aussi M.Trione, de la Commune de Gaby, création qui était voulue
par les habitants de Gaby à la suite d’une pétition
populaire. Le Gouvernement alors, sans avoir entendu
l’avis de la population parce que la population
avait déjà manifesté cette volonté par cette pétition, avait
délibéré par la loi n° 1 du 31 mars 1952. Les raisons qui ont porté
à la création de cette Commune, comme on a déjà rappelé, sont des
raisons ethno-linguistiques.
Toujours à cette occasion j’avais rappelé le
risque que la création de cette Commune aurait pu engendrer,
c’est-à-dire elle aurait pu engendrer la requete
d’autres communautés de créer des communes
nouvelles. Tout le monde connait la situation qui existe à Ayas et
à Champoluc, mais j’avais rappelé alors surtout la
situation de Porossan, de Saint-Martin de Corléans,
d’Arpuilles.
La majorité avait également exprimé quand même
l’avis que le problème méritait bien une analyse
approfondie et c’est à la suite de cette volonté
qu’il a été décidé de faire cette étude de
l’Infoplan.
Au delà de l’étude Infoplan, il
n’y a pas eu de la part de M.Bich et de la part
d’autres, soit dans la discussion
d’aujourd’hui mais aussi dans le
récent passé, un fait nouveau qui pourrait porter à des conclusions
différentes des conclusions auxquelles on était déjà arrivé il y a
deux ans et demi.
D’ailleurs le Conseiller Torrione, en se rendant
compte que très difficilement sa motion aurait pu être votée, avait
déjà anticipé ceci (je lis textuellement):
"Siccome la legge me
ne dà la facoltà, presenterò comunque un disegno di legge per
indire il referendum; uno strumento di democrazia diretta come il
referendum non può che trovare d’accordo tutti"
.
Il avait anticipé qu’une loi aurait été présentée.
Malheureusement la situation a voulu que M.Torrione ne soit plus
dans ce Conseil régional. Mais n’importe quel
Conseiller peut présenter une loi, peut faire de la façon
qu’un référendum se tienne sur ce problème.
Je veux encore rappeler qu’à cette époque, en
prenant la parole, M. Maquignaz avait par contre souligné que la
population de Breuil, qui s’était réunie en cette
occasion pour discuter d’une éventuelle proposition
de référendum, s’était exprimée, à ce moment-là,
contre le référendum, qui aurait divisé davantage les deux
populations. Il rappelait exactement ce qui s’était
passé à cette époque à Mestre et à Venise toujours en raison du
référendum qui venait d’être voté.
Personne peut empêcher de soumettre à l’attention
du Conseil une loi visant à la création de la Commune et donc par
la suite personne peut empêcher de faire un référendum qui est
prévu par la loi et qui devrait être surtout voulu par la
population, par les gens qui sont concernées.
Compte tenu des données que nous avons, cette majorité exprime
l’avis qu’à tout
aujourd’hui ce n’est pas le cas
d’aller à la création de la Commune de
Breuil-Cervinia.
N’importe qui peut présenter une loi,
n’importe qui peut demander le référendum, par
lequel la population, si elle le voudra bien, pourra exprimer son
point de vue.
Presidente - Ha chiesto di parlare il Consigliere Gremmo, ne ha
facoltà.
Gremmo (UAP) - Signor Presidente, colleghi, la Giunta regionale
della Valle d’Aosta merita un sincero apprezzamento
per avere commissionato questo prezioso studio sulla fattibilità
della istituzione del nuovo comune di Breuil-Cervinia.
Non condivido le critiche del collega Bich, perchè ho passato
due ore e mezzo ieri a studiarmelo e proprio dalla lettura, come
modesto politico, di questo documento, dico che o si fa il comune
di Breuil-Cervinia, o non si è apprezzato il lavoro di offerta di
dati che questo studio ci ha messo in mano. Perchè la parte più
corposa del problema, che a me in qualche modo è sempre un
po’ sfuggita, non è tanto nei punti che criticava
prima il Presidente Bich, che possono essere importanti o non
importanti - lo studio dei cenni storici, la considerazione sui
flussi di popolazione possono essere o meno importanti - quanto
nella parte finale del documento, che è di grandissima importanza
politica perchè ricorda alla Valle d’Aosta, anzi
(credo di dispiacere al Presidente Bich) agli autonomisti della
Valle d’Aosta più che ai rappresentanti dei partiti,
che noi abbiamo in forza della nostra autonomia uno strumento che
altri non hanno, cioè il fatto di poter derogare da questo
stramaledetto limite dei 5000 abitanti per
l’eventuale istituzione di nuovi comuni.
E lo studio su questo dà delle formulazioni di grande
importanza, perchè spiega tutti gli intoppi per dimostrare che la
Valle d’Aosta è nella situazione felice di poter
derogare da questo problema del numero minimo di abitanti per
istituire un nuovo comune.
Ieri, leggendo questa parte dicevo: ecco perchè
intelligentemente il Presidente Rollandin, e gliene rendevo fra me
e me merito, ha commissionato questo studio, perchè alla fine, come
autonomista, trae la conclusione che noi, avendo uno strumento di
autonomia che altri non hanno, possiamo trovare in questo tipo di
ragionamento la forza per riaffermare una peculiarità autonomistica
della Valle d’Aosta. E quindi, ripeto, su questo ho
trovato l’argomento centrale che mi fa dire che lo
studio è valido, e ringrazio la Giunta che lo ha commissionato,
perchè do una visione politica dello studio. Non so se sono giuste
le critiche, ma voglio aprire una parentesi: stamattina il
Presidente non c’era, ho fatto una battuta quando
abbiamo votato il garage di Châtillon per
l’Assessorato ai Lavori Pubblici e dicevo che 400
milioni costa il garage, tanto quanto costerà un anno del comune di
Breuil-Cervinia. Poi uscendo un cittadino malignamente mi ha preso
da una parte e mi ha detto: "Ma guarda che 400 milioni costa anche
una serata al Casinò".
Quindi, se questo è il ragionamento sui costi per
l’eventuale istituzione del nuovo comune, il
paragone del garage (e il garage è sempre abbastanza utile) tiene
anche presente questi elementi. Dico malignamente, perchè è di
grande importanza spendere 400 milioni per la serata del Billia ...
ma non vorrei divagare.
L’estate scorsa, questo forse potrà interessare
il collega Mostacchi, ero andato a Derby a parlare con la gente a
proposito della questione del depuratore, e alla gente di Derby,
che rimprovera al capoluogo di affibbiare a loro il depuratore, ho
consigliato di attivarsi per chiedere di diventare comune. Da
bambino fra l’altro stavo a Blavy e mi ricordo che
mia madre diceva: "Là sotto, a Nus, hanno tutto, qua sopra invece
abbiamo di meno". Ma questa è una osservazione molto pacata.
Voglio dire che sono perplesso, e lo dico senza acrimonia, ma
con chiarezza, della dichiarazione che ha fatto il Capogruppo
dell’Union Valdotaine; sono perplesso perchè non
concordo con il taglio che hanno dato alcuni colleghi, ma in
particolare il collega Bich, non concordo sul ritenere che il
problema sia dei servizi. I servizi ci possono essere o non essere,
si possono sviluppare. Tra l’altro altri colleghi mi
dicevano che il problema non è tanto della scuola, dei servizi,
delle istituzioni che possono esserci e poi oltrettutto dovrebbe
darli la Regione: il problema è che quando sorgono queste richieste
di autonomia faccio sempre una grande fatica a pensare di dovere
decidere io da fuori se quella comunità ha ragione oppure no di
chiedere un qualcosa che tuteli la sua autonomia.
Ricordo che lo scorso anno ho avuto modo di fare una polemica
anche un po’ pesante nei confronti del deputato
della Valle d’Aosta, che, quando sorse la richiesta
di Biella provincia, si era messo in mezzo firmando non so cosa che
rallentò questo iter. Perchè, se emerge una richiesta di autonomia,
se emerge una richiesta che può fare in modo che la collettività si
senta più coinvolta e partecipe, perchè si deve mettere il bastone
in mezzo alle ruote? Anzi favoriamola.
Ognuno in democrazia, e questo è un concetto che noi autonomisti
da tanti anni portiamo avanti, è libero di sbagliare come meglio
crede. Se nel Meridione, ad esempio in Calabria, si gestissero i
loro soldi e volessero gestirli in un certo modo, a me andrebbe
benissimo. Sono sempre stato favorevole al fatto che, quando
c’è stata la diatriba sulla scelta del capoluogo
della Regione fra Catanzaro e Reggio, dovessero scegliere
democraticamente; infatti, per quello ero contro, già allora, il
"boia chi molla".
Quindi ogni regione deve essere libera di scegliere il tipo di
strada che vuole sviluppare, ma credo che ogni comunità deve essere
libera di muoversi in queste regioni.
E’ indubbio, perchè nessuno lo nega, che la
comunità della gente che vive al Breuil, escludendo forse i
migliori, vuole farsi il suo comune; poi ci sono i migliori che
magari hanno la loro opinione, ma la gente qualunque pensa questo.
Di questo me ne sono accorto quando in campagna elettorale ho detto
che sarei venuto qui a battermi per la istituzione del comune di
Breuil-Cervinia. Quindi nessuna difficoltà a presentare una legge
specifica, ecco perchè dico che il documento del Partito comunista
va bene, però mi pare che sia una cosa che non risolve il problema;
si tratterà proprio, non ho nessuna difficoltà a farlo, di
preparare una legge specifica.
Comunque, già in campagna elettorale avevo preso questa
posizione e mi sono accorto che la gente qualunque, tolti alcuni, i
migliori (ma io mi riconosco sempre nella gente qualunque), voleva
l’istituzione del comune.
Forse c’è un comune in Provincia di Bergamo che
ha il sindaco missino, che ha il 90% degli elettori missini.
C’era un dibattito organizzato al circolo culturale,
dove era presente il responsabile nazionale degli enti locali del
MSI, che diceva: "Io, pur ammettendo che questo comune ha il 90%
dei voti missini, sono contro perchè bisogna togliere tutti questi
piccoli comuni". Al che ho replicato: "Il principio democratico è
un principio a cui una comunità ha diritto, se vuole, se crede, se
ritiene, di strutturarsi, sbagliando, come meglio crede, ed è un
diritto che come autonomista difendo".
Può darsi che nasca un comune rosso, può darsi che nasca un
comune nero, non è quello il punto: quello che conta è che io
ritengo che questa sia una richiesta legittima. Ma quello che mi
preoccupa, e qui ha ragione il Vicepresidente Dolchi, è il fatto
che si vuole chiudere qui il discorso, senza sentire veramente
quelli che dobbiamo sentire, cioè non solo il Consiglio comunale
(qualcuno prima di me faceva notare che il Consiglio comunale aveva
votato all’unanimità, ma con vistose assenze), ma
anche la comunità interessata, e se questo lo si può fare solo con
la legge, sono favorevole ad attivarmi in quella direzione.
Soprattutto il grosso problema è di capire come mai questi del
Breuil ad un certo punto diventano da trattare un
po’ come si sono trattati quei ragazzi che sono
venuti l’altra settimana e cioè con un
po’ di sufficienza, tipica di chi dice: "Cosa venite
qui a disturbare il manovratore, lasciateci lavorare".
Non è questo l’atteggiamento giusto; su quella
storia del centro sociale ho un’opinione
particolare. Spero che ritorni in discussione perchè volevo
esprimerla, ma nella fattispecie c’è una richiesta
che parte dal basso, che in qualche maniera non è politicamente
motivata, ma è psicologicamente motivata.
Qualcuno diceva che Gaby aveva chiesto
l’autonomia perchè era una minoranza linguistica:
questa è una delle motivazioni. Ci sono diecimila motivazioni;
forse una delle tante motivazioni che spingono la gente a chiedere
l’autonomia è quella di non vedere riconosciuto
quello che il suo lavoro, la sua fatica, la sua voglia di essere ha
negli anni prodotto.
Tante volte vi è l’atteggiamento di chiedersi
come mai questi di Cervinia in qualche modo pretendono, mentre in
realtà non dovrebbero pretendere, ecc.; ma dal punto di vista
dell’autonomismo, questa richiesta va nella
direzione di difendere il diritto della gente ad avere un
po’ di soddisfazione nella vita. Non credo che la
loro richiesta di diventare comune sia motivata dalla mancanza di
questo o quel servizio; credo invece che derivi dal fatto che si
sono accorti che quello che si dice qui, che le due comunità devono
integrarsi, è un errore.
Io non credo che le due comunità debbano davvero integrarsi, ma
credo che ogni comunità abbia diritto di partecipare come crede,
magari sbagliando, ma è proprio partecipando come crede che può
inserirsi in un contesto.
Mi ha stupito e preoccupato l’atteggiamento della
Democrazia Cristiana, ed allora ai colleghi della Democrazia
Cristiana voglio citare (e ringrazio chi me lo ha prestato) il
quotidiano "Il Popolo" di oggi. Questo quotidiano riporta una
dichiarazione di un piemontese della D.C., il Sen. Triglia, che,
criticando la tesi del Prof. Giannini, sostiene proprio - e se
sostenesse il contrario sbaglierebbe - che
"il piccolo comune è
una radice che tiene assieme una comunità;
l’abolizione dei piccoli comuni vorrebbe dire
perdita di identità"
. Questa è la posizione classica di un
autonomista della Democrazia Cristiana, che sostiene il valore
delle piccole comunità, il valore di rivalutare tutte le istanze
che possono fare in maniera che nessuno si senta in qualche modo
straniero a casa sua. Ma questi sono principi che a livello di
autonomie si portano avanti da prima che io nascessi; il pensiero
federalista cristiano è più antico e risale ad ancora prima che
nascessi.
Allora, abbiamo fatto (anche la Democrazia Cristiana) la
battaglia per difendere le scuole di montagna, perchè anche
l’ultima borgata di montagna avesse la sua scuola
anche se non arriva al numero fatidico di dieci alunni. Facciamo la
battaglia per fare in modo che Moncenisio, che è il più piccolo
comune d’Italia, abbia tutti i diritti di esistere,
e qui invece il principio non vale più. Allora io non ci sto.
Dico che è veramente una posizione che mi stupisce, e lo dico al
Capogruppo dell’Union Valdôtaine; si vanno a
difendere i tre paesi croati del Molise, che giustamente devono
essere tutelati e difesi, ma si ha paura di riconoscere che
c’è una comunità giusta, sbagliata, tutto quello che
volete, che richiede una peculiarità; e il Presidente è sempre
molto attento a difendere le peculiarità autonomistiche della
Valle. Una occasione, una delle poche, che abbiamo di
differenziarci al positivo rispetto ad altre regioni, che è quella
di permettere di sviluppare meglio la democrazia nostra, di
rafforzarla, di fare in modo che il tessuto democratico nostro si
rafforzi, ce la lasciamo sfuggire. Direi che stiamo facendo un
grande errore politico, se ci lasciamo scappare questa
occasione.
C’è già stato un grande errore politico, secondo
me: quello di dire sì ai parchi imposti da Roma. Qui si fa un
ulteriore sbaglio, e ho paura che davvero troppe volte non
riusciamo a capire che l’autonomia si costruisce e
si difende anche permettendo all’ultimo dei
Valdostani, o al primo non lo so, di sentirsi bene dentro questa
autonomia.
Questa richiesta in qualche modo cammina di più a livello di
opinione pubblica di quello che noi pensiamo, perchè non deve
sfuggire che a livello di opinione pubblica su questo i
ragionamenti ci saranno. "Avevano paura - si dirà - che nascesse un
nuovo comune che poteva sfuggire alla logica dominante". Questo è
quello che si può dire; io non ho questa paura, a parte che non
faccio parte di nessuna logica dominante di alcun tipo, ma credo
che paure di questo tipo, in qualche modo comprensibili, siano una
dimostrazione di debolezza.
Ritengo che le forze autonomiste della Valle d'Aosta siano
abbastanza robuste per non avere paura del fatto che emerga fra i
cittadini una richiesta di posizionare in maniera nuova il discorso
autonomista. Se pensiamo che tutto debba rimanere fermo perchè in
questa maniera riusciamo a comprimere le cose, corriamo il rischio,
siccome le cose non sono mai ferme in niente, figuriamoci nella
mentalità degli uomini, che le cose sfuggano di mano.
E’ vero che sono già sfuggite ampiamente alcune cose
a suo tempo, anche a livello elettorale ed anche a livello di voti,
ma stiamo attenti che, a forza di non essere accolte, certe
istanze, che a livello di opinione pubblica comunque camminano -
possono dispiacerci, non interessarci, darci fastidio, però
camminano lo stesso - non vadano ad essere più importanti di quello
che possiamo pensare. Auspico che i cittadini riescano comunque a
farsi sentire alle elezioni; caldeggio il fatto che
l’attuale comunità del Breuil vada alle elezioni
comunali con una sua specifica ed unitaria proposta di istituzione
del comune come progetto elettorale da far "camminare" nelle
istituzioni, anche per evitare che ci siano troppi assenti la
prossima volta che il comune dovrà pronunciarsi in merito.
Preannuncio che, passate le elezioni amministrative, mi attiverò
per presentare questa proposta di legge, per fare in modo che la
gente possa pronunciarsi.
Voglio dire che il mio auspicio è che le altre componenti
autonomiste del Consiglio comprendano che veramente il ragionamento
fatto da questa società, che ha posto l’accento
politico sul fatto che la Valle d’Aosta potrebbe
realizzare una posizione di avanguardia, sarebbe importante ed
utile per tutta la nostra comunità, anche perchè sono convinto che
richieste di questo tipo verranno fuori prima o poi (io mi attiverò
per fare in modo che vengano fuori a grappolo) in diverse
situazioni.
Stavolta è una comunità anomala per composizione e sviluppo
rispetto ad altre, ma ho presente l’esempio di
Derby: tutte le volte che una zona della Valle
d’Aosta si sente "perifericizzata", deve attivare
queste cose. Se poi la comunità fa bene o fa male, sarà un problema
da valutare in seguito, però dobbiamo guardare anche
all’esempio federalista. Ricordava prima il
Presidente Bich come dall’altra parte della montagna
la situazione cambia, ecco la situazione cambia; anche su questo
aspetto: gli svizzeri vanno a fare il referendum ogni domenica su
ogni cosa. Noi abbiamo sempre detto (e io ci credo) che guardiamo a
quel modello: non capisco perchè, di fronte alla possibilità di far
"camminare" un modello che abbiamo sempre detto che è il nostro, ci
vogliamo tirare indietro.
Presidente - Ha chiesto di parlare il Consigliere Aloisi, ne ha
facoltà.
Aloisi (MSI
) - Colleghi Consiglieri, devo dirvi con tutta
franchezza che mi stavo addormentando, perchè
dall’intervento del collega che mi ha preceduto sono
riuscito a capire molto poco di quella che è la sua posizione, e
sicuramente sarò molto più lapidario e meno pesante di quello che è
stato il mio predecessore.
Volevo fare alcune osservazioni di metodo e di sostanza. Di
metodo perchè ritengo che questo dibattito sia un dibattito monco,
in quanto, come egregiamente hanno già illustrato coloro che mi
hanno preceduto, la Giunta ha proposto questo dibattito che però
non ha una conclusione, per cui noi discutiamo, diciamo le nostre
opinioni, le nostre tesi, ma alla fine non si capisce bene quella
che dovrà essere la risoluzione.
Quanto alle osservazioni di sostanza, ricordo esattamente il
dibattito che c’è stato due anni or sono, in
occasione della mozione presentata dal Consigliere Torrione. Allora
si sviluppò un ampio dibattito, pieno di analisi, di confronti e
soprattutto di posizioni anche contrastanti; in quella occasione
esprimemmo una posizione chiara, dicemmo che eravamo contrari alla
istituzione di nuovi comuni perchè ritenevamo che soprattutto i
comuni di montagna erano diventati piccole realtà, che andavano
riviste, accorpate, proprio per snellire certi meccanismi e
soprattutto anche le spese di gestione. Però, per quanto riguardava
il discorso del comune di Cervinia, pur essendoci astenuti su
quella mozione, avevamo fatto delle considerazioni interessanti.
Avevamo messo in evidenza che Cervinia è una realtà diversa, che la
volontà della popolazione di Cervinia di diventare comune autonomo
era una volontà accettabile, perchè la realtà di Cervinia è una
realtà turistica di livello nazionale ed internazionale, è una
realtà che bisogna conoscere a fondo per dare dei giudizi
obiettivi, e non dei giudizi affrettati o delle prese di posizione
come sono state illustrate d’altronde da alcune
forze di maggioranza che mi hanno preceduto.
Non accetto e non condivido la tesi della Democrazia Cristiana
oppure del Capogruppo dell’Union Valdotaine, che
hanno detto di non volere il comune di Cervinia; sono
dell’avviso che bisogna analizzare a fondo questo
problema, bisogna capirlo. Soprattutto mi è piaciuto
l’intervento del Presidente Bich, che ha fatto
un’analisi obiettiva delle carenze della realtà di
Cervinia, una realtà che non dimentichiamo è lontana nove
chilometri e mezzo dal capoluogo di Valtournenche, una realtà dove,
come è stato evidenziato dai colleghi che mi hanno preceduto, è da
cinquant’anni che la popolazione cerca di diventare
comune autonomo.
Se c’è questa richiesta da parte della
popolazione, vuol dire che ci sono delle motivazioni oggettive, non
è una richiesta campata in aria; la richiesta c’è
perchè ci sono motivi di disservizi, di incomprensioni.
Ultimamente abbiamo avuto modo di seguire sui giornali il
dissidio per la questione dei ragazzi che dovevano scendere a
Valtournenche per frequentare i corsi di scuola media, ma che, non
avendo i pullman, non riuscivano a scendere. Quindi, ci sono delle
situazioni che vanno affrontate nella loro realtà.
Allora invito tutte le forze politiche a dare un giudizio sereno
su questo problema; non si tratta di essere favorevoli o di essere
contrari: a nostro avviso si tratta soprattutto di credere e dare
fiducia alla volontà della popolazione. E’ la
popolazione che deve decidere: se la popolazione vuole che Cervinia
diventi comune, noi, che siamo espressione della volontà popolare,
dobbiamo andare incontro a queste richieste e a queste
necessità.
Non vado oltre, perchè sarei ripetitivo rispetto a quello che
hanno già detto i miei colleghi. Ritengo che Cervinia sia una
grande realtà turistica di livello nazionale e internazionale,
ritengo soprattutto che sia nostro dovere di Valdostani, di
Italiani, cercare di portare questa zona turistica allo stesso
livello e alla stessa competitività della parte svizzera di
Zermatt. Non dobbiamo noi essere i primi a precludere questa
possibilità a delle zone turistiche che, non dimentichiamolo, danno
ricchezza alla nostra Regione. Cervinia è conosciuta dappertutto, è
una grande realtà turistica, quindi ritengo nostro preciso dovere
fare il possibile per darle quella immagine; è infatti molto
importante sul piano turistico che Cervinia diventi comune
autonomo.
Non vado oltre; se l’indirizzo è questo, se la
volontà della gente di Cervinia è questa, siamo favorevoli, perchè
Cervinia è una realtà diversa, è l’eccezione che
conferma la regola. Proprio per questo bisogna analizzare il
problema senza sotterfugi o interessi di parte, bisogna essere
onesti e sinceri, valutare gli aspetti positivi e negativi, ma
ritengo che per il nostro Consiglio, per la nostra Regione sia
soprattutto positivo far sì che Cervinia diventi comune.
President
e - Ha chiesto di parlare il Consigliere
Lavoyer, ne ha facoltà.
Lavoyer (ADP) - Innanzitutto vogliamo precisare che il nostro
parere sulla opportunità o meno di istituire il nuovo comune di
Breuil-Cervinia non si può basare unicamente
sull’analisi e le conclusioni dello studio di
fattibilità che è stato presentato dalla Giunta regionale. Non
possiamo esprimere un giudizio negativo o positivo che si basi
unicamente sull’unico aspetto, di cui è stato
abbozzato un esame approfondito, quello economico.
Ci sembra estremamente riduttivo e poco serio motivare un no
alla proposta in esame, basandoci quasi esclusivamente su una
motivazione di fondo, anche se importante, che è quella di
risparmiare nella situazione attuale sulle spese di gestione che il
nuovo ente certamente farebbe lievitare.
Dobbiamo invece cercare di fare un’analisi seria,
non emotiva e tantomeno demagogica, sugli aspetti per lo più
trascurati e non approfonditi dallo studio, che sono gli aspetti
storici, socio-economici, urbanistici e culturali, che secondo noi
devono essere posti come cardini portanti di una decisione
favorevole o contraria.
Riteniamo quindi estremamente deboli le motivazioni conclusive
dello studio in nostrp possesso. Vogliamo perciò iniziare da
un'analisi dei malesseri e delle cause reali che hanno ingenerato
la spinta in parte della popolazione (minima per la verità) verso
una proposta, quale quella in discussione, che viene presentata
come la cura miracolosa di ogni male, come se istantaneamente con
la istituzione del nuovo comune sparissero tutte le contraddizioni
e gli scompensi generati da anni di sviluppo e di crescita senza
programmazione.
Forse che riteniamo sia sufficiente creare un nuovo comune per
avere disponibili le energie e la forza per risolvere i problemi
del Breuil-Cervinia? L'ipotesi ci pare riduttiva, anche perché non
teniamo conto che lo sviluppo del Breuil non è solo strettamente
legato al futuro della Valtournenche intera, ma direi di più,
assieme a Courmayeur è una località che non può crescere in un
discorso di sviluppo turistico complessivo della nostra Regione. E'
notizia abbastanza recente la possibilità di una candidatura della
Valle d'Aosta come sede per le Olimpiadi invernali del 1998 o del
2002, notizia che ci deve dare la giusta spinta per una corretta
crescita della cultura turistica della nostra Regione.
Dobbiamo cercare di impostare il progetto turistico per la Valle
d’Aosta, superando campanilismi assurdi ed
esaminando la nostra Regione come un
unicu
m da organizzare,
utilizzando tutte le energie disponibili e potenziali, affinchè
operino e lavorino nella stessa direzione.
La creazione di un nuovo comune, anche da questo punto di vista,
non ci pare un passo avanti. Anche per queste motivazioni riteniamo
che lo sviluppo futuro di Breuil- Cervinia e la sua
rior-ganizzazione urbanistica non debbano passare attraverso
l’istituzione di un nuovo centro amministrativo.
Attualmente i problemi del Breuil, oltre a quelli legati ad una
scarsa cultura del turismo che è generale nella nostra Regione,
sono essenzialmente tre: il primo è lo squilibrio esasperato
esistente fra le strutture ricettive, posti letto alberghieri e
posti letto nelle seconde case, rapporto che sfiora
l’uno a cinque, con conseguente esasperazione di
problemi gestionali e amministrativi senza adeguata ricaduta
economica; il secondo è lo sviluppo urbanistico disordinato, con
assoluta mancanza di parcheggi e improcrastinabile necessità di
rivedere l’intero assetto della viabilità interna,
al centro, attestando grandi parcheggi all’esterno
della stazione turistica; il terzo è la mancanza di alcune
strutture qualificanti e indispensabili a livello regionale, quali
il palazzo del ghiaccio, l’illuminazione della pista
di bob, ...
Di questi problemi non se ne può far carico il solo Breuil come
frazione di Valtournenche; non è neppure sufficiente Valtournenche
intesa come comune: sono problemi in una visione turistica, come
dicevo prima, che interessano tutta la nostra comunità e
l’ente regionale in particolare.
Pur concordando con quanto ha detto il Presidente Bich sul
disagio attuale, lo stesso non può essere però risolto unicamente
dagli ottocento residenti a Cervinia, ma deve essere anche
affrontato e risolto a livello regionale per una crescita
complessiva della nostra offerta turistica.
Il malcontento della popolazione nasce poi dalle conseguenze
ovvie della situazione prima descritta: le strade sono
difficilmente percorribili per la presenza di auto parcheggiate
ovunque; i cantieri stessi non vengono adeguatamente protetti come
richiederebbe un centro turistico di importanza internazionale; le
strutture abbandonate nel centro in condizioni indecorose (vedi
l’albergo Gran Baita) e la massiccia presenza di
seconde case, vuote soprattutto nei periodi estivi, che danno un
senso di squallore e di abbandono a tutta la località.
Questi ed altri aspetti, che sono conseguenti ad una situazione
creatasi con uno sviluppo incontrollato di decenni, non li può
risolvere l’Amministrazione comunale di
Valtournenche da sola, e tanto meno li si può risolvere con la
istituzione di un nuovo comune.
Alla sua nascita, fra il 1934 e il 1939, la stazione sciistica
di Breuil-Cervinia, a duemila metri di altitudine, rappresentava,
per dirla con Janin, "l’atto di nascita del turismo
moderno in Valle d’Aosta". Soprattutto negli anni
’60 la mancanza di una precisa programmazione
economica e territoriale generò gli scompensi che oggi sono sotto
gli occhi di tutti. Il primo accenno di programmazione urbanistica
peraltro iniziò con la proposta del 1935 del piano
Brioschi-Cereghini, nel 1937 viene redatto uno studio da parte di
Belgioioso e Bottoni, nel 1953 viene redatto il piano
Binel-Mullino; tutti strumenti urbanistici mai approvati anche per
l’enorme difficoltà di programmare lo sviluppo in un
ambito dove gli interessi sono agguerriti ed organizzati. Anche per
questi motivi riteniamo che l’Amministrazione
comunale abbia comunque intrapreso la strada giusta in questi
ultimi anni, bloccando lo sviluppo del Breuil in attesa
dell’approvazione del piano regolatore, strumento
urbanistico che finalmente è stato approvato alcuni mesi fa anche
dalla Regione. Fatto questo che senz’altro apre una
fase nuova per Valtournenche, ma soprattutto per il Breuil.
Riteniamo che le polemiche attuali, legate alla creazione o meno
del comune del Breuil, saranno presto superate con le prospettive
in positivo che l’approvazione del piano regolatore
apre per il riordino o un rilancio di questo centro turistico.
Sta quindi terminando il periodo dove si è reso necessario
bloccare una crescita disorganizzata, per riordinare le idee e
progettare i singoli interventi inserendoli in un progetto
urbanistico complessivo. Questo periodo di riflessione, necessario
per allestire il nuovo piano regolatore, e quindi anche periodo di
paralisi per tutti gli interventi anche quelli più urgenti, se da
una parte ha evitato l’autodistruzione irreversibile
di un centro di vitale importanza per la Valle
d’Aosta come il Breuil, dall’altra
forse ha fatto pagare a molti incolpevoli gli errori commessi nel
passato.
Con l’approvazione dello strumento urbanistico
sarà finalmente possibile realizzare quegli interventi
indispensabili e qualificanti che tenderanno a rilanciare e
riorganizzare il Breuil, rimanendo nei binari di uno studio globale
ed articolato.
Per ottenere dei risultati positivi è però necessario il
contributo dei privati, che devono recepire il messaggio dello
studio approvato. Lo sviluppo futuro e il riordino urbanistico del
Breuil potranno compiersi solo con un massiccio intervento per
creare posti letto alberghieri, con una drastica riduzione dello
squilibrio ora esistente con le seconde case. Lo strumento
urbanistico, infatti, prevede in tutte le aree di espansione che la
volumetria disponibile sia destinata per almeno un 60% alle
strutture ricettive alberghiere.
A questo punto è quindi indispensabile sottolineare che lo
strumento di programmazione recentemente approvato con i relativi
equilibri funzionali allo sviluppo della comunità di Valtournenche
è stato approfondito e redatto dopo anni di studi, considerando
Valtournenche e il Breuil come un
unicu
m con problemi ed
esigenze diverse, ma con un progetto di sviluppo comune che si
interseca e si completa a vicenda.
Parrebbe poco serio a questo punto, basandosi più su sensazioni
che certezze, asserire che l’unica ricetta per
risolvere i problemi del Breuil sia la creazione di un nuovo
comune. Ora si rende quindi necessario e prioritario
l’impegno anche dell’Amministrazione
regionale per realizzare quegli interventi di nostra competenza che
da anni il Breuil aspetta: palazzo del ghiaccio, parcheggi,
illuminazione della pista di bob. Tutto ciò però dovrà andare
avanti di pari passo con la crescita complessiva di una cultura
turistica da parte di tutti gli operatori del settore. Ci pare
tuttavia di poter affermare che ultimamente ci sia comunque una
inversione di tendenza, e gli interventi di ristrutturazione di
quasi tutti gli alberghi di proprietà dei residenti lo stanno a
dimostrare.
Il nostro Gruppo è quindi contrario alla proposta di istituire
il nuovo comune di Breuil-Cervinia. Proponiamo invece
l’istituzione di tutta una serie di servizi
amministrativi decentrati a Breuil (ci sembra assurdo
nell’era dei computer dover ancora scendere a
Valtournenche per ritirare un certificato di residenza); il
potenziamento dei servizi come scuole e trasporti, tenendo conto
anche delle particolarità climatiche della zona; il potenziamento
del personale amministrativo, che deve far fronte ai problemi
legati non solo ai duemila residenti, ma anche ai ventimila
fluttuanti; l’eventuale approvazione di norme che
garantiscano una rappresentanza di residenti al Breuil
nell’ambito della composizione del Consiglio
comunale.
Agiremo, infine, come Gruppo facente parte della maggioranza,
affinchè vengano avviate tutte le procedure necessarie per
realizzare quelle infrastrutture a livello regionale indispensabili
per il rilancio economico e turistico del Breuil. Tutto ciò
sottolineando ancora, in conclusione, l’importanza
di questa località non solo per la Valtournenche, ma per la
crescita del turismo in tutta la Valle d’Aosta,
soprattutto in una ipotesi di assegnazione dei giochi olimpici
invernali del 2002.
Per queste motivazioni e a queste condizioni voteremo a favore
dell’ordine del giorno presentato dalla
maggioranza.
Presidente - Ha chiesto di parlare il Consigliere Maquignanz, ne
ha facoltà.
Maquignaz (Indipendente) - La prospettata costituzione di un
nuovo comune al Breuil ha fatto discutere a lungo tutta la
popolazione di Valtournenche e tutta la popolazione di
Breuil-Cervinia. Dal dibattito che ne è emerso, sono scaturite
posizioni diverse, oserei dire molto articolate, che ci consentono
oggi di trarre alcune conclusioni e di fare anche alcune
considerazioni.
La prima cosa che bisogna pur dire è che
l’esigenza di rendere più puntuali e capillari
determinati servizi ed interventi al Breuil-Cervinia è ormai una
esigenza irrinunciabile e deve trovare una risposta pronta ed
adeguata. In questo senso mi permetto di ricordare che nei prossimi
mesi avremo le elezioni comunali e quindi ci sarà
l’occasione, per coloro che hanno buona volontà, di
dare il loro contributo tangibile a risolvere i problemi che in
questo momento sono rimasti irrisolti.
In secondo luogo, dal dibattito è emerso in modo inequivocabile
- e questo lo voglio ripetere - che la complementarietà ed
interdipendenza dei comprensori turistici del Breuil e di
Valtournenche sono fattori necessari ed indispensabili per
realizzare uno sviluppo armonico e programmato
dell’intero comprensorio turistico della
Valtournenche. Basti pensare ai recenti e faticosissimi accordi fra
la società Cervino, quella delle Cime Bianche, la società
Valfürggen per trovare un accordo unitario, per risolvere molti
problemi che prima erano irrisolvibili appunto perchè uno era a
Valtournenche e l’altro era a Breuil. Abbiamo dovuto
faticare parecchi anni per trovare un discorso unitario, perchè
questo era nell’interesse dell’intero
comprensorio turistico. Non possiamo sottovalutare questo interesse
comprensoriale dell’intera comunità di
Valtournenche.
E’ vero, i contrasti fra Breuil, Cervinia e
Valtournenche, per la verità in misura più o meno accentuata, sono
sempre esistiti, ma non sembrano però essere tali da giustificare
per il momento la costituzione di una nuova entità amministrativa.
Molte incomprensioni potrebbero essere superate con una maggiore
disponibilità al dialogo e alla comprensione e soprattutto con
un’azione amministrativa più coordinata, che sappia
coordinare meglio i rapporti fra il comune, la Regione, le
organizzazioni locali, gli operatori turistici e tutta la
popolazione.
Amici cari, bisogna pur dirlo: le ultime vicende legate alla
scuola e al conseguente sistema dei trasporti hanno portato
confusione e disorientamento, creando delle tensioni inutili che
potevano essere evitate con un po’ più di
collaborazione fra il comune, la Regione e la popolazione locale.
Era un problema che poteva essere risolto con il buon senso, invece
siamo arrivati a delle tensioni soltanto perchè mancava forse un
maggior coordinamento fra queste entità amministrative.
Quindi, secondo me, la comunità del Breuil deve essere
considerata con maggiore attenzione non tanto perchè lassù qualcuno
grida più forte o perchè vuol fare il primo della classe, ma perchè
questa comunità si trova nella condizione di dover gestire e far
funzionare quello che è il più grande complesso turistico del
mondo. Il lavoro di questa comunità richiede grande responsabilità
ed impegno, necessita del sostegno di tutti coloro che sono
interessati al potenziamento turistico della nostra Regione e che
si rendono conto che il ruolo economico che questa comunità svolge
è grandissimo e si ripercuote non solo nell’ambito
dell’economia montana della Valle del Marmore, ma si
ripercuote sull’intera economia della nostra
Regione.
Occorre, quindi, intensificare gli sforzi e creare nuove forme
di collaborazione a tutti i livelli.
Non possiamo, infine, dimenticare che la comunità del Breuil è
una comunità giovane, che si è formata dopo l’ultima
guerra con le energie e il lavoro di persone provenienti da varie
regioni d’Italia e d’Europa.
E’ una comunità composita, è una comunità
plurietnica alla ricerca di una propria identità, di un proprio
modo di essere e di vivere la realtà valdostana. Si tratta, in
altri termini, di una comunità che sta vivendo un processo di
integrazione con tutti i problemi che i processi di integrazione
comportano. Credo che si debba agevolare questo processo di
integrazione, senza provocare però dei traumi e delle
incomprensioni nè alla comunità del Breuil, che giustamente
rivendica maggiore autonomia, nè alla comunità di Valtournenche,
che è pur sempre custode di tradizioni antiche e dove ci sono le
radici della comunità che abita ai piedi del Cervino.
Se è vero che i comprensori turistici del Breuil e di
Valtournenche sono fra di loro interdipendenti e interconnessi, e
che la complementarietà sembra prevalere sulla contrapposizione, se
è vero che i grandi interventi dipendono essenzialmente dalla
disponibilità dell’Amministrazione regionale, se è
vero che tutto sommato la costituzione di strutture decentrate,
come altri hanno sottolineato prima di me, potrebbe soddisfare
buona parte delle esigenze di coloro che vedono in un nuovo comune
la soluzione di tutti i problemi, mi pare di poter dire che la
costituzione di questa nuova entità amministrativa in questo
momento sia se non altro immatura e inopportuna, se si tiene conto
anche dello studio di fattibilità Infoplan commissionato dalla
Regione, che è pur vero, Presidente Bich, che è incompleto e non
sempre condivisibile, però non è neanche vero che dice un sacco di
stupidaggini. Diciamo invece che lo studio, al di là di questi
limiti che presenta, consiglia - ed è questa soluzione che mi
sembra la migliore - la realizzazione di un decentramento
amministrativo ed è quello che abbiamo sempre cercato di fare in
questi anni con grande difficoltà perchè esistono anche dei
problemi giuridici.
Ricordo quando ero sindaco a Valtrournenche che l'esigenza da
parte della popolazione di partecipare in modo più incisivo
all'azione amministrativa del Comune era molto sentita. Con i miei
amici di allora tentai di dare una risposta positiva a questa
esigenza con la creazione di un ufficio comunale distaccato, con la
dislocazione di una impiegata fissa al Breuil, con la creazione di
un consiglio di frazione che ha funzionato per un certo periodo;
purtroppo, forse anche perchè le leggi non ce lo consentono, non so
se sarà più possibile realizzare questa esperienza, perchè si
tratterebbe di un consiglio che non avrebbe delle competenze
amministrative.
Non possiamo infine dimenticare il giudizio abbastanza negativo
dell’intero Consiglio comunale di Valtournenche che,
volenti o nolenti, è pur sempre stato votato dalla comunità di
Valtournenche e dalla comunità del Breuil.
Mi preme ancora fare una considerazione di carattere più
generale per rilevare una tendenza che c’è anche a
livello nazionale, come la si può rilevare nella nuova legge
sull’ordinamento delle autonomie locali attualmente
in discussione alla Camera dei deputati, che si orienta nettamente
verso forme di collaborazione di consorzi e al limite di fusione
fra comuni con interessi convergenti ed omogenei.
Ho citato questa legge, ora all’esame del
Parlamento, non per motivi di comodo, ma perchè in alcune sue parti
pone in evidenza, Consigliere Gremmo, la necessità di addivenire ad
una gestione unitaria dei comprensori che hanno interessi
convergenti ed omogenei, ed è il caso nostro.
Nel nostro caso, di fronte all’appuntamento
europeo, è secondo me assolutamente indispensabile lavorare con la
coscienza che sul piano del turismo saranno vincenti i comprensori
che si presenteranno uniti ed organizzati, superando i campanilismi
ed i localismi. Dobbiamo riuscire a presentarci come Valtournenche
all’appuntamento europeo in modo organizzato, perchè
a livello europeo sappiamo che il discorso vincente sarà quello dei
grandi comprensori organizzati e non di quelli che dividono i
comuni, i villaggi e via dicendo. Dobbiamo in questo senso usare
una mentalità più dinamica e moderna, cercando di capire che il
discorso del comprensorio, sul piano turistico, è il discorso
vincente, ed è il discorso vincente secondo me per la nostra
comunità.
Infine, la divisione della comunità in due entità amministrative
ed anche, come è stato rilevato, l’indizione di un
eventuale referendum mi preoccupano alquanto, perchè il Consigliere
Stévenin ha ricordato che avevo detto, nel precedente Consiglio,
che la gente si era pronunciata contro il referendum. Questo mi
pare vero, ma nel senso che allora la gente presente a quella
riunione aveva scartato l’ipotesi del referendum
perchè temeva che un referendum si sarebbe concluso a sfavore della
creazione di un nuovo comune. Quindi, per non rischiare quello che
era successo fra Mestre e Venezia, ha preferito, anzichè perdere
una battaglia, rinunciare al referendum che li avrebbe comunque
visti perdenti. Forse in questo senso ero intervenuto in Consiglio
regionale.
Occorre, per concludere, affrontare il problema in un modo
diverso, riconsiderando seriamente il ruolo di Cervinia e del
Breuil ed attribuendo a questo il ruolo che gli spetta
nell’ambito dell’economia valdostana.
Mi permetto quindi, come altri hanno fatto, di suggerire delle
iniziative, alcune delle quali sono già in corso, che ritengo
indispensabili per lo sviluppo del Breuil.
Sono convinto che, se alcuni servizi venissero realizzati, se
alcune iniziative venissero portate avanti, se alcuni problemi
venissero risolti, anche l’esigenza - manifestata da
alcuni - di realizzare al Breuil un comune autonomo, verrebbe
automaticamente a decadere. Ecco perchè è molto importante
rafforzare i rapporti di collaborazione fra il Consiglio regionale,
la Giunta regionale, il comune e gli operatori, per risolvere
quelli che sono i problemi di fondo del nostro paese, attraverso
anzitutto la realizzazione di una struttura amministrativa
decentrata, che ci deve essere al Breuil. Non è pensabile che a
nove chilometri non ci debba essere una struttura che possa
ospitare un centro servizi, un computer per i certificati e via
dicendo.
Vi sono poi il potenziamento dei servizi, la realizzazione di
quelle strutture di cui ormai da anni si parla. Sono molto
dispiaciuto che queste strutture non siano ancora state realizzate,
anche se devo dire che la Regione più volte ha messo nei suoi
capitoli di spesa il finanziamento e lo stanziamento per la
realizzazione di queste strutture, che sono il palazzo del
ghiaccio, il centro dei congressi, il centro delle attività
sportive, i parcheggi coperti. Infine occorre una politica più
attenta e più incisiva sulla scuola e sulla sanità.
Credo, e con questo concludo, che ci debba essere da parte mia,
da parte di tutti, da parte di coloro che abitano a Breuil e a
Valtournenche, la cultura della collaborazione e della tolleranza
che deve guidare la nostra azione e che deve tendere quindi al
miglioramento nei rapporti umani e sociali fra tutta la
popolazione.
Detto questo, permettetemi di fare una mia piccola
considerazione più intima e più personale che esce un
po’ fuori da questo dibattito. Ero a Breuil nel
lontano 1946; c’era tanta neve. Una terribile
valanga aveva bloccato la strada di accesso; non si respirava per
via della bufera che c’era e vissi grazie alle cure
dei miei cari e di un medico che per caso si era trovato sul luogo.
Ed è così che vi posso dire come mi sento personalmente legato al
Breuil, perchè questo paese mi ha dato la vita, il lavoro e tante
cose belle che ritrovo pensando soprattutto alla mia infanzia,
bianca di neve, che mi impediva di raggiungere la scuola, perchè
allora la scuola era a duecento metri da casa, ma noi impiegavamo
mezz’ora da oltre punta Maquignaz ad andare alla
scuola elementare. Ed era una infanzia allietata dalla vita e dalla
originalità delle poche famiglie che ora giustamente sono diventate
i pionieri del Breuil. Allora la mia infanzia era guidata dalla
forza irresistibile che mi davano le grandi montagne che
c’erano intorno a me ed era piena di libertà, anche
se questa libertà qualche volta è lacerante.
Ora il Breuil è cambiato, è diventato una stazione di prestigio
internazionale; Dio sa quanto lo vorrei vedere grande come grande
è, organizzato come domani lo sarà, unito e solidale come lo
vorremmo. A voi, amici di Breuil-Cervinia, tutta la mia
solidarietà, stima e disponibilità, e se volete possiamo anche fare
la rivoluzione, ma non chiedetemi di rinunciare a me stesso e alla
civiltà degli antichi padri.
Presidente - Ha chiesto di parlare il Consigliere Rusci, ne ha
facoltà.
Rusci (PRI) - Voglio dare atto al Consigliere Lavoyer di aver
fatto un intervento nei toni e nella sostanza pacato e concreto,
che secondo me ha avuto il pregio di arricchire il dibattito
consiliare, ma che ha anche avuto il difetto di tagliare molte
delle cose che avrei voluto dire e che cercherò di riassumere in
qualche modo.
Partirei dagli aspetti procedurali. Ho ascoltato con attenzione
le parole misurate del Vicepresidente del Consiglio, che ci ha
riportato alla legge ed al regolamento; però credo che nella buona
sostanza un pronunciamento politico di questo consesso sia dovuto.
Il dibattito politico è stato iniziato dal Consigliere Torrione
attraverso la presentazione di una mozione, da una successiva
votazione di ordine del giorno con il quale si impegnava la Giunta
a dare nei termini di tempo concreti argomenti di valutazione a
questo Consiglio per arrivare ad una decisione; siamo al momento
della valutazione politica.
Credo quindi che nessuno di noi sia fuori dalla buona sostanza e
soprattutto da quelle che sono le aspettative della
popolazione.
Dicevo prima, cercherò adesso di riorganizzare il mio
intervento, fissando per la mia memoria e a nome del partito che
qui rappresento alcune indicazioni che vorrò dare sulla tematica in
questione. Certo, il mio intervento non sarà giustamente
sottolineato da quegli aspetti sentimentali che abbiamo sentito in
altri interventi, segnatamente dal Presidente Bich e dal
Consigliere Maquignaz, che hanno la fortuna di avere in quella zona
della Valle d’Aosta la loro patria di nascita o
forse elettiva.
E’ innegabile che Breuil-Cervinia rappresenti
rispetto alle realtà locali valdostane un insediamento
considerevolmente importante, vuoi dal punto di vista sociale, vuoi
dal punto di vista economico, ed ovviamente quindi dal punto di
vista politico. La frazione, anche se pare un po’
strano chiamarla frazione, è comunque il punto di riferimento
turistico qualitativo e quantitativo più importante
dell’intera vallata, una stella di prima grandezza
nel panorama turistico valdostano, nazionale ed internazionale.
E’ altresì innegabile però che Breuil-Cervinia
sia stata sovente penalizzata dal punto di vista delle scelte,
degli investimenti relativi alle opere di urbanizzazione primaria e
secondaria, tant’è che l’immagine di
questa stazione turistica - è sotto gli occhi di tutti - è una
immagine in parte sbiadita. Qualcuno ricordava molto bene la
viabilità che è quella che è, le infrastrutture carenti, le
disattenzioni per quello che riguarda una immagine complessiva
della stazione.
Ma queste sono condizioni sufficienti e necessarie a farci dire
che si può arrivare ad uno sdoppiamento della struttura politica e
della struttura economica?
Al proposito solleviamo qualche dubbio e vorrei fare alcune
considerazioni, alcune di carattere generale, altre di carattere
più particolare. Mi sembra di capire che le amministrazioni siano
unità operative che, come tutte le unità operative, al di sotto di
certi limiti non sono interessanti nè dal punto di vista
programmatorio nè dal punto di vista della realizzazione.
C’è un’altra considerazione da fare
ed è stata sollevata da un altro intervento. La tendenza storica di
questi anni pone le forze politiche in un atteggiamento critico nei
confronti della proliferazione degli enti locali;
c’è piuttosto una attenzione
all’accorpamento.
Attenzione, Consigliere Gremmo, qui non si tratta di eliminare
una struttura, un ente locale che molto sovente, come avviene per
alcune nostre realtà locali, è il momento di coagulo per permettere
che il comune non sia abbandonato dall’intera
popolazione; mi sembra che qui i momenti del problema siano
addirittura inversi.
C’è poi una considerazione che ci fa dire che le
due zone possono godere di profonda ed ampia complementarietà;
intanto una collocazione topografica differente, a differenti
altezze, con un differente paesaggio, con possibilità di
sfruttamento diverse. Le due località, i due corpi di cui stiamo
parlando, Valtournenche e Breuil-Cervinia, mi sembra abbiano in sè
le caratteristiche per costituire un
quid unicu
m importante
e rilevante.
Da queste premesse vengo alle conclusioni. Siamo sicuramente
favorevoli a tutti quei correttivi che si vorranno individuare per
sopperire ai disagi ed alle difficili erogazioni amministrative che
la frazione ha dovuto subire nel corso di questi anni; siamo per
favorire pari opportunità di attenzione amministrativa a tutte le
componenti territoriali e sociali del comune. Mi sembra che questo
discorso della solidarietà e delle pari opportunità sia venuto un
po’ fuori da tutti gli interventi.
Non mi sembrano parole campate in aria; ritengo, avendo preso
visione del nuovo documento urbanistico del comune, che ci siano
tutte le premesse per dare agli abitanti del Breuil la certezza di
una inversione di tendenza, e difatti, se ci si richiama al nuovo
piano regolatore, considerevoli sono gli investimenti ipotizzati e
per l’urbanizzazione primaria e per
l’urbanizzazione secondaria, che sicuramente ci
fanno dire che siamo di fronte ad un positivo rilancio della
frazione stessa.
Presidente - Ha chiesto di intervenire il Consigliere Riccarand,
ne ha facoltà.
Riccarand (VA) - Ho esaminato attentamente lo studio
dell’Infoplan ed ho seguito questo dibattito, ed
anch’io, come gran parte dei Consiglieri del resto,
arrivo alla conclusione che difficilmente si giustifica e si spiega
una richiesta di sdoppiamento del comune e di creazione di due
strutture amministrative distinte.
Esistono effettivamente delle dimensioni scendendo sotto le
quali diventa difficile gestire bene un ente locale; esistono, come
ha detto giustamente il Consigliere Maquignaz, che poi conosce
molto bene quella realtà, problemi di complementarietà
all’interno di un comprensorio. Quindi non credo che
il tipo di risposta più adatto rispetto ai problemi oggettivi che
esistono e che sono stati sollevati sia quello di trovare due
strutture amministrative distinte.
Esiste però il problema di dare una risposta concreta, precisa,
in positivo allo stato di disagio che è stato espresso dalla
popolazione del Breuil, per cui, pur dichiarando che voterò a
favore della risoluzione presentata dalla maggioranza, vorrei, se
c’è disponibilità, integrarla con un ordine del
giorno che indichi una disponibilità ed un impegno preciso da parte
della Giunta regionale, in accordo con il comune di Valtournenche,
per realizzare al Breuil quei servizi, quegli uffici, quelle
strutture distaccate, di cui tutti hanno un po’
parlato, ma che a volte vengono rinviate nel tempo e non vengono
mai concretizzate.
E’ chiaro che oggi, come è già stato detto, con i
moderni sistemi di comunicazione, non è difficile e non è arduo
creare una struttura decentrata che funzioni bene e che sia in
grado di erogare anche al Breuil i servizi che vengono erogati agli
abitanti del capoluogo di Valtournenche in tempi reali.
Credo anche che un progetto ben fatto e ben realizzato al Breuil
potrebbe anche essere una sperimentazione molto utile, da estendere
poi ad altre realtà del nostro territorio regionale che presentano
problemi simili, compresa anche la città di Aosta rispetto alle sue
frazioni, che ha un problema di decentramento di determinati
servizi comunali, anche per evitare problemi di congestionamento di
traffico, di spostamenti che sono ingiustificati. Dobbiamo sempre
meno far spostare le persone e sempre più decentrare i servizi.
Quindi il fatto di studiare un progetto di collegamento
notevolmente avanzato, di alta tecnologia, fra Valtournenche e
Breuil, potrebbe essere utile per applicarlo da altre parti della
Regione. La risoluzione che presenterei è la seguente:
Preso atto del disagio espresso dagli abitanti del Breuil a
causa della lontananza dalla sede del comune di
Valtournenche;
Il Consiglio regionale
delibera
di impegnare la Giunta regionale, in accordo con il comune di
Valtournenche:
1) a definire in tempi brevi le modalità ed i finanziamenti
necessari per realizzare al Breuil un Ufficio distaccato del comune
di Valtournenche; una struttura dotata dei più avanzati sistemi di
telecomunicazioni che sia in grado di rappresentare un modello di
servizio decen- trato da estendere successivamente in altre realtà
della Valle d’Aosta;
2) a dare comunicazione al Consiglio, entro 90 giorni, dei
progetti individuati e definiti.
Voglio presentare questo ordine del giorno, perchè mi sembra sia
importante non solo dire di no ad una proposta che è stata
avanzata, su cui i dubbi credo siano più che legittimi, ma dire
anche di sì ad una richiesta che viene ed a cui è possibile oggi
dare una risposta in positivo.
Mi fermo a questo punto, dicendo che voterò a favore della
risoluzione che è stata presentata dalle forze di maggioranza, allo
stesso tempo presentando questa ulteriore risoluzione.
Presidente - Ha chiesto di parlare il Consigliere Milanesio, ne
ha facoltà.
Milanesio (PSI)- Questa discussione si è sviluppata su molti
piani, è stata ricca di molte suggestioni, però alla fine mi sembra
che se non cerchiamo di richiamare questa discussione a delle
conclusioni un po’ pregnanti e che sottolineino i
problemi che sono stati sollevati, ho l’impressione
che finirà per assomigliare un po’ a quelle poesie
di Prévert, dove si diceva che un
"atout mélangé
c’est un fait"
.
Vorrei che si cercasse di uscire da questo Consiglio con una
decisione politica, perchè credo che siamo chiamati a dare delle
risposte politiche, e qui apro una piccola parentesi.
C’è stata una schermaglia procedurale; non voglio
entrare nel merito di questa schermaglia, non perchè non creda che
la legittimità e la correttezza nel seguire certe procedure non sia
una garanzia di democrazia e di ordinato svolgimento dei lavori, ma
perchè credo che, giunti al punto in cui siamo, cioè in un momento
in cui bene o male ci si deve pronunciare in qualche modo, anche se
ritengo che il modo con cui è stata impostata questa discussione e
il modo in cui è stata presentata la proposta siano un
po’ irrituali, o comunque escano dal binario del
rispetto delle procedure, non possiamo sottrarci da dare delle
risposte, che devono essere delle risposte politiche,
politico-amministrative. Questo è il massimo consesso della nostra
Regione, quindi qualcosa dobbiamo dire. Per cui secondo me è
pregnante l’aspetto politico di questa vicenda
rispetto all’aspetto procedurale, che non voglio più
toccare.
Qui forse ha ragione il Consigliere Gremmo quando dice che ci
sono delle questioni che sono psicologicamente motivate; io
aggiungo che sono questioni psicologicamente motivatissime e ad
ingarbugliarle hanno contribuito tutti, in parte anche questa
discussione, se mi consentite.
Dobbiamo cercare secondo me, come amministratori, di porci un
po’
au-dessus de la mêlé
e e ragionare in
termini di legislatori, di amministratori, di politici.
Ed allora dobbiamo, per Valtournenche, per il problema del
Breuil-Cervinia, fare la stessa proposta che ci sentiremmo di fare
per una realtà che non sia quella, ma che possa essere assimilata a
quella. E io vi devo dire che per quello che mi riguarda,
onestamente sono piuttosto un seguace della teoria di Giannini, che
è stata presentata recentissimamente, ma che ha avuto dei momenti
di preparazione lunghissimi, ai quali hanno partecipato forse
alcuni di noi. Personalmente ho questo tipo di visione
dell’articolazione degli enti locali.
Quindi devo dire che per una concezione non astratta, ma di
articolazione dell’amministrazione, ritengo che non
sia opportuno dare a quei malesseri, a quei problemi che esistono,
una risposta falsa, cioè la risposta del comune, la risposta di una
entità amministrativa che secondo me non può risolvere quei
problemi. Però cosa fare a questo punto? E’ chiaro
che questi problemi ci sono, come penso tutti abbiano riconosciuto,
ed allora cerchiamo di individuare una qualche soluzione, perchè
credo che compito della politica sia dare delle risposte politiche
anche a delle situazioni psicologiche.
Ebbene, io dico che la risposta politica non può essere la
creazione di un nuovo comune; le motivazioni che sono addotte a
sostegno di questa tesi sono tante, molte sono anche valide, ma
secondo me non sono sufficienti. Se devo esprimere una opinione, la
esprimo questa sera qui come Consigliere e prescindo evidentemente
dal discorso referendum o non referendum. Sono pronto ad inchinarmi
alla volontà popolare qualora venisse manifestata, però ciò non mi
esime dall’esprimere oggi quello che penso io,
perchè sarebbe un volersi nascondere dietro un dito ed io non sono
abituato a fare questo.
Allora cerchiamo di dare una risposta a questo malessere.
Intanto voglio ricordare brevemente cosa si è verificato
storicamente, e qui una certa analisi economica non è forse stata
completata.
Ho apprezzato molti interventi dei Consiglieri e naturalmente
molto puntuale quello del Consigliere Lavoyer che ha una conoscenza
approfondita della questione per aver lavorato a lungo sul comune
di Valtournenche e sui problemi urbanistici, che poi sono economici
e sociali.
Storicamente si è verificato che la frazione Breuil-Cervinia ad
un certo punto ha assunto un ruolo propulsivo nello sviluppo del
comune di Valtournenche, ha assunto un ruolo di traino: era la
locomotiva che trainava un certo sviluppo.
Successivamente questo sviluppo è stato, giustamente, reclamato
e realizzato in qualche modo nella parte più bassa del comune di
Valtournenche, vale a dire nel capoluogo e nelle frazioni
basse.
Però a questo punto è mancata, per una serie di considerazioni
che sono di natura psicologica ed anche politica in parte, una
convinzione complessiva nella comunità locale che la forte velocità
iniziale che aveva il Breuil dovesse essere mantenuta e che potesse
in qualche modo trainare anche l’altra realtà, per
cui si sono create due velocità ed una poi ha preso una certa forza
di inerzia (mi riferisco alla parte bassa) ed ha recuperato molto
del ritardo, però non il tasso di sviluppo e le possibilità di
crescita e di razionalizzazione, e quindi l’offerta
della stazione di Breuil-Cervinia non ha potuto qualificarsi
adeguatamente, così come è successo in altre realtà vicine, e
giustamente faceva riferimento il Presidente Bich nel suo discorso
alla realtà di Zermatt.
C’è una situazione per cui gli abitanti del
Breuil si sentono in qualche modo defraudati di una velocità che
poteva esserci e che non è stata complessivamente consentita.
Bisogna vedere se questa responsabilità può essere imputata agli
amministratori comunali. Non credo che il discorso si possa fare
solo in questi termini; io credo che ci sia forse stata una
sottovalutazione generale della regione, del comprensorio e della
necessità di fare investimenti che non dico mantenessero queste due
diverse velocità, perchè non è certo questo
l’obiettivo nè può essere questo un criterio di
intervento, ma che consentissero al Breuil di rimanere a quel
livello iniziale che aveva e che si è perso in qualche modo. Perchè
l’altra verità che dobbiamo dire in questa
discussione è che se il Breuil-Cervinia alcuni anni fa poteva
essere una stazione di un certo rilievo, oggi drammaticamente lo è
di meno. Questa è l’altra amara verità che dobbiamo
confessarci.
Da questo nasce secondo me il dissenso, nascono le
incomprensioni, nasce questa situazione che esiste.
La risposta non è a mio avviso il comune, non è possibile
risolvere un problema di questo tipo istituendo una superfetazione
burocratica. E’ chiaro che il problema è quello di
una crescita di consapevolezza, una crescita di cultura economica,
di una crescita anche di democrazia sostanziale.
Credo che in questo momento quello che chiedono, giustamente,
gli abitanti del Breuil non sia tanto il comune, e non sia neanche
tanto (o non solo) un decentramento di servizi che si impongono e
che sono sacrosanti, ma chiedono anche di venire considerati come
entità capace di progettualità e che vuole avere anche un certo
peso politico all’interno della comunità.
Ora, tutto questo con le attuali leggi non può avvenire, perchè
si potrebbe ipotizzare un consiglio di frazione ecc.; in base alla
legge attuale questo non è possibile.
C’è una proposta del Sen. Dujany di revisione
costituzionale sull’attribuzione alla nostra Regione
di potere in materia di enti locali, che potrebbe un domani
consentirci di risolvere questo problema, ma assieme a questo anche
quello di altri comuni, perchè ci sono problemi di tipo analogo
anche in altri comuni, senza rompere l’unità
amministrativa e politica - perchè questo non va fatto, sarebbe un
grave errore - ma riconoscendo in qualche modo ad una comunità, che
ha una progettualità e che ha una energia ed una vitalità, un certo
peso politico all’interno del comune e non contro il
capoluogo.
Credo che il vero problema sia questo, quindi non sono
d’accordo con quelle teorie che puntano ad un
eccessivo localismo, che fraintendono l’autonomia
con la difesa del fronte patriottico, del campanile denigrato o
sottovalutato. Non credo che questo sia il problema. Il problema è
di far sì che questa comunità composita, come ha ricordato il
Consigliere Maquignaz, ma comunque solidale in qualche modo, che ha
creato lo sviluppo di questo grosso centro, possa trovare ragioni
di differenziazione ma anche di unione, che possano trainare per lo
sviluppo che è necessario in questo comprensorio.
Sarebbe opportuno, nelle considerazioni che sono presenti
nell’ordine del giorno presentato da quasi tutte le
forze della maggioranza (io non l’ho sottoscritto,
ma non come atto di ammutinamento), prevedere anche una parte
propositiva. E mi riallaccio in qualche modo a quello che ha detto
il Consigliere Riccarand. Non faccio queste proposte, nel senso che
vorrei poterne, in una breve sospensione, discutere, perchè se ci
sono delle buone ragioni psicologiche e di malessere da superare, e
mi pare che lo stesso Presidente della Giunta nella sua relazione
iniziale abbia fatto delle affermazioni abbastanza precise in
questa direzione, credo che si possa cercare di arricchire questo
ordine del giorno con alcune considerazioni su un malessere che
esiste e che non può essere sottaciuto, e che forse trova delle
forme di sfogo che non sono politicamente e istituzionalmente
producenti. Personalmente la vedo così e penso che dopo questa
grande e lunga discussione che ha animato i lavori di questo
Consiglio, sia possibile forse ricercare una conclusione corale nel
dire certe cose, ma nel dirne anche altre, che peraltro sono state
dette e che dovrebbero trovarsi in un documento.
Presidente - Dichiaro chiusa la discussione generale.
Ha chiesto di parlare il Presidente della Giunta, ne ha
facoltà.
Rollandin (UV) - Je crois, avant encore d’aborder
les réponses a mon avis nécessaires pour souligner
l’intérêt de toutes les forces politiques, donner
aussi des réponses positives, qui étaient déjà un peu entre
guillemets dans l’avant-dernier alinéa:
"Constatato che l’Amministrazione ha già
previsto...."
; je dirais qu’on pourrait ajouter
un deuxième point, un deuxième comma:
"Impegna: ... 1) Il
Presidente ....; 2) La Giunta regionale a programmare e finanziare
nel più breve tempo possibile le strutture ed i servizi necessari
al soddisfacimento delle esigenze della popolazione residente nella
frazione di Breuil-Cervinia".
Si on veut ajouter, je le donne comme suggestion pour des
intégrations si sont nécessaires encore.
Je crois que le sens des différentes propositions va un peu
aussi dans la direction qui a été soulignée, et, je le répète,
cette procédure - je tiens à rappeler et je l’avais
mis en évidence au moment de l’illustration de cette
proposition - déjà dès le début avait été insérée
d’une façon un peu extraordinaire, vu que, et je
voudrais le rappeler, la motion qui avait été présentée de la part
de M.Torrione c’était une motion qui allait engager
la Junte à présenter une proposition et par conséquent à ce moment
on avait demandé de prévoir une étude supplémentaire, car, comme
vous savez et quelqu’un l’a rappelé,
les Conseillers pouvaient présenter un projet de loi. Le Conseiller
Torrione avait demandé que ce soit la Junte à intervenir dans ce
sens.
A ce moment le débat politique avait été fait dans le sens de
dire: plutôt que dire oui ou non, ce serait nécessaire
d’avoir un minimum de connaissance des problèmes, de
savoir quelles sont les retombées négatives et positives
d’une intervention de ce genre et en conséquence on
avait prévu de faire un débat plus politique, au-delà de ce que
l’article 42 prévoit, car autrement il suffit de
présenter une proposition qui engendre toute une série de
conséquences.
Au contraire le débat a donné la possibilité
d’évaluer encore une fois les différences qui sans
doute existent aujourd’hui entre
l’hameau de Breuil et peut-être dans son ensemble,
ou plus spécifiquement le centre de Valtournenche.
Quelqu’un a dit que jusqu’à présent
on n’a pas fait grand-chose pour le Breuil. Je crois
qu’il y a aussi toute une série
d’investissements qui ont été faits pour ce qui est
des différentes installations de sports d’hiver, dix
milliards pour la
ovovi
a Breuil-Plan Maison, investissements
pour la neige artificielle, deux milliards, et toute une série
d’autres interventions qui se sont produites
justement pour essayer de résoudre le problème. Il y a là un plan
qui, je tiens à souligner, a une signification particulière, car il
donne une liaison correcte finalement entre Valtournenche et
Breuil, chose qui autres fois était problématique.
L’étude qui a été présentée par la commune en
accord avec les sociétés qui gèrent à présent les installations, va
dans le sens de finaliser et de mieux équiper
l’ensemble du territoire, afin qu’on
puisse, dans le respect de l’environnement, donner
un essor différent.
Par rapport à Zermatt les considérations peuvent être
différentes. C’est vrai que très souvent Cervino ne
signifie pas nécessairement Vallée d’Aoste, ou
Breuil ou Valtournenche, comme malheureusement Monte Bianco ne
signifie pas nécessairement Vallée d’Aoste. Là il y
a toute une série de motivations que quelqu’un avait
déjà résumées dans des considérations précédentes. Il y avait une
étude, qui sans doute pourra être mise à jour, reprise, mais qui
n’avait pas la prétention de résoudre le problème.
L’étude n’était que pour aider un
certain débat politique, ce n’est pas
l’étude qui doit dire oui ou non;
l’étude peut aider pour certaines considérations
économiques et sociales, entre guillemets, car les données ne sont
pas d’hier: les données sont conséquentes à des
statistiques que nous connaissons.
Soit l’Administration régionale soit
l’Administration communale ont tout
l’intérêt de développer au maximum les possibilités
de la zone, compte tenu des requêtes qui ont été déjà présentées et
surtout du fait, je veux le rappeler encore une fois, que pendant
cette période l’Administration communale de
Valtournenche a travaillé pour donner une réponse à toute une série
de requêtes. Les projets qui ont été présentés vont dans ce sens et
je voudrais là aussi dire les efforts qui ont été faits pour
reprendre, par exemple, le discours de la viabilité, qui va
intéresser pas seulement Valtournenche, avec la possibilité
d’embranchement dans le centre de Valtournenche,
mais tout particulièrement la liaison entre la route régionale et
l’autoroute. Châtillon c’est un point
qui s’insère dans le débat de la viabilité pour le
Breuil. Je crois qu’on connaît les difficultés liées
au problème du trafic dans cette zone.
Le fait de prévoir qu’aujourd’hui
il y ait une réponse qui va dans le sens d’améliorer
les services, d’essayer de donner les réponses
censéquentes, c’est correct. C’est
une réponse qui n’est pas contre
l’autonomie des centres et je souligne cet aspect:
l’autonomie des centres prévoit qu’il
y ait toute une série de possibilités d’exploitation
qui soient gérées de la façon la meilleure.
A propos de la requête qui fait l’objet aussi de
la motion de M. Riccarand, je dois dire qu’au niveau
des rapports entre Administration régionale et communes on est en
train de faire une étude, dont on a déjà chargé
l’In.Va., pour essayer de voir quelle est la façon
de donner des réponses dans le plus bref délai. Cela, comme M.
Riccarand avait dit, pourrait être un premier essai
d’une réponse. Nous sommes en train de faire cette
étude pour toutes les communes, afin d’avoir une
possibilité opérationnelle différente.
Je crois que les propositions et les évaluations sur les autres
thèmes ont déjà fait l’objet d’un
approfondissement, et donc ce serait inutile de les reprendre.
Je remercie les Conseillers qui connaissent mieux que moi la
réalité locale, qui ont eu la possibilité de mieux donner
aujourd’hui une réponse à certaines requêtes ou de
mieux indiquer quelle est la voie pour donner cette réponse.
J’en profite pour dire qu’on
l’a souligné avec force le problème du plan
d’aménagement. Si par hasard - et
c’est une autre réflexion - la loi n° 3 de 1960
avait eu une approbation, je crois que beaucoup de choses auraient
changé. C’est un débat que malheureusement on oublie
le plus souvent. C’est là une des conséquences
d’une certaine attitude face à un problème que déjà
l’Administration avait examiné avec attention, en
donnant une solution qu’aujourd’hui
on est obligé d’accepter d’une autre
façon.
Si on veut un développement, cela doit être très attentif à ce
qui est l’environnement, à ceux qui sont les
problèmes locaux, et je crois que l’engagement
qu’on va prendre avec cette résolution - après si on
veut suspendre, modifier encore, moi je suis tout à fait disponible
- est celui de dire que pas seulement on est contraire à une
proposition qui a toute une série d’implications
politiques et historiques que les Conseillers rappelaient, mais il
y a aussi un engagement de représenter l’attention
qu’on veut souligner avec force et
d’essayer de faire un programme qui puisse prévoir
des financements et donc des réalisations selon les exigences de la
zone.
Je me permets de proposer à nouveau, en retenant aussi les
propositions présentées par M. Riccarand, cet amendement:
"Impegna: 1) il Presidente ad inoltrare ecc.; 2) la Giunta
regionale a programmare e finanziare nel più breve tempo possibile
le strutture e i servizi necessari al soddisfacimento delle
esigenze della popolazione residente nella frazione di
Breuil-Cervinia".
Presidente - Colleghi Consiglieri, sono state presentate tre
risoluzioni che porremo in vota-zione. La prima è stata presentata
dal Vicepresidente Dolchi e dal Consigliere Mafrica; la seconda è
stata presentata dal Presidente della Giunta e dai Consiglieri
Stévenin, Limonet, Rusci, Lavoyer et Maquignaz con la modifica che
ha proposto il Presidente della Giunta; la terza è quella
presentata, se la mantiene, dal Consigliere Riccarand.
Iniziamo con la prima risoluzione, presentata dal Vicepresidente
Dolchi e dal Consigliere Mafrica, di cui do lettura:
Il Consiglio regionale della
Valle d'Aosta
- chiamato dalla Giunta ad "assumere una decisione definitiva in
merito alla costituzione o meno del nuovo comune di Breuil
Cervinia";
- richiamati l’articolo 42 dello Statuto e la
legge regionale 7 maggio 1975, n.16 che regolano la materia
concernente l’istituzione di nuovi comuni (articoli
dal 26 al 30);
impegna
la Giunta a seguire la procedura prevista al fine al permettere,
attraverso il progetto di legge ed il referendum consultivo, un
democratico pronunciamento delle popolazioni interessate ed un
responsabile voto del Consiglio regionale.
Ha chiesto di parlare il Consigliere Gremmo, per dichiarazione
di voto, ne ha facoltà.
Gremmo (UAP) - E’ solo per motivare la ragione
per cui me ne vado.
Non voglio partecipare alla votazione, anche se avrei forse
votato questa mozione del collega Dolchi, che è
l’unica che in qualche modo fa camminare le
cose.
Ho ascoltato l’intervento del Presidente della
Giunta ed ho apprezzato la chiarezza con cui ha motivato le ragioni
che lo porteranno ad interessarsi con più attenzione dei problemi
della frazione, però francamente credo che abbia ragione chi prima
di me ha detto che questo era un dibattito politico; cioè, se si
tratta di definire cosa fare per migliorare i servizi o le
infrastrutture di una zona della Valle, credo che la Giunta sia in
grado di farlo sempre con le sue deliberazioni, proposte ecc.
Sono molto deluso della piega che ha preso il dibattito con la
presentazione dell’ordine del giorno illustrato dal
Capogruppo dell’Union Valdôtaine. Fino alla
presentazione dell’ordine del giorno del
Vicepresidente Dolchi vedevo ancora qualche speranza di attuare in
qualche modo le procedure giuridiche. Il Consigliere Milanesio
diceva che non è un problema di procedure: invece no, è un problema
di procedure. Se in qualche modo la Giunta (ma il Presidente mi
pare non abbia questa intenzione) andava a muoversi sul terreno
dello statuto, della legge regionale, e quindi ad attuare le
procedure che permettevano di entrare
nell’operatività del progetto del nuovo comune,
allora il discorso per me era politicamente valido.
Nel momento in cui il dibattito ha chiarito che non
c’è questa volontà, tutto il resto mi interessa
poco; anzi, direi che sarebbe da parte mia sbagliato voler entrare
nel merito del "chiediamo questo o chiediamo
quest’altro ancora".
Lo ha detto il Capogruppo del Partito socialista ed a me ha
fatto piacere che abbia espresso una posizione esattamente opposta
alla mia dal punto di vista politico: siccome il suo è un partito
fondamentalmente centralizzatore e centralista, non vuole la
nascita di comuni nuovi, di nuove organizzazioni che possano
permettere la democrazia diretta. Su questa strada vi siete un
po’ "imbarcati" tutti dal momento che davanti ad una
richiesta di questo tipo - meno il Gruppo comunista ed in questo
senso leggo la loro posizione - si scantona rispetto ad un preciso
atto politico, dicendo che troveremo il modo di risolvere i
problemi.
Ho letto anche l’articolo che è uscito su "Le
Travail" e condivido ciò che avete scritto a proposito di questa
vicenda. C’è una vicenda che mette veramente in
discussione la concezione di essere autonomisti sempre, e nel
momento in cui c’era questa vicenda che va a toccare
poi delle esigenze locali, si è preferito - e lo vedo
essenzialmente dall’ordine del giorno presentato dal
Capogruppo dell’Union Valdôtaine - parlare
d’altro. E’ la vecchia storia del
"dove vai, porto pesci".
Qui non credo che fosse centrale dal punto di vista politico
discutere di quello che la Giunta farà o non farà al Breuil; farà
sicuramente bene, perchè è una Giunta che lavora, che ha capacità
di intervento. Ma non era questo il problema, era un altro; lo
hanno richiamato anche altri colleghi.
E’ in discussione a Roma per
l’ennesima volta il tentativo, e questa proposta di
Giannini è soltanto l’ultimo aspetto, di impedire
una maggiore articolazione democratica del tessuto del nostro
paese. E poi non capisco perchè le articolazioni democratiche
devono sempre seguire le vie che i "padreterni" della politica
hanno stabilito: non è detto che la democrazia debba sempre avere
quelle vie lì, può averne anche altre, ma nel momento in cui è in
atto questo tentativo di cercare di tirare i remi in barca
(cambiamento della legge elettorale, tentativo di raggruppare più
comuni) con la scusa poi di efficientismo, perchè
l’efficientismo è il mantello sotto al quale si
mette tutto quanto, la Valle d’Aosta aveva
un’occasione concreta, piccola fin che volete ma
concreta, di dimostrare la sua vocazione di andare controcorrente
in una direzione diversa da quella di accettare
l’omologazione. E chi richiamava il discorso
psicologico, richiamava proprio quella che è la motivazione di
fondo che spinge alla lotta per l’autonomia e spinge
alla lotta per l’autodeterminazione: un popolo, una
comunità anche piccola, anche la più sbagliata di questo mondo, ma
che non vuole essere omologata. Qui nel bene o nel male si accetta
un po’ questa logica.
Devo dire che sono deluso e per questo preferisco non votare
nessuna risoluzione che è stata qui presentata, neppure quella del
Partito comunista, ma eventualmente in seguito rilanciare e
riformulare il discorso. Sono deluso della piega che ha preso, che
è la stessa piega che ho già deprecato quando si è parlato del
Parco del Monte Bianco. Una piega che fa mettere da una parte - e
il Presidente dice che questo non è propriamente così, io invece ho
sempre paura che finisca per essere così - i principi
dell’autonomia, che per me sono principi che possono
valere anche nel caso in cui i cittadini che chiedono
l’istituzione di un nuovo comune avessero
perfettamente torto. Ma nel momento in cui una comunità riconosce -
e lo ha riconosciuto anche il Presidente - una sua specificità, un
suo bisogno di autogratificarsi, credo che un autonomista debba
sempre dire di sì. Non amo certe autonomie assistenziali che ci
sono in certe regioni, ma sono il primo a pensare che la Sicilia
abbia delle sue specificità e quindi abbia ragione ad avere una sua
autonomia. Mi spiace che ce l’ha con i soldi degli
altri, ma questo è un altro discorso.
Quindi non partecipo alla votazione di questi ordini del giorno,
perchè credo siano veramente fuori tema, tutti, tolto quello del
Partito comunista che è di invito, ma è un invito rivolto ad un
interlocutore che ha già detto di no, quindi direi che non è
neanche il caso di insistere più di tanto: basta prendere atto del
no. Quello che si vuole votare è un fuori tema rispetto a quello
che era l’ordine del giorno, perchè non è in
discussione quanti nuovi parcheggi si faranno a Breuil-Cervinia, ma
era in discussione un piccolo principio che per me vale
dappertutto, cioè quello che una comunità, per diecimila ragioni,
magari tutte sbagliate - però a lei piace quello - chiede un
riconoscimento. Pensavo e penso che fosse meglio, per le nostre
tradizioni autonomiste dire sì, perchè la gente in questa maniera
riconosce meglio che il Consiglio regionale della Valle
d’Aosta ha questa vocazione autonomista, non solo
sui manifesti ma sempre.
Presidente - Ha chiesto di parlare il Vicepresidente Dolchi, ne
ha facoltà.
Dolchi (PCI)- Per dichiarazione di voto e ritengo per una unica
dichiarazione di voto su tutte le risoluzioni.
Dice il Consigliere Milanesio: "Rispetto la volontà popolare,
qualora venisse interpellata", e qui sta tutto il nocciolo della
questione. E sta anche la posizione del Gruppo comunista relativa
sia alla proposta di atto amministrativo (a questo riguardo non ho
ancora capito cosa voteremo oltre alle risoluzioni), sia nei
confronti di quella che è stata detta una questione di procedura.
Vorrei chiarire che non è una questione di procedura.
In genere, colleghi Consiglieri, siete abituati a sentirmi
intervenire per la maggior parte su questioni regolamentari o di
procedura; in questo caso, se c’è una procedura, è
per la salvaguardia di un atto democratico ed è dovuta alla
concezione di democrazia.
Quindi, non ci sentiamo di esprimerci per non ritenere di dover
procedere alla istituzione del nuovo comune di Breuil-Cervinia su
decisioni che non trovino coinvolte le popolazioni.
E’ un principio base della democrazia.
Qui abbiamo anticipato la discussione che avrebbe dovuto aver
luogo in questo Consiglio, sul piano politico e non procedurale - e
noi volevamo che fosse politico e intendiamo che sia politico -
dopo il pronunciamento del referendum.
Mi può obiettare il Presidente della Giunta: ma noi non
chiedevamo il referendum; chiedevamo di esprimersi proprio per non
fare il referendum (diciamocelo chiaro) o per non seguire la
procedura, ma per allacciarci a quella famosa mozione. Se vogliamo,
allacciamoci allora anche all’interpellanza di
Minuzzo nella legislatura precedente, che poneva anche questo
problema.
Dicevo, non ci sentiamo di esprimerci, come è stato poi fatto in
questo dibattito, sulla non costituzione del comune di
Breuil-Cervinia senza prima aver sentito il parere delle
popolazioni.
Sentire: la legge prevede cosa vuol dire sentire e quindi noi
non riteniamo, pur essendo convinti della valenza politica di
questo dibattito, che oggi il Consiglio abbia avuto la possibilità
di intervenire con questa preoccupazione, cioè quella di essere
profondamente democratici.
Direi, se mi permettete la battuta, che può essere anche
cattiva, che i cattivi costituenti italiani sono stati molto più
democratici di questa maggioranza, perchè hanno previsto nello
statuto, e noi abbiamo previsto nella legge, che fossero sentite le
popolazioni. Voi della maggioranza stasera avete proposto un ordine
del giorno in cui liquidate il problema Breuil-Cervinia o con dei
provvedimenti di carattere amministrativo nei confronti della
istituzione di un distaccamento comunale in quel di
Breuil-Cervinia.....
(...Interruzione del Presidente della Giunta...
)
.... si vede che certe verità dette... non le accetta? Va
bene.
E quindi direi che, forse perchè in questo momento siamo
particolarmente coinvolti nel sì e nel no per la stagione dei
nostri congressi, riteniamo che sia profondamente democratico che
la popolazione di Valtournenche, le popolazioni interessate siano
sentite su un fatto di carattere politico-amministrativo che le
interessa direttamente. E quindi noi, se siamo coerenti con le
nostre affermazioni di autonomia e di democrazia, dobbiamo
pronunciarci dopo aver sentito le popolazioni, e non prima. Perchè,
mettetela come volete, per il fatto di votare questa risoluzione
affermando che "il Consiglio non ritiene di dover procedere alla
istituzione del nuovo comune di Breuil-Cervinia", non si esprime un
giudizio negativo su questa vicenda?
Quindi ci asterremo su questa risoluzione, proprio per un fatto
di convinzione democratica, cioè che la democrazia deve sollecitare
la partecipazione, il coinvolgimento, la responsabilità anche di
chi è chiamato a votare, e questa conquista non può essere
elusa.
Ci asterremo anche sulla risoluzione del Consigliere Riccarand,
se sarà mantenuta, e voteremo quella che abbiamo presentato noi,
sottolineando che la nostra risoluzione, che è stata presentata
prima di quella della maggioranza - e vorrei dire, fra parentesi,
che se quella della maggioranza fosse stata presentata subito,
forse il dibattito avrebbe avuto un diverso orientamento, mentre
invece si continuava a vagare su cosa si sarebbe votato - ebbene
era una risoluzione corretta, perchè avendo la Giunta sottoposto
all’esame del Consiglio il problema, ritenevamo,
ridando alla Giunta la facoltà di iniziare o meno la procedura, di
rimanere nell’ambito dei rapporti corretti di
democrazia parlamentare.
Quindi voteremo a favore di questa risoluzione con questo
spirito e già annunciando che non mancheremo di attivare le
procedure previste dallo statuto e dalla legge, proprio perchè
crediamo che nella consultazione delle popolazioni interessate si
manifesti un atto di vera democrazia.
Presidente - Ha chiesto di parlare il Consigliere Riccarand, ne
ha facoltà.
Riccarand (VA) - Essendo stata, la risoluzione che avevo
presentato, almeno parzialmente accolta dalla Giunta e dalla
maggioranza, con l’inserimento di un ulteriore
punto, anche se non vengono definiti dei tempi, però sarà poi
compito del Consiglio sollecitare e verificare se certi impegni
sono stati assunti, ritiro la risoluzione che avevo presentato.
Presidente - Ha chiesto di parlare il Consigliere Aloisi, ne ha
facoltà.
Aloisi (MSI) - Pensavo che il collega del Partito socialista
avesse presentato qualcosa, perchè se c’è
un’altra risoluzione gradiremmo saperlo prima di
dare un giudizio.
Presidente - Non è stata presentata un’altra
risoluzione; c’è un’aggiunta alla
risoluzione presentata dal Presidente della Giunta.
L’emendamento del Presidente della Giunta
recita:
"Impegna
la Giunta regionale a programmare e finanziare nel più breve
tempo possibile le strutture e i servizi necessari al
soddisfacimento delle esigenze della popolazione residente nella
frazione di Breuil-Cervinia".
Il Consigliere Milanesio aggiunge:
"Ed a favorirne la partecipazione ai processi decisionali che
la riguardano".
Ha chiesto di parlare il Consigliere Aloisi, ne ha facoltà.
Aloisi (MSI) - Lo chiedevo perchè quando uno esprime un
giudizio, deve avere in mente tutta la situazione.
Allora dichiaro la presa di posizione del Movimento sociale.
Nel primo intervento avevo detto che questo sarebbe stato un
dibattito monco, perchè non saremmo arrivati ad una conclusione,
invece, purtroppo, devo ricredermi, perchè questo è stato un
dibattito dove la maggioranza aveva già precostituita quella che
sarebbe stata la decisione finale. E la decisione finale, mi
associo completamente a quello che ha detto il Vicepresidente
Dolchi, è quella che è già stato dato il giudizio, e cioè la
maggioranza non ritiene di istituire il nuovo comune di Cervinia.
Questa è la dimostrazione che non si vuole tenere nella dovuta
considerazione la volontà del cittadino.
Nell’intervento che avevo fatto
all’inizio di questo dibattito avevo sostenuto la
tesi che innanzitutto è necessario ed importante che prendiamo atto
della volontà popolare, della volontà dei cittadini di Cervinia, e
quindi rimango su quelle posizioni: che siano i cittadini a
decidere se vogliono o non vogliono l’istituzione di
questo comune.
Con questo spirito, con questa volontà di accettare quelle che
sono le decisioni democratiche della popolazione di Cervinia,
dichiaro il mio voto favorevole alla risoluzione presentata dal
Partito comunista, che va incontro a queste esigenze e soprattutto
è rispettosa di quella che è la legge e di quelli che sono i vari
meccanismi per far sì che il Consiglio regionale debba poi
esprimere un proprio giudizio; e voterò contro la risoluzione
presentata dal Presidente della Giunta e dai partiti di
maggioranza, perchè decide già a priori che quel comune non si deve
fare.
Quindi, a differenza della posizione di astensione, voterò
contro proprio per ribadire questo giudizio negativo nei confronti
di una maggioranza che vuole arrogarsi il diritto di prendere delle
decisioni, prima ancora di sentire quello che pensa la popolazione
che è interessata a questo problema.
President
e - Ha chiesto di parlare il Consigliere
Stevenin, ne ha facoltà.
Stévenin (UV) - En donnant bien sur notre avis favorable à la
résolution, je tiens encore une fois à rappeler tout de même que
les exigences doivent partir de la population.
Il me paraît qu’ici, encore une fois, et le
Conseiller Gremmo, d’un côté, et aussi
d’autres Conseillers par contre veulent faire partir
la décision par ce Conseil régional.
Au Conseiller Gremmo, quand il a pris la parole, en rappelant
que l’exigence venait
dal basso
, je tiens à
préciser que cette exigence était partie par M. Torrione.
Il faut rappeler également que deux ans avant,
c’est-à- dire en 1983, M. Minuzzo avait présenté une
interrogation par laquelle il demandait que:
"Venuto a conoscenza che numerosi operatori economici,
turistici e contribuenti del comune di Valtournenche auspicano che
la frazione di Breuil-Cervinia sia eretta in comune autonomo;
rilevato che già in anni passati si erano raccolte firme tendenti a
costituire il comune di Breuil- Cervinia; considerato che per
innumerevoli motivi di carattere socio-economico e amministrativi
la ventilata costituzione del comune di Breuil-Cervinia è un
problema da prendere seriamente in esame, interroga il Presidente
della Giunta per conoscere se è a conoscenza che molti abitanti di
Breuil-Cervinia auspicano che la loro frazione diventi comune
autonomo e qual è il suo pensiero in merito e se intende indire
referendum consultivo, come previsto all’articolo 28
della legge 7 maggio 1975, n.16".
Alors le Président du Gouvernement, Mario Andrione, répondait à
cette interrogation en disant:
"Interrogazione con risposta scritta - Erezione in comune
autonomo della frazione Breuil-Cervinia -
In relazione alla interrogazione con risposta scritta in data 28
aprile 1983, protocollo 554, concernente l’oggetto,
si comunica che, salvo il caso di pochi e saltuari abitanti per lo
più milanesi, non risulta a questa Presidenza che sussista
l’indicato auspicio di erezione in comune autonomo
della frazione Breuil-Cervinia.
In caso contrario, comunque, si fa presente che il referendum
consultivo può essere indetto su presentazione di un progetto di
legge ad iniziativa non solo della Giunta regionale, ma anche di
uno o più membri del Consiglio regionale".
Or, pendant toute cette période il y avait eu la possibilité de
n’importe quel Conseiller régional de présenter une
loi, de demander un référendum: la population ne l’a
pas demandé. J’ai rappelé que M. Maquignaz, lors
d’une assemblée qui s’est tenue à
Breuil-Cervinia, a informé que la population de Breuil-Cervinia
n’avait aucune intention d’aller vers
un référendum qui aurait pu diviser la population. Je crois
qu’à ce moment-là ce problème
n’existe pas. Si on veut à nouveau représenter,
parce qu’il y a des exigences nouvelles, je le dis
pour la dernière fois, n’importe quel Conseiller
régional peut présenter une proposition de loi. A ce moment elle
sera discutée dans ce Conseil régional.
Presidente - Ha chiesto di parlare il Presidente Bich, ne ha
facoltà.
Bich (PSI)- Per dichiarazione di voto sulla risoluzione che
viene presentata dalla maggio-ranza.
Se in detta risoluzione vengono recepiti i punti
d’altronde sottolineati ed enunciati dal Consigliere
Lavoyer e dal Consigliere Milanesio nei loro interventi, e cioè il
decentramento dei servizi al Breuil, il completamento dei servizi
pubblici per la scuola e per la sanità e la costituzione di alcune
strutture, voto a favore del documento. Mi astengo però sui primi
quattro capoversi del documento stesso perchè non li condivido.
Siccome è possibile ai sensi dell’articolo 65 del
regolamento interno la votazione disaggregata, su questa parte mi
astengo, mentre sul dispositivo sono favorevole, purchè sia apposto
questo impegno politico, d’altronde sottolineato
anche dal Consigliere Riccarand e in genere da tutti gli altri
Consiglieri, che dà una garanzia di sviluppo alla frazione del
Breuil e ad una rappresentanza della frazione stessa.
Presidente - Ha chiesto di parlare il Presidente della Giunta,
ne ha facoltà.
Rollandin (UV) - Deux mots pour dire qu’avant
tout la résolution qui a été présentée, avec
l’intervention qui a été déjà lue de la part de M.
Beneforti sur la résolution de la majorité, est assez claire: je
crois qu’elle peut être à même
d’intervenir dans le sens de résoudre le problème.
Donc, pour répondre à M. Bich, la résolution va dans le sens
d’intervenir pour donner une solution en tant que
programme et en tant que financement, et c’est dans
cette direction que les forces de la majorité veulent oeuvrer.
Pour ce qui est de l’intervention de M. Dolchi,
sans vouloir mettre en discussion son attention aux problèmes de la
procédure ainsi qu’aux problèmes du respect de la
volonté populaire, je crois qu’on ne peut pas nier
au Conseil, d’avoir entendu la commune, qui est une
expression de l’ensemble, c’est vrai,
et pas uniquement de l’hameau de Breuil. Après avoir
eu toute une série de considérations, il se permet,
d’après les éléments qu’il connaît et
qu’il peut évaluer, de donner un certain jugement;
ce qui n’empêche qu’il y ait par la
suite des évaluations différentes de la part des populations
concernées. Mais je crois que ce n’est pas la
première fois qu’on va s’exprimer sur
une série d’évaluations qu’on connaît
d’une façon superficielle: au moment où on a accepté
de voter des résolutions sur certaines populations de
n’importe où, on n’a pas fait un
référendum pour s’exprimer. Ici on a fait une
évaluation qui, d’après un débat, nous porte à
prévoir une certaine considération qui est en positif dans un
certain sens et qui est une réponse d’un certain
genre face à une requête qui à ce moment avait été présentée, de
dire: la Junte veut-elle présenter une proposition?
Alors notre réponse est: à présent la Junte et les forces de la
majorité retiennent que cela ne soit pas nécessaire.
J’espère qu’il n’y
ait pas là l’intention de donner une lecture
antidémocratique, ce qui - je tiens à souligner -
n’est pas dans les intentions des forces ici
représentées. C’est une réponse à une requête qui
avait été présentée selon une certaine procédure,
c’est-à-dire charger la Junte de faire certaines
choses.
La Junte et les forces de la majorité retiennent
qu’il n’y ait pas, selon cette étude
et à la suite du débat, les raisons pour intervenir et pour
commencer une procédure qui pourrait porter à la proposition. Ce
qui n’empêche, je répète,
l’application des articles des statuts et donc tout
le monde peut intervenir dans cette direction.
Je me permets de souligner qu’il
n’y a pas l’intention
d’entrer dans le mérite d’une façon
antidémocratique. On peut donner un avis d’après
certaines appréciations qu’on a faites et que le
débat a portées.
Je déclare à nouveau le vote favorable à la résolution avec
l’intégration qui a été proposée de la part de M.
Milanesio.
President
e - Pongo in votazione la risoluzione presentata
dal Partito comunista:
Esito della votazione:
Presenti: 32
Votanti: 6
Favorevoli: 6
Astenuti: 26 (Agnesod, Andrione, Beneforti, Bich, Faval,
Lanièce, Lanivi, Lavoyer, Limonet, Louvin, Maquignaz, Marcoz,
Martin, Milanesio, Mostacchi, Pascale, Perrin, Riccarand, Ricco,
Rollandin, Rusci, Stévenin, Trione, Vallet, Vierin e Voyat)
Il Consiglio non approva
Presidente - Pongo in votazione la risoluzione presentata dalla
maggioranza, con l’emendamento presentato dal
Presidente della Giunta e dal Consigliere Milanesio, nel seguente
testo:
II Consiglio regionale della
Valle d'Aosta
Ricordata la mozione del Consigliere regionale Gianni Torrione
concernente l’istituzione del nuovo comune di Breuil
Cervinia discussa e respinta nella seduta del Consiglio regionale
del 21 ottobre 1987, oggetto n. 311;
Vista la deliberazione di Giunta n. 308 del 15 gennaio 1988 con
la quale veniva affidato alla società Infoplan Ricerche s.r.l. di
Aosta la predisposizione di uno studio
sull’opportunità di costituire il nuovo comune di
Breuil Cervinia;
Atteso che anche dallo studio di fattibilità per
l’istituzione del nuovo comune di Breuil Cervinia,
redatto dalla società Infoplan Ricerche s.r.l. di Aosta, si evince
l’inopportunità dell’istituzione
stessa;
Considerato che il Consiglio comunale di Valtournenche con
provvedimento n. 252 del 2 ottobre 1989, sulla scorta di suddetto
studio, ha espresso parere favorevole circa
l’istituzione del nuovo comune di Breuil
Cervinia;
Considerato che l’Amministrazione comunale di
Valtournenche, peraltro, ha già previsto di procedere alla
realizzazione di una serie di opere e servizi nella frazione Breuil
Cervinia, che permettano un riequilibrio nella distribuzione dei
servizi e delle infrastrutture ad uso pubblico sul territorio;
Verificato che il Piano regolatore generale del comune di
Valtournenche, approvato con deliberazione della Giunta regionale
n. 7114 del 27 luglio 1989, ha tenuto conto
dell’esigenza di addivenire al suddetto riequilibrio
territoriale;
non ritiene
di dover procedere all’istituzione del nuovo
comune di Breuil Cervinia
impegna
1) il Presidente della Giunta regionale ad inoltrare la presente
risoluzione al Sindaco del comune di Valtour-nenche.
2) la Giunta regionale a programmare e finanziare nel più breve
tempo possibile le strutture e i servizi necessari al
soddisfacimento delle esigenze della popolazione residente nella
frazione di Breuil Cervinia ed a favorirne la partecipazione ai
processi decisionali che la riguardano.
Come richiesto dal Presidente Bich, si procede a votazioni per
parti separate. Pongo in votazione i primi quattro commi della
premessa:
Esito della votazione:
Presenti: 33
Votanti: 33
Favorevoli: 26
Contrari: 7
Il Consiglio approva
Presidente - Pongo in votazione la parte restante:
Esito della votazione:
Presenti: 33
Votanti: 28
Favorevoli: 27
Contrari: 1
Astenuti: 5 (Bajocco, Chenuil, Dolchi, Mafrica e Tonino)
Il Consiglio approva
***
