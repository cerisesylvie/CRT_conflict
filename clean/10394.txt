Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1387 del 12 luglio 1990 - Resoconto
OGGETTO N. 1387/IX - DISEGNO DI LEGGE: "RIFINANZIAMENTO DELLA
LEGGE REGIONALE 15 GENNAIO 1987, N. 3 E SUCCESSIVE MODIFICAZIONI,
CONCERNENTE INTERVENTI FINANZIARI PER IL FUNZIONAMENTO DI CASE DI
RIPOSO CONVENZIONATE PER ANZIANI ED INABILI GESTITE DA ISTITUZIONI
PRIVATE E DA ENTI MORALI".
PRESIDENTE:
L'Assessore alla Sanità ed Assistenza Sociale,
Beneforti, ha chiesto la parola per illustrare il disegno di legge
n. 179 iscritto al punto 30 dell'ordine del giorno; ne ha
facoltà.
BENEFORTI (DC):
Con questo provvedimento di legge la
Giunta chiede al Consiglio il rifinanziamento della legge regionale
15 gennaio 1987, n. 3, per far fronte a tutti gli interventi
finanziari che sono stati richiesti per il funzionamento di case di
riposo convenzionate per anziani ed inabili gestite da istituzioni
private e da enti morali. Per coprire, infatti, le spese del 1990,
oltre al miliardo già previsto dalla legge, occorrono ancora 450
milioni, che saranno sufficienti per l'anno 1990, ma già si prevede
un'ulteriore spesa per l'anno 1991, che si aggirerà intorno ai 1800
o ai 2000 milioni.
Il presente provvedimento è già stato ampiamente discusso dalla
1a e 5a Commissione, che hanno espresso il loro parere favorevole,
per cui non mi sto a dilungare oltre.
Grazie.
PRESIDENTE:
Se nessuno chiede la parola, passiamo
all'esame dell'articolato.
Do lettura dell'articolo 1.
Articolo 1
1. Per gli interventi finanziari previsti dalla legge regionale
15 gennaio 1987, n. 3 e successive modificazioni, è autorizzata,
per l'anno 1990, l'ulteriore spesa di lire 450.000.000.
2. L'onere derivante dall'applicazione della presente legge
graverà per Lire 400.000.000 sul capitolo 42705 e per lire
50.000.000 sul capitolo 42706 del bilancio di previsione della
Regione per l'anno 1990.
3. Alla copertura della spesa di lire 450.000.000 si provvede
mediante riduzione di pari importo dello stanziamento iscritto al
capitolo 50000 "Fondo globale per il finanziamento di spese per
l'adempimento di funzioni normali (spese correnti)" del bilancio di
previsione della Regione per l'anno 1990 a valere sull'apposito
accantonamento previsto all'allegato stesso.
PRESIDENTE:
Se nessuno chiede la parola, pongo in
votazione l’articolo 1 testé letto.
ESITO DELLA VOTAZIONE
Presenti, votanti e favorevoli: 34
Il Consiglio approva all'unanimità
PRESIDENTE:
Do lettura dell’articolo 2.
Articolo 2
1. Al bilancio di previsione della Regione per l'anno 1990 sono
apportate le seguenti variazioni:
PARTE SPESA
Variazione in diminuzione:
Capitolo 50000 "Fondo globale per il finanziamento di spese per
l'adempimento di funzioni normali (spese correnti)"
lire 450.000.000
Variazioni in aumento:
Capitolo 42705 "Contributi alle istituzioni private ed agli enti
morali nelle spese di gestione di case di riposo convenzionate per
anziani ed inabili".
lire 400.000.000
Capitolo 42706 "Contributi alle istituzioni private ed agli en
ti morali nelle spese di adeguamento delle attrezzature e di
manutenzione straordinaria di case di riposo convenzionate per
anziani ed inabili".
lire 50.000.000
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti, votanti e favorevoli: 34
Il Consiglio approva all'unanimità
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti, votanti e favorevoli: 34
Il Consiglio approva all’unanimità
