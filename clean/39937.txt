Classificazione
ENERGIA
Energia idroelettrica



Oggetto del Consiglio n. 2945 del 21 settembre 2017 - Resoconto
OGGETTO N. 2945/XIV - Approvazione di risoluzione:
"Sospensione della procedura di gara per la vendita della
centralina ex Alluver sita nel comune di Verrès".
Rosset (Presidente) -
Punto n. 23.03 dell'ordine del
giorno. Ha chiesto la parola la Consigliera Morelli, ne ha
facoltà.
Morelli (ALPE) -
Per una breve illustrazione di questa
risoluzione sottoscritta da tutti i Capigruppo e si riferisce alla
procedura di vendita della centralina ex Alluver sita nel comune di
Verrès, argomento e tema di cui si è parlato anche ieri mattina in
occasione della trattazione di un
question time
proposto dai
colleghi Baccega e Lanièce. Con una delibera della Giunta (la
deliberazione n. 1851 del 25 febbraio 2016) viene previsto il piano
delle alienazioni e valorizzazioni immobiliari, tra cui vi è la
centralina ex Alluver situata all'interno dell'area ex Balzano in
comune di Verrès. Ora, si è appreso che la Giunta dell'
Unité des
Communes valdôtaines
Evançon, in data 18 settembre 2017,
avrebbe deliberato di richiedere alla Regione la sospensione della
procedura per il timore che tale operazione possa compromettere un
futuro recupero dell'area nella sua integrità. Si è convenuto
quindi, il Consiglio regionale ha convenuto di aderire alla
richiesta dell'Unité des Communes e di impegnare il Governo
regionale a sospendere la procedura di gara per la vendita della
centralina per un periodo non superiore a 60 giorni, per permettere
all'Unité des Communes di fare delle valutazioni ed eventualmente
delle proposte, e di convocare in tempi brevi un incontro congiunto
con la Giunta dell'Unité des Communes e successivamente riferire
alla commissione consiliare competente per valutare ed
eventualmente condividere nuove scelte.
Presidente -
Ha chiesto la parola il collega Baccega, ne
ha facoltà.
Baccega (EPAV) -
Molto brevemente per esprimere la nostra
soddisfazione e dei gruppi di minoranza che hanno sottoscritto la
risoluzione. Non è solo la pausa che va a sospendere questo
provvedimento della Giunta, ma è anche soprattutto l'interesse che
l'allora Assessore alle attività produttive aveva palesato in
Giunta dicendo che c'era un'importante società siderurgica italiana
che avrebbe potuto impiantare una sede in quell'area. Questo
approfondimento va sicuramente fatto in commissione, va fatto
proprio per capire se un'eventuale vendita poteva andare ad
interferire rispetto alla possibilità di impiantare una nuova
azienda, che aveva palesato la volontà di assunzioni di circa 40-50
unità. Riteniamo quindi che sia corretto e siamo sicuramente lieti
di questo percorso iniziato con la nostra
question time
e
proseguito con sicuramente l'affermazione dell'Assessore, che
andava nella direzione di quanto richiesto dall'
Unité des
Communes
Evançon.
Presidente -
Ha chiesto la parola il collega Cretier, ne
ha facoltà.
Cretier (PD-SIN.VDA) -
Brevemente per ricordare che
avevamo come gruppo presentato un'interpellanza a proposito dello
stato di abbandono della centralina, quindi sicuramente siamo
favorevoli. Saremmo ancora più favorevoli se la centralina non
fosse dismessa dall'area industriale a cui è collegata, quindi un
uso razionale
in loco
.
Presidente -
Altri colleghi? Dichiarazioni di voto?
Possiamo mettere in votazione? Ha chiesto la parola l'Assessore
Chatrian, ne ha facoltà.
Chatrian (ALPE) -
Come avevo annunciato ieri mattina,
rispondendo ai colleghi ad un'interrogazione che, a seguito della
richiesta della Giunta dell'
Unité des Communes
Evançon,
abbiamo raccolto e accolto la loro proposta. Da domani quindi ogni
singola struttura dovrà cercare, quindi all'interno
dell'amministrazione in
Vallée d'Aoste Structure
e per il
tramite anche dell'Unité, di valutare, di fare una ricognizione
attenta rispetto alle proposte che possono arrivare e dal
territorio, e dalle aziende, in modo da poter andare in commissione
in tempi brevi e riferire. Ma soprattutto se ci sono delle
soluzioni alternative, diamo corso alle soluzioni alternative,
altrimenti, così come oggi questo atto impegna il Governo, entro 60
giorni, se delle soluzioni alternative non verranno reperite, si
andrà ad alienare il bene, come da piano di dismissioni approvato
nel febbraio 2016.
Presidente -
Grazie. Altri interventi? Non ce ne sono
altri, possiamo mettere in votazione. Dichiaro aperta la votazione.
La votazione è chiusa.
Esito della votazione:
Presenti: 30
Votanti           
: 30
Favorevoli: 30
Il Consiglio approva all'unanimità.
