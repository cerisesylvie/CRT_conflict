Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 150 del 7 novembre 1983 - Resoconto
OGGETTO N. 150/VIII - NOTIZIE CONCERNENTI LA CASA DA GIOCO DI
SAINT-VINCENT ED I COLLEGAMENTI CON ATTIVITA' DELLA MALAVITA.-
(Interpellanza).
PRESIDENTE:
Sull'interpellanza in oggetto, presentata dai
Consiglieri Torrione, Breuvé e Pascale, iscritta al punto 12
dell'ordine del giorno, il cui svolgimento è abbinato
all'interrogazione ed alla mozione iscritte rispettivamente ai
punti 7 e 12 dell'ordine del giorno, ha chiesto di intervenire il
Presidente della Giunta per fornire le spiegazioni richieste al
punto b) dell'interpellanza stessa, ne ha facoltà.
ANDRIONE - (U.V.):
Al punto b) dell'interpellanza si
chiede se la Giunta è a conoscenza del fatto che a dipendenti della
Casa da Gioco sono state inviate comunicazioni giudiziarie da parte
della Procura di Milano. La Procura di Milano è stata incaricata
dell'indagine relativa all'attentato subito dal dott. Selis,
Pretore di Aosta; ha aperto una inchiesta che concerneva due
dipendenti del Casinò e la pratica è stata archiviata tre mesi fa
perché non sussiste nessun motivo per procedere.
