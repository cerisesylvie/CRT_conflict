Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4208 del 16 febbraio 1993 - Resoconto
OGGETTO N. 4208/IX Disegno di legge: "Contributi ai comuni e
ai Consorzi di comuni per la progettazione e la realizzazione di
interventi di manutenzione straordinaria sugli impianti di
depurazione delle acque reflue, nonché per la progettazione di
impianti di depurazione e dei relativi collettori fognari".
Presidente
Il Consigliere Martin ha chiesto di poter
illustrare il disegno di legge n. 478, iscritto al punto 33
dell'ordine del giorno; ne ha facoltà.
Martin (ADP)
Il presente disegno di legge intende
perseguire due obiettivi fondamentali:
1) completare il programma regionale degli impianti di
depurazione e relativi collettori fognari;
2) intervenire sugli impianti esistenti con adeguamenti
tecnologici e lavori di manutenzione straordinaria per garantire un
efficiente funzionamento degli stessi.
Per il perseguimento di tali obiettivi è previsto un intervento
finanziario a favore dei comuni e dei Consorzi di comuni nelle
seguenti misure:
a) il 50 per cento del contributo in conto capitale del costo di
progettazione per la realizzazione di impianti di depurazione e
relativi collettori fognari: la realizzazione di tali impianti è
demandata alla Regione tramite il programma dei lavori pubblici di
interesse regionale;
b) il 75 per cento del contributo in conto capitale del costo
ritenuto ammissibile per la progettazione e la realizzazione di
interventi di adeguamento e manutenzione straordinaria sugli
impianti di depurazione.
In sede di Commissione, di concerto con l'Assessore dei lavori
pubblici, è stato proposto di emendare il testo di legge con la
previsione di un contributo del 90 per cento, invece del 50 per
cento, sulle spese di progettazione a favore dei comuni e dei
Consorzi di comuni, ciò anche per far sì che tutti i progetti
ricevano la stessa attenzione.
Vale infatti la pena di ricordare che, in caso di interventi del
FRIO, i costi di progettazione sono a totale carico della Regione.
Si è pensato bene, quindi, avvicinarsi quanto più possibile a
questa regola, prevedendo, in caso di progettazione da parte dei
comuni o dei Consorzi di comuni, che la Regione possa intervenire
con un contributo del 90 per cento.
Ho presentato quindi, a nome della Commissione, un emendamento
al comma 2 dell'articolo 1, che sostituisce la dizione "50
percento" con "90 percento".
Presidente
Dichiaro aperta la discussione generale
sul testo della legge.
Ha chiesto la parola il Consigliere Beneforti; ne ha
facoltà.
Beneforti (DC)
Io non faccio parte delle
Commissioni in cui questo disegno di legge è stato esaminato, però
ricordo che nel periodo in cui ho ricoperto la carica di Assessore
che c'era anche un problema connesso alle spese di gestione, da
parte dei comuni, per la manutenzione di questi depuratori.
Chiedo perciò che nel provvedimento si indichino anche gli
interventi che la Regione intende fare per le spese di gestione a
carico dei comuni, perché ricordo che alcuni comuni avevano chiesto
un contributo alla Regione per far fronte a tali spese e noi glielo
avevamo dato ma in via straordinaria, in attesa di un apposito
disegno di legge.
Chiedo quindi se è possibile fare un emendamento a questo
disegno di legge, prevedendo anche le spese di gestione, dal
momento che noi avevamo assunto un impegno in tal senso con i
comuni, alcuni dei quali hanno già avuto dei contributi
straordinari in attesa di questo disegno di legge. Pertanto o si
rinvia il provvedimento alla prossima adunanza consiliare e si
predispone un emendamento, oppure si propone un emendamento che
preveda anche questo aspetto del problema.
Presidente
Ha chiesto la parola il Consigliere
Rollandin.
Rollandin (UV)
Au moment où on avait discuté ce
projet de loi, dans la Commission compétente, on avait mis l'accent
sur l'exigence de résoudre le problème concernant la gestion des
épurateurs. Il y a un engagement officiel qui va dans cette
direction, car on risque de pénaliser les communes qui ont eu la
possibilité d'avoir en fonction les épurateurs.
Il y a un système qui va, malheureusement, primer les communes
qui ont moins de frais de gestion. Comme on sait le fonctionnement
de ces épurateurs est très coûteux et c'est indispensable qu'il y
ait une intervention générale qui puisse donner certaines
assurances aux communes intéressées, afin qu'il n'y ait pas
l'exigence d'allouer des subventions extraordinaires.
En effet - je rejoins ce qui a été dit tout à l'heure -, il y
avait déjà eu des actions dans l'attente de ce projet de loi qui, à
mon sens, traîne un peu trop.
S'il est possible - c'est une invitation que j'avais déjà faite
dans la Commission compétente - de présenter un projet de loi qui
aille dans cette direction, je crois que ce serait vraiment utile,
je dirais même indispensable, pour résoudre certains problèmes des
communes qui sont en train d'augmenter de plus en plus car les
épurateurs commencent à fonctionner.
Je crois que ce serrait un peu difficile de présenter des
amendements à ce projet de loi; ce qui, au contraire, est, selon
moi, possible est de présenter un projet qui, avant la fin de cette
législature, puisse résoudre un problème qui est là depuis des
années. Merci.
Presidente
Ha chiesto la parola il Consigliere
Beneforti
Beneforti (DC)
Concordo con quanto ha detto il
Consigliere Rollandin. Pertanto, se non è possibile proporre degli
emendamenti, chiedo che si porti avanti un nuovo disegno di legge
che tenga conto delle spese di gestione a carico dei comuni.
Presidente
Dichiaro chiusa la discussione
generale.
Ha chiesto la parola l'Assessore ai lavori pubblici, Vallet.
Vallet (UV)
Pour dire que, effectivement, le
problème existe et je crois que la proposition du Conseiller
Rollandin doit être prise en considération. Je serais de l'avis
d'aller de l'avant avec ce texte qui prévoit des interventions pour
la manutention extraordinaire et je prends avec l'Assesseur Coût
l'engagement de présenter, avant le fin de cette législature, un
projet de loi pour les frais de gestion.
Je voudrais dire aussi que l'on accepte l'amendement formulé par
la troisième Commission quant au point 2 de l'article 1.
Presidente
Se nessuno chiede la parola, passiamo
all'esame dell'articolato.
Do lettura dell'articolo 1.
Articolo 1 1. Per la progettazione e la realizzazione di
interventi di adeguamento e manutenzione straordinaria sugli
impianti di depurazione delle acque reflue la Regione concede ai
comuni o ai Consorzi di comuni contributi in conto capitale nella
misura del 75 percento del costo ritenuto ammissibile.
2. Per la progettazione di impianti di depurazione e dei
relativi collettori fognari finanziati dalla Regione in attuazione
del Programma dei lavori pubblici di interesse regionale di
competenza del Servizio Assetto e Tutela del Territorio
dell'Assessorato regionale dei Lavori pubblici o finanziati con
fondi statali, la Regione concede ai comuni o ai Consorzi di comuni
contributi in conto capitale nella misura del 50 percento del
relativo costo.
Presidente Do lettura di un emendamento all'articolo 1,
presentato dal Consi-gliere Martin.
Emendamento all'articolo 1, comma 2, sostituire "50 percento"
con "90 percento".
Presidente
Se nessuno chiede la parola, pongo in votazione
l'emendamento testé letto.
Esito della votazione
Presenti: 27
Votanti: 26
Favorevoli: 26
Astenuti: 1 (Riccarand)
Il Consiglio approva
Presidente
Do lettura dell'articolo 1
emendato.
Articolo 1 1. Per la progettazione e la realizzazione di
interventi di adeguamento e manutenzione straordinaria sugli
impianti di depurazione delle acque reflue la Regione concede ai
comuni o ai Consorzi di comuni contributi in conto capitale nella
misura del 75 percento del costo ritenuto ammissibile.
2. Per la progettazione di impianti di depurazione e dei
relativi collettori fognari finanziati dalla Regione in attuazione
del Programma dei lavori pubblici di interesse regionale di
competenza del Servizio Assetto e Tutela del Territorio
dell'Assessorato regionale dei Lavori pubblici o finanziati con
fondi statali, la Regione concede ai comuni o ai Consorzi di comuni
contributi in conto capitale nella misura del 90 percento del
relativo costo.
Presidente
Se nessuno chiede la parola, pongo in
votazione l'articolo 1 emendato testé letto.
Esito della votazione
Presenti: 27
Votanti: 26
Favorevoli: 26
Astenuti: 1 (Riccarand)
Il Consiglio approva
Presidente
Do lettura dell'articolo 2.
Articolo 2 1. I contributi di cui all'articolo 1, comma 1,
sono erogati secondo l'ordine prioritario sottoriportato per la
progettazione e l'esecuzione delle seguenti opere:
a) sostituzione o riparazione di apparecchiature
elettromeccaniche danneggiate o obsolete;
b) acquisto di apparecchiature e pezzi di ricambio;
c) interventi di manutenzione straordinaria su opere civili;
d) realizzazione di opere che comportino miglioramento del ciclo
di funzionamento previsto dell'impianto (inclusa l'acquisizione
delle aree);
e) ristrutturazione o realizzazione di nuovi locali a servizio
del personale o da destinarsi a nuove apparecchiature
elettromeccaniche (inclusa l'acquisizione delle aree);
f) realizzazione di opere che modificano l'inserimento nel
paesaggio delle strutture dell'impianto (inclusa l'acquisizione
delle aree).
Presidente
Se nessuno chiede la parola, pongo in
votazione l'articolo 2 testé letto.
Esito della votazione
Presenti, votanti e favorevoli: 27
Il Consiglio approva all'unanimità
Presidente
Do lettura dell'articolo 3.
Articolo 3 1. Ai fini della concessione dei contributi di cui
all'articolo 1 comma 1, i comuni ed i Consorzi dei comuni devono
presentare al Servizio Assetto e Tutela del Territorio
dell'Assessorato regionale dei Lavori Pubblici, entro il 30 giugno
di ogni anno, apposita domanda, corredata dal relativo
progetto.
2. L'ammissibilità delle domande è valutata sulla base di
apposita istruttoria tecnica effettuata dal gruppo tecnico di
lavoro costituito con deliberazione della Giunta regionale del 18
ottobre 1991, n. 9757, così come integrato e modificato con
deliberazione della Giunta regionale del 20 novembre 1991, n.
11402.
3. I contributi sono concessi sulla base di un piano di
finanziamento elaborato dalla Giunta regionale tenuto conto delle
domande ritenute ammissibili.
4. Entro 90 giorni dalla data di entrata in vigore della
presente legge la Giunta regionale provvede all'approvazione dei
criteri di presenta-zione delle domande di ammissibilità al
contributo delle stese.
5. La liquidazione del contributo regionale di cui al comma 1
dell'articolo 1 è effettuata a cura del Servizio Assetto e Tutela
del Territorio dell'Assessorato regionale dei lavori Pubblici,
secondo le seguenti modalità:
a) 50 percento ad avvenuta aggiudicazione e stipula del
contratto dei lavori;
b) il rimanente su presentazione di stati di avanzamento con
graduale recupero del 50 percento sugli importi netti degli
stessi;
c) per le spese di progettazione e le spese di realizzazione di
cui all'articolo 2, comma 1, lettere a) e b), nonché di
acquisizione delle aree, la liquidazione del contributo è
effettuata su presentazione di idonea documentazione.
6. La liquidazione del contributo regionale di cui all'articolo
1 comma 2 è effettuata a cura del Servizio Assetto e Tutela del
Territorio dell'Assessorato regionale dei Lavori Pubblici su
presentazione di idonea documentazione attestante l'avvenuto
pagamento da parte del Comune o del Consorzio dei comuni delle
spettanze liquidate ai professionisti incaricati della
progettazione.
Presidente
Se nessuno chiede la parola, pongo in
votazione l'articolo 3 testé letto.
Esito della votazione
Presenti, votanti e favorevoli: 27
Il Consiglio approva all'unanimità
Presidente
Do lettura dell'articolo 4.
Articolo 4 1. I comuni o i Consorzi di comuni beneficiari dei
contributi previsti dalla presente legge sono tenuti entro il 31
dicembre di ciascun anno e al termine dei lavori a trasmettere
analitica relazione al Servizio Assetto e Tutela del Territorio
Assessorato regionale dei Lavori Pubblici sullo stato di esecuzione
dell'opera.
2. Qualora gli stanziamenti previsti in bilancio per ciascun
anno non risultino sufficienti per il finanziamento delle
progettazioni e/o delle opere ritenute ammissibili, le
progettazioni e/o le opere stesse sono inserite come prioritarie
nel piano di finanziamento dell'anno successivo.
Presidente
Se nessuno chiede la parola, pongo in
votazione l'articolo 4 testé letto.
Esito della votazione
Presenti, votanti e favorevoli: 27
Il Consiglio approva all'unanimità
Presidente
Do lettura dell'articolo 5.
Articolo 5 1. Gli oneri derivanti dall'applicazione della
presente legge saranno determinati a decorrere dal 1993 con legge
di bilancio ai sensi dell'articolo 15 della legge regionale 27
dicembre 1989, n. 90: "Norme in materia di bilancio e di
contabilità generale della Regione Autonoma Valle d'Aosta" e
graveranno sul capitolo di nuova istituzione avente la seguente
denominazione "Contributi ai comuni e ai consorzi di comuni per la
progettazione e la realizzazione di interventi di manutenzione
straordinaria sugli impianti di depurazione delle acque reflue,
nonché per la progettazione di impianti di depurazione e dei
relativi collettori fognari".
Presidente Do lettura di un emendamento sostitutivo
dell'articolo 5, presentato dalla II e III Commissione consiliare
permanente.
Emendamento L'articolo 5 è così sostituito:
Articolo 5 (Disposizioni finanziarie)
1. Gli oneri derivanti dall'applicazione della presente legge,
valutati per l'anno 1993 in lire 800.000.000, graveranno sul
capitolo n. 49410 (di nuova istituzione) "Contributi ai comuni e ai
consorzi di comuni per la progettazione e la realizzazione di
interventi di manutenzione straordinaria sugli impianti di
depurazione delle acque reflue, nonché per la progettazione di
impianti di depurazione e dei relativi collettori fognari" del
bilancio di previsione per l'anno in corso.
2. Alla copertura degli oneri di cui al comma uno si provvede
mediante riduzione di pari importo dello stanziamento iscritto al
Capitolo 69020 "Fondo globale per il finanziamento di spese di
investimento" a valere:
a) quanto a lire 200.000.000 sull'apposito accantonamento
previsto all'allegato n. 8 al bilancio di previsione per il
corrente anno finanziario concernente:
C.2.1. Contributi ai comuni per impianti di depurazione delle
acque reflue;
b) quanto a lire 600.000.000 sull'accantonamento previsto
all'allegato n. 8 al bilancio di previsione per il corrente anno
finanziario concernente:
B.1.2. Ammodernamento e sistemazione strada dell'Envers.
3. Gli oneri di cui al comma uno saranno determinati, a
decorrere dal 1994, con legge di bilancio ai sensi dell'articolo 15
della legge regionale 27 dicembre 1989, n. 90, recante "Norme in
materia di bilancio e di contabilità generale della Regione
Autonoma Valle d'Aosta".
Presidente
Se nessuno chiede la parola, pongo in
votazione l'emendamento sostitutivo testé letto.
Esito della votazione
Presenti, votanti e favorevoli: 27
Il Consiglio approva all'unanimità
Presidente
Do lettura di un emendamento aggiuntivo
presentato dalla II e III Commissione consiliare permanente.
Emendamento E' aggiunto il seguente nuovo articolo:
Articolo 6 (Variazione di bilancio)
1. Alla parte spesa del bilancio di previsione della Regione per
l'anno finanziario 1993 sono apportate le seguenti variazioni sia
in termini di competenza che di cassa:
a) in diminuzione:
Cap. 69020 "Fondo globale per il finanziamento di spese di
investimento"
lire 800.000.000
b) in aumento:
programma regionale 2.1.1.1.
codificazione 2.1.2.3.2.3.88.16.06.
Cap. 49410 (di nuova istituzione) "Contributi ai comuni e ai
consorzi di comuni per la progettazione e la realizzazione di
interventi di manutenzione straordinaria sugli impianti di
depurazione delle acque reflue, nonché per la progettazione di
impianti di depurazione e dei relativi collettori fognari".
legge regionale n. ".
lire 800.000.000
Presidente
Se nessuno chiede la parola, pongo in
votazione l'emendamento aggiuntivo testé letto.
Esito della votazione
Presenti, votanti e favorevoli: 27
Il Consiglio approva all'unanimità
Presidente
Il Consiglio è chiamato ora a
pronunciarsi sul complesso della legge.
Esito della votazione
Presenti, votanti e favorevoli: 27
Il Consiglio approva all'unanimità
