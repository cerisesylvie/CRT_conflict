Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 229 del 7 ottobre 1967 - Resoconto
OGGETTO N. 229/67 - Legge regionale concernente organi e
procedure per la programmazione regionale. - Nomina della
Commissione consultiva regionale. (Reiezione di mozione)
Casetta (P.C.I.)
- Abbiamo votato in quest'aula, il 7
marzo di quest'anno, una legge regionale che istituiva, o avrebbe
perlomeno dovuto istituire, il Comitato tecnico regionale per la
programmazione e la Commissione regionale consultiva per la
medesima. Legge discutibilissima. Legge scarsamente democratica che
non ha voluto tenere conto, per volontà della maggioranza, che in
questa occasione si è schierata al completo, di nessuna delle
proposte costruttive, sensate, che venivano avanzate da questi
banchi. Ebbene, quella legge è rimasta lettera morta sino al 17
luglio di quest'anno.
D'altra parte, credo valga qui ribadire che la nostra mozione è
stata presentata nel mese di aprile e si discute oggi, per volontà
della Presidenza del Consiglio, che continua ad ignorare le nostre
richieste, che continua a procrastinare le sedute del Consiglio,
che continua a fare le sedute di Consiglio di un giorno solo. Si
discute adesso, a distanza di sette mesi... Dico, per fortuna che
la maggioranza ritiene che questi problemi siano a lunga scadenza
e, d'altra parte, altrimenti non potrebbe essere perché, se era un
problema urgente, io chiedo conto alla maggioranza di quale sarebbe
stata la sorte di un problema urgente che venisse discusso dopo
sette mesi. E pensare poi ancora che questo importante problema si
trascinava già dall'agosto 1966, allora il coordinamento aveva
frapposto delle remore, la legge, la nuova legge, ha tardato un
anno ad essere ripresentata in Consiglio. Siamo, quindi, ormai ad
oltre un anno e mezzo di distanza e non si è ancora tutt'oggi
nominata la Commissione consultiva regionale per la
programmazione.
Abbiamo finalmente avuto una parte degli studi che erano già
pronti per la stampa a marzo-aprile del 1966. Erano stati
revisionali e corretti, era solo più da dare alla tipografia. Anche
per quelli ci son voluti un anno e mezzo per essere mandati alla
tipografia, per essere distribuiti ai soli consiglieri regionali, e
neanche a quelli che hanno partecipato alla formazione di questi
studi, ai membri della Commissione di allora, come l'Ing.
Bongiovanni, e altri, che non hanno avuto il piacere loro, che
hanno contribuito alla formulazione di questi studi, che portano il
loro nome, di esserne in possesso.
Non parliamo quindi dei Sindaci, di tutti quelli che noi,
allora, avevamo interpellato e che formavano quel largo comitato
democratico, veramente, e consultivo, della nostra regione.
Questi studi che, a tanto tempo di distanza, fermi i lavori di
aggiornamento per oltre un anno, hanno perso quella validità che
richiede, per la sua operatività, la programmazione.
Noi ci chiediamo, ma allora, il quinquennio di applicazione del
piano, quando inizierà? Gli studi di aggiornamento, quando saranno
messi a punto? Ove giacciono le ipotesi conclusive di applicazione
del piano, che naturalmente dovrebbero essere per tempo, ma con
molto tempo, discusse anche da questo Consiglio regionale? Noi
pensiamo, dico, anche perché abbiamo scoperto che le ipotesi
conclusive del piano sono state pubblicate sul giornale "La Région"
del marzo scorso e sul giornale "Mondo economico", nell'aprile,
cioè nel luglio, ma non per i Consiglieri regionali. Non per il
comitato consultivo e neanche per quello tecnico, che allora non
esisteva ancora, ma solo per i lettori de "La Région" e del
giornale "Mondo economico". È un atteggiamento, credo questo, che
occorre bollare, perché anche in questa aula, il 7 marzo, mi
permetta il Dr. Balestri di dirgli: "un incompetente in materia",
ha avuto il becco di leggerci un roboante discorso sulla
programmazione che non era stato preparato certamente da lui, ma
che al solo ricordo, per le promesse che conteneva - lo aveva
preparato il tuo collega Milanesio, guarda, questo è poco ma è
sicuro - ma, stavo dicendo, solo per le promesse che conteneva, per
l'impegno politico che conteneva questo discorso, e poi l'abbiamo
visto, solo per un settore, quello degli impianti sportivi, che
fine fanno certe promesse, sarebbe troppo non ricordarlo, perché è
passato un anno e mezzo, e Balestri dovresti perlomeno arrossire a
riguardare certe tue affermazioni, che io ti risparmio, ma che sono
contenute a verbale.
Ma per tornare a "La Région", del 31 marzo di quest'anno,
apprendiamo che la Giunta regionale aveva fatto già proprie le
ipotesi conclusive del piano quinquennale proposto dalla SORIS di
Torino, quando la Commissione tecnica non esisteva ancora, perché
l'abbiamo nominata nel mese di luglio. È semplicemente vergognoso
tutto questo! Il Consiglio regionale, i tecnici, i Sindaci, il
Comitato tecnico che allora non c'era, quello consultivo che non
c'è ancora oggi, non ne sapevano niente. La Giunta, dice "La
Région", ha fatto proprie le conclusioni, le ipotesi conclusive del
piano. Ma, quello che è più grave, è che su quel giornale, il
"Mondo economico" hanno pubblicato delle bozze riservate, perché le
ipotesi conclusive del piano erano delle bozze riservate alla
commissione di studio, e nessuno aveva il diritto di pubblicarle.
Sono cose dell'altro mondo e noi chiediamo di sapere qui chi è
responsabile di questa fuga ai giornali, di queste bozze conclusive
che nessuno ha discusso e credo che Lustrissy, che presiede
attualmente la Commissione tecnica della programmazione, mi può
dare atto che sino al mese di luglio, neanche lui aveva ancora
visto quelle bozze che erano la conclusione, le ipotesi finali del
piano.
Ma la dimostrazione più lampante, credo, poi, di come intende
attuare la programmazione questa Giunta regionale, di come non
intende attuare, per meglio dire, è data dal fatto che il giorno 8
luglio, e adesso siamo al 18 settembre, noi abbiamo presentato una
mozione, adesso siamo ormai, anzi, aveva ancora una data vecchia,
adesso siamo al 7 di ottobre, noi abbiamo presentato una mozione e
il 17 luglio Bionaz fa il decreto per il Comitato tecnico... ho
detto, l'8 luglio, noi, la mozione, il 17 luglio, la Presidenza
della Giunta, il Presidente della Giunta fa il decreto. Noi
prendiamo atto che si è voluta anche la presentazione di quella
mozione che finalmente oggi discutiamo per fare nominare il
Comitato tecnico, se no, non saremmo nemmeno ancora giunti a quel
punto lì. C'è poi da dire che questa notizia l'abbiamo appresa
dalla "Gazzetta del Popolo". Volevo spendere alcune parole per quel
giornale che deve tutti i giorni scrivere mille righe per lodare e
per fare propaganda alla Democrazia cristiana. Io lo capisco
benissimo, si meriterebbe il premio del miglior leccapiedi della
Valle d'Aosta, ma apprendiamo dalla "Gazzetta del Popolo" che la
designazione assume una notevole importanza, perché attraverso
questo comitato si potrà iniziare, iniziare, il non facile lavoro
della programmazione. Mi fa piacere che la "Gazzetta del Popolo"
dica questo, perché noi abbiamo avuto il vanto di essere una delle
prime Regioni che aveva affrontato il piano in Italia. Voi avete,
invece, il vanto di essere la Regione che l'ha affossato, l'ha
tenuto fermo per un anno e mezzo e ci ha posti all'ultimo gradino
della graduatoria perché, in altre Regioni che erano più indietro
di noi, il Piano viene già anche applicato.
Questa è la realtà delle cose. Ci sono poi i componenti del
comitato. Credo che occorra leggerli per nostra informazione: p.i.
Lustrissy Ferruccio, quale Presidente, Geom. Bruno Milanesio Vice
Presidente e membri Sig. Dr. Alberto Bethaz, Cesare Bordon, un
esperto in programmazione il Dr. Lorenzo Ferretti, il Dr. Graziano
Luboz, la Sig.ra Gilda Tubère.
Si continua con il peggior criterio discriminatorio di
annullamento, proprio, di tutti i diritti che sono rappresentativi
della minoranza, persino il giornale della CISL "Lotte sindacali"
ha osato, direi, lamentare che nella Commissione tecnica nessun
rappresentante dei Sindacati era stato nominato.
Signori della Giunta, in nessun Comitato regionale della
programmazione, nel nostro Paese, è avvenuto un fattaccio politico
del genere! È la prima volta che, nel nostro Paese, le minoranze
sono escluse da un comitato del genere, ed è il germe proprio della
peggior discriminazione che si è fatta strada, per volontà
particolarmente del Presidente della Giunta, che ha avuto il
compiacente appoggio del Partito socialista unificato, purtroppo.
Altro che democrazia! Qui ci si sciacqua la bocca con la parola
"democrazia"!
Vorrei proprio sapere cosa ne pensa il Geom. Milanesio...
Basterebbe andarsi a rileggere i verbali della Commissione e
Chamonin, il geometra mi è buon testimone, per quante sedute si è
parlato in quella Commissione di democrazia, di rappresentatività,
degli organismi elettivi, di "mettiamoci dentro tutti". Guai a noi,
anche la Commissione è già ristretta! Questo, invece, è un bel
capolavoro quello che ne è venuto fuori!
Diceva Milanesio, consultazione di tutti, larga, profonda... Non
è avvenuto niente di tutto questo e Milanesio oggi non si lamenta
più!
Ma, a parte i pareri, penso, del Sig. Milanesio, noi chiediamo
qui l'impegno formale della Giunta, per la data di nomina e
consultazione della Commissione consultiva prevista dalla legge,
per sapere anche come funziona e a chi è affidata, a quali
funzionari è affidata, l'Ufficio del Piano.
Io ho qui una delibera dalla quale mi risulta che il Segretario
regionale della programmazione, il responsabile, praticamente, a
parte il Presidente, l'operatore, chi fa, chi dirige l'Ufficio di
piano è il Sig. Brun. Nella delibera è detto: "a idoneo elemento".
Io vorrei che la Giunta mi desse qui una spiegazione di quali
capacità ha il Signor Brun, e io mi permetto di metterlo in dubbio,
personalmente, perché se pianifica come alla Fera, "te lo
raccomand..." dicono a Milan. Ma quali capacità ha questo signore
per dirigere l'Ufficio del piano della nostra Regione? È una carica
che deve pagare politicamente la Democrazia cristiana ad una certa
sua corrente, noi questo lo comprendiamo. Però è una carica che
costa 160.000 lire al mese alla Regione e noi vogliamo sapere che
cosa produce questo investimento, nella nostra Regione e perché ci
risulta, quindi, che le competenze, i requisiti di questa persona
non sono ampiamente specificate nella delibera. La Giunta, che ha
preso questa decisione, ci deve dire il perché di questo. Vorremmo
poi sapere quando verranno sottoposte all'esame del Consiglio,
normalmente, per piacere, le ipotesi conclusive di quel piano che
sono state ormai pubblicate, non dico sul "Corriere dei Piccoli",
ma su tutti i giornali del nostro Paese. Avevamo fatto in due anni
un grande lavoro di elaborazione, di preparazione e quello che più
conta di discussione per la programmazione regionale.
Il vostro insediamento ha segnato la fine di tutto questo.
Adesso correte ai ripari, 20 riunioni in un mese, due, ma il frutto
di un lavoro di questo tipo che esclude il contributo di tutti non
potrà essere che un frutto dannoso per la nostra Regione, se
continua ad andare avanti in questo modo, ed è per questo che noi
vi chiediamo impegni precisi e scadenze.
Caveri
(U.V.)
- Déjà dans une séance du mois de
mars de cette année nous nous sommes occupés du problème de la
programmation et j'avais exposé, en cette occasion, quel avait été
le travail de notre Junte pour ce problème: nomination de la
Commission des six, préparation de la Commission des six,
élaboration de la part de la Société SORIS et de différents groupes
de studieux, publication de toutes les études de recherches
économiques et sociales, sauf les dernières qui étaient prêtes
lorsque nous avons laissé l'Administration régionale.
Depuis alors cela a été le vide, cela a été le vide et la
programmation a été conçue d'une façon autoritaire et
bureaucratique. Les socialistes avaient tellement dit qu'il faut
faire l'organe démocratique pour l'examen des résultats des
différentes commissions d'étude. Nous nous étions, nous avions
accepté ce point de vue, nous avions même déjà tenu deux assemblées
de cet organe démocratique comme on l'appelait, une fois sur la
question générale, et une autre fois sur la question
touristique.
Pour le moment qu'est-ce qu'il est sorti? Il est sorti un très
discutable comité duquel font part des personnes que nous ne
savions pas vraiment qu'ils étaient spécialisés pour la
programmation. Par exemple nous avons été très étonnés de voir le
nom de Monsieur Brun comme secrétaire de la Commission, payé à
160.000 lires par mois et il nous résulte d'une manière sûre que,
dans la première semaine, tandis que l'appointement faisait son
cours, suivait le droit, pendant cette semaine Monsieur Brun avait
déjà droit de prétendre son appointement. Dans cette semaine
Monsieur Brun a travaillé pendant une demi-heure dans son bureau,
travaillé, nous ne savons pas s'il a lu la "Gazzetta del Popolo",
en tout cas il était dans ce bureau, pendant une demi-heure sur une
semaine.
Mais c'est assez étonnant qu'on a choisi ce Monsieur comme
secrétaire de la Commission, puisque Monsieur l'Honorable Paul
Alphonse Farinet, dans une lettre "lettera aperta dell'On.le Paolo
Alfonso Farinet al Rev. Don Christille", publiée à Ivrée par la
Tipographie Davide Bolognino, Via Dora Baltea 4, Ivrée. Qu'est-ce
qu'il dit le Député Farinet de ce grand homme que vous avez eu le
courage de nommer secrétaire de la Commission de la programmation?
Il dit: "Il Corriere della Valle, anziché riprodurre la lettera
diede un estratto del secondo punto tacendo completamente il primo
punto di essa, contrapponendo alle ragioni di sensibilità politica
da me esposte, e cioè che non si faccia un congresso mentre è in
corso una vicenda giudiziaria con riflessi sulla crisi
democristiana, il giudizio del Cavaliere Albino Brun, che nel tempo
passato spinse il suo zelo sino a denunciare al Federale fascista
il Parroco del suo Comune che predicava a Pollein in parte in
italiano e in parte nella lingua tradizionale".
Et puis il y a le texte de la lettre de Monsieur Brun, que
naturellement je ne vous lis pas, parce que autrement il faudrait
perdre du temps à lire cette longue lettre, mais qui commence avec
les paroles: "Fascio di combattimento di Polleno - prot. 17
riservato ecc...". Et Monsieur Farinet, pour donner plus de valeur
à la vérité historique de cette lettre de Monsieur Brun au Fédéral
Fasciste d'Aoste, pour prouver qu'il est vraiment un document
historique, Monsieur Farinet avait soin de dire: "questo documento
in copia fotostatica fu pubblicato nel Peuple Valdôtain del 14
ottobre 1957", nous sommes heureux que Monsieur Farinet considère
notre journal très important et qui donne le cachet de la vérité
aux documents qui sont publiés sur notre journal.
Et alors, selon Monsieur Farinet, ce Brun devrai être mis un peu
dans un coin dans la Démocratie chrétienne puisque c'est un ancien
fasciste qui écrivait des lettres au Fédéral Fasciste d'Aoste.
Mais, évidemment, ce Monsieur Farinet, qui tient d'une façon très
régulière et très bureaucratique les collections du Peuple
Valdôtain et qui tire dehors au moment bon la copie photostatique
de la lettre de Brun, évidemment il souffre d'amnésie puisqu'il n'a
pas su trouver dans les collections de nos journaux la copie
photostatique de la lettre que Monsieur Bionaz écrivait, lui aussi,
au Fédéral Fasciste d'Aoste. Et alors ici il y a vraiment deux
poids et deux mesures: Brun est fasciste parce qu'il appartient à
un courant contraire de celui de Monsieur Farinet; comme Monsieur
Bionaz appartient, nous croyons, au même courant de Monsieur
Farinet, alors on ne cite pas les copies photostatiques des lettres
que Monsieur Bionaz envoyait en son temps au Secrétaire Fédéral
Fasciste.
En tout cas, à part ce passé politique de Monsieur Brun, nous
contestons de la manière plus absolue que ce Monsieur ait, disons,
la préparation voulue pour faire le Secrétaire de la Commission de
la programmation, ce Brun qui a eu le courage, en tant que Syndic
de Pollein, de s'attribuer un titre d'étude qu'il n'a pas, parce
que nous savons positivement que Monsieur Brun n'a pas ce titre
d'étude que lui-même a certifié d'avoir dans un document qui est
déposé dans une administration publique.
Puis, dans cette commission nous voyons le nom de Madame Rubère,
on nous dit que c'est une excellente cuisinière, peut-être elle
doit programmer la gastronomie valdôtaine, je ne sais pas.
Et puis, dans cette commission nous voyons un des experts, c'est
un Monsieur qui a fait un trou de 150 millions dans son activité
économique et il me semble qu'avec un passé de ce genre il était la
personne la moins indiquée pour être membre de cette
commission.
Mais, à part les questions des personnes qui ont une importance
relative, c'est la méthode autoritaire, bureaucratique, factieuse
que nous dénonçons à l'opinion publique, parce que de ce Comité
aurait dû faire part des experts ou d'aucune couleur aussi, ou bien
d'un peu toutes les couleurs, parce que autrement ce Comité est
vraiment, en ce moment, à part qu'il y a, avec des personnes
préparées, des personnes qui sont impréparées d'une manière la plus
absolue, cependant c'est un Comité qui est un peu trop "la voce del
padrone".
Et il aurait fallu continuer avec le système que nous avions
commencé, c'est-à-dire de discuter ces questions de la
programmation devant un organe démocratique, avec des
représentations des syndics, des partis, des mouvements, lesquels
représentants des partis et des mouvements il me semble sont exclus
du comité consultif de manière qu'il n'y a rient de démocratique
dans toute cette préparation de la programmation.
Et puis il y a aussi à dire qu'on a perdu un temps infini, parce
que les derniers volumes qui étaient prêts au mois de juin, vers la
fin de mai, c'est-à-dire du 1966, nous ont été consignés en ces
derniers temps, maintenant je ne sais pas indiquer la date précise,
mais c'est dans ces tout derniers temps. Or, je sais que c'est
comme parler avec un mur parce que, quand on parle à une Junte, qui
se refuse de consigner les relations faites par les fonctionnaires
sur des questions techniques, c'est vraiment comme parler à un mur
si on demande ce que nous demandons quand même, c'est-à-dire que
cette discussion sur la programmation soit élargie d'une façon
démocratique, afin que tous les représentants de tous les courants
politiques et des mouvements, etc., aient leur parole à dire sur
cet argument important. D'autre part nous voulons espérer que
certaines théories de Bionaz, que Bionaz avait énoncées dans le
passé en répondant à Monsieur Lustrissy, qu'il veuille les
abandonner, et qu'il se veuille rappeler que même les représentants
du centre, même les ministres du gouvernement actuel ont reconnu
que la programmation des régions devait être un quelque chose qui
devait précéder la programmation nationale et constituer, pour
ainsi dire, une espèce d'articulation.
Au moins nous demandons qu'on tienne présente ces faits en
manière qu'on veuille donner à ces études de la programmation la
contribution de, non seulement de la conclusion des études
technocratiques, mais qu'on veuille insuffler dans ces études
l'esprit valdôtain, la connaissance des choses valdôtaines, le côté
humain et psychologique de notre communauté valdôtaine.
Montesano (P.S.D.I.)
- Altri che chiedono la parola?
Manganoni...
Manganoni
(P.C.I.)
- In attesa della risposta
della Giunta... l'avvocato Bionaz aveva chiesto la parola? Forse
allora è meglio che aspetti per una ragione, perché dovrei poi
forse intervenire, certamente intervenire dopo la risposta della
Giunta. E allora, se il Presidente... ho detto, dovrò quasi
certamente, ho messo un "quasi", no, perché me lo immagino... ad
ogni modo, per evitare due interventi, ne farò uno solo dopo...
Bionaz (D.C.)
- Qui siamo ricaduti, naturalmente, nelle
solite polemiche, perché è tutta una polemica la discussione che si
fa qui dentro, tutta una polemica, specialmente questa sulla
programmazione. Perché mi pare che, se anche non abbiamo galoppato,
io non voglio darmi delle arie di essere andato di corsa, mi pare
che abbiamo adempiuto a quelli che erano, diremo, gli obblighi che
ci incombevano, anche per quello che riguarda la
programmazione.
Non abbiamo potuto nominare prima il Comitato tecnico per le
ragioni che sono ovvie. L'abbiamo nominato adesso, e c'è il decreto
n. 322 della Commissione consultiva regionale, non l'abbiamo fatto
prima, perché? Perché non c'erano, non vi era la trasmissione, la
comunicazione dei nomi dei vari enti che erano stati chiamati ad
indicare i loro nominativi. Ecco, mancavano i dati, e i dati li
abbiamo avuti soltanto ultimamente. Appena li abbiamo avuti, con
decreto in data 6 ottobre, la Commissione consultiva per la
programmazione è stata nominata. Dunque, mi pare che, in quanto a
funzionamento degli organi la programmazione dovrebbe essere a
posto e dovrebbe funzionare. Il Consigliere Casetta dice che ci
sono state delle fughe, che i giornali hanno pubblicato e invoca
naturalmente dei giornali che avrebbero commesso di queste
indelicatezze. A me non risulta che sia stato pubblicato niente.
Comunque, gli studi compiuti sono stati tutti pubblicati e anche le
sintesi sono state distribuite da parte del Comitato tecnico, al
Comitato tecnico... mi pare che un giornale qualsiasi non sia una
fonte che noi dobbiamo andare a ricercare per sapere se ci sono
state sì o no delle indelicatezze delle fughe, sono dei dati che
provengono da noi, intendiamoci bene... Ecco, Casetta, non perda
tempo, non è un problema quello che lei si pone, assolutamente,
assolutamente...
Casetta (P.C.I.)
- Questa è l'etica nostra.
Bionaz (D.C.)
- Assolutamente... in quanto all'etica, lei
tenga la sua, tenga la sua etica, tenga pure la sua etica, non vada
ad insegnare l'etica agli altri...
Ora mi pare che qui, naturalmente, non mi stupisco che si trovi
anche qui il motivo per criticare la Giunta. Adesso, dopo il 17 di
luglio, fate delle riunioni accelerate, ma naturalmente si fanno
delle riunioni accelerate per gli studi sulla programmazione,
debbono essere compiuti e noi facciamo. So che il Comitato tecnico
fa delle numerose riunioni, ma anche questo vi dà fastidio, anche
questo? Prima dite che non si lavora e dopo, quando fanno delle
riunioni accelerate, dite: "no, ah beh...". Questo vi dà fastidio,
e va ben, se vi dà fastidio, ditecelo, e vediamo che vi dà
fastidio, si capisce. Non andiamo poi a censurare quello che dice
l'avvocato Caveri, perché lui non può mica fare a meno di andare a
fare dei personalismi... sì, naturale, ma naturale, ma si capisce,
quella è la sua natura, avvocato, cosa vuole, se lei non può fare
dei personalismi, lei smentisce sé stesso...
(si sente in
lontananza la voce di Caveri)
...Lei smentisce sé stesso, ma
evidentemente... ma, ma... tutto quello che vuole, ma mi sembrava
che questo doveva essere, mi sembrava strano che non ci fosse la
salutatio vespertina dell'avvocato Caveri al Consiglio; questa
mattina non ha recitato la salutatio mattutina, ma almeno quella
vespertina, non ha potuto fare a meno di recitarla, naturale...
Si criticano i membri del Comitato; intanto, questa è una
critica molto personale e sono degli apprezzamenti che ognuno ha i
suoi e ognuno può emettere i suoi. Ma dovrei ricordarvi quanti
membri della minoranza o dell'opposizione avete nominato voi nella
prima commissione, quanti? E vi lamentate perché adesso si è fatta
una scelta che io ritengo che sia una scelta oculata perché ci sono
dentro dei tecnici e ci sono dentro degli esperti che, per noi,
danno affidamento di compiere degli studi che siano seri e che
siano seri e che siano producenti.
Io non dovrei dire altro, perché gli organi sono tutti nominati,
gli studi sono in una, diremo, in uno stadio avanzato, e voglio
semplicemente però precisare questo: che noi, anche qui non abbiamo
per nulla perso il nostro tempo, perché purtroppo dobbiamo
constatare che anche le relazioni fatte l'anno scorso, o due anni
fa, sono già in parte superate, e adesso si sta proprio aggiornando
anche tutto quanto, tutto quello che è stato fatto prima... (
una
voce in lontananza
: ... avete chiuso l'ufficio per un anno e
mezzo...).
Casetta (P.C.I.)
- ...come facevate ad aggiornare le
relazioni...
Bionaz (D.C.)
- No, no, l'ufficio è stato, il Comitato
tecnico nominato il 17 di luglio ha cominciato a funzionare, lo
dite voi stesso...
Cosa c'entrava se la legge non era passata, scusate... (
voce
in lontananza: ...
avete chiuso l'ufficio...) ...Ma cosa
c'entrava, se la legge non è passata, abbiate pazienza, non
esisteva la legge. Scusi Casetta, almeno non faccia il ridicolo,
scusi, ma diamine, ma no, lasci dire ai bambini queste storie,
diamine... Ora, mi pare che la vostra mozione, sarà perché è stata
discussa un po' più tardi, ma sia assolutamente da ritirare; è
intempestiva perché gli organi sono tutti nominati e tutte le
premesse che voi fate e che chiedete sono pienamente in fase di
elaborazione e, insomma, stanno compiendo secondo quelli che
dovrebbero essere i criteri per portare finalmente al Consiglio un
programma quando la Commissione consultiva e il Comitato tecnico
l'avranno esaminato.
Io non ho altro da aggiungere e adesso aspetto i lumi del
Consigliere Manganoni.
Germano (P.C.I.)
- "Solite polemiche", dice il Presidente
della Giunta. Però quali sono i fatti? Da quando siamo rientrati,
abbiamo presentato immediatamente una mozione per la programmazione
e ci sono voluti 4 o 5 mesi per eleggere il comitato tecnico, prima
cosa. Non hanno accettato nessuna proposta di emendamento per
rendere più democratico l'organismo e la legge. Un'altra mozione e
adesso arriviamo a ieri, che si fa il decreto per la commissione
consultiva.
Ma, quali sono le cose che dovete ancora fare? Dobbiamo fare per
ogni atto una nuova mozione, aspettare tre mesi per vedere che
arriviate a compiere anche quello? La legge, cosa dice all'articolo
2? Dice: "La Giunta regionale determina nei limiti di cui al
precedente... ecc... le direttive per la predisposizione del
progetto di piano regionale di sviluppo economico e sociale, da
sottoporre, dalla Giunta, all'esame e all'approvazione del
Consiglio regionale". Quello che voi dite di fare alla Commissione
tecnica, dovete portarcelo qui e dobbiamo discutere assieme, cosa
che voi non fate. E questa è la vostra legge. È la legge nella
quale avete respinto tutti gli emendamenti. Cosa dovete ancora
fare? All'articolo 3, per esempio, c'è la questione del compenso
fisso mensile al Presidente e al Vice Presidente. Li ignoriamo, li
avete già fissati? Devono essere fissati, dobbiamo saperlo; è la
stessa legge...
All'articolo 5 vi sono le norme per il funzionamento
dell'Ufficio tecnico consultivo, dell'Ufficio regionale per la
programmazione: non ne sappiamo niente. L'ufficio regionale per la
programmazione c'è già o c'è solo Brun? Se c'è solo Brun, qui
siamo, non è neanche come pensava lei, avvocato Caveri, qui siamo
al Gallia, quell'albergo di Milano dove si contrattano i
calciatori. Quindi invece il Brun è semplicemente un contratto per
il congresso della D.C., un voto in più acquistato, altro che
preclare qualità e capacità tecniche! Tecniche, qui siamo al
Gallia...
(si sente in lontananza la voce)
...È che queste
cose le potete fare solo voi, solo voi potete fare queste cose! Ma
poi, oltre che a non applicare la stessa legge che avete fatto voi,
come agite sul piano amministrativo? Agite in senso contrario ad
ogni programmazione. Io non faccio qui tutto l'elenco, ma
ricordiamo la casa dell'Arco d'Augusto, regalavate via 3.500.000 se
non c'era l'intervento dell'opposizione, c'è poco da fare! Guardate
Torgnon, è un altro illecito che si faceva se non interveniva
l'opposizione. E neanche con raziocinio, perché quando si parla di
fare un piano degli impianti sportivi non volete. Se andiamo poi a
vedere nei particolari, come amministrate, io questa estate, nel
breve riposo che ho avuto, sono andato a funghi e sono andato nella
zona di Etroubles. C'è una strada che va al Colle di Crevacolle,
no, che la nostra amministrazione aveva asfaltato fino all'ultimo
villaggio, oltre all'ultimo villaggio ci sono tre
maiens
;
sopra questa strada, dall'ultimo villaggio in su è allargata a sei
metri e asfaltata. Ho interpellato un contadino del posto...
(voci)
...per sapere se vi erano iniziative turistiche, se
si doveva costruire un centro sciistico per fare una strada così,
che va al Colle di Crevacolle. Mi hanno detto: "questa qui è
l'autostrada delle mucche", e mi ha aggiunto che, purtroppo,
siccome alle mucche fa male marciare sull'asfalto, noi saremo
costretti a portare le mucche fuori strada, perché alle mucche fa
male. Quindi non va bene, non va bene questo. Questo è il modo come
amministrate voi! Non parliamo... ma certo, ma certo, ma lo dica,
ma guardi che è uno di Bosses che mi ha detto quello, un contadino
del posto... ma avete il buon senso di sostenermi che ci vogliono
quegli 11 chilometri di strada di 6 metri e asfaltata che va dal
Colle di Crevacolle, a fare che? Ma questa è pazzia pura su un
piano amministrativo.
Non parliamo poi di Chamois e di tutto il resto... Ma circa la
programmazione, voi agite anche contro le indicazioni degli
amministratori, contro le indicazioni, perché i Sindaci della Bassa
Valle hanno chiesto che si facesse l'Ospedale in Bassa Valle. Voi
no, lo fate a Saint-Vincent. Il Comune di Aosta aveva previsto un
piano regolatore con zona ospedaliera, voi l'Ospedale Geriatrico lo
fate da un'altra parte: questo è il vostro modo di programmare. Ma
guardate, non è un paradosso, secondo me voi, in sostanza,
programmate il come, del come eludere ogni forma di programmazione:
questo è il vostro modo di agire.
Secondo noi, se le cose vanno avanti in questo modo, noi saremo
sempre gli ultimi degli ultimi. Pensate che nell'aprile del 1966
questa ipotesi di piano era pronta: aprile di un anno e mezzo fa.
Questa ipotesi di piano, la stessa società che le ha fatte si sente
in dovere, siccome erano interessanti, di pubblicarle sul "Mondo
economico". Laurent Ferretti, che è un economista, uno che se ne
intende, li commenta, li commenta. Ma quelle sono le cose fatte da
noi; da allora, cosa è stato fatto? Allora vi era un mucchio di
regioni che non avevano nulla, che erano indietro rispetto a noi ed
oggi hanno il loro piano approvato o da approvare. Noi non abbiamo
nulla, non abbiamo nulla! Questo è il vostro modo di agire. Ma non
è mica una cosa la programmazione, che convenga al Partito
comunista, o al Partito socialista e alla Democrazia cristiana! È
una cosa che conviene ad una giusta e corretta amministrazione. Si
vede che voi non siete per questa giusta e corretta
amministrazione, non volete fare dei passi in avanti, voi
programmate solo come non fare nulla sul terreno della
programmazione. Quello che ho detto prima, che ci sia una legge
dell'aprile e che neanche questa legge sia applicata, è una
dimostrazione chiara che in questa legge si contemplino delle
direttive che si devono dare a questo comitato tecnico che debbono
essere approvate dalla Giunta e approvate dal Consiglio. Significa
che almeno questo dovevate portare in Consiglio; neanche questo...
l'altro giorno l'avvocato Bionaz dice: "la commissione tecnica ha
già fatto 22 riunioni". Io non so se aveva già fatto 22 riunioni,
ma è chiaro che le impostazioni che voi discutete non sono state
discusse dal Consiglio. La legge prevede all'articolo 2 che siano
discusse dal Consiglio; quindi, la mozione, non solo è da
ritirarsi, ma la mozione dovrebbe portarvi almeno a correggere
qualche cosa, almeno a considerare che la programmazione è un
problema che interessa tutti, è un problema che deve avere una
Commissione consiliare, una Commissione dove siano rappresentati
tutti i partiti, che la segua, di modo che tutti siano interessati
a fare, da una parte da pungolo, dall'altra di controllo. Ma che si
lavori sul serio, non che bisogna che facciamo sempre una mozione
perché la Giunta, prima di arrivare in Consiglio, si decida a fare
quello che chiediamo. Noi dobbiamo presentare adesso un'altra
mozione dove vi chiediamo di discutere in Consiglio le direttive
che date, di portare in Consiglio lo stipendio che fissate per il
Presidente e Vice Presidente, e tutte le cose che non avete ancora
fatto. Quindi, non si tratta di solite polemiche, si tratta di
fare, ma di fare sul serio, cosa che, fino ad ora, da quella parte
non si fa.
Manganoni
(P.C.I.)
- Non ribadisco quanto è stato
detto da quelli che mi hanno preceduto e, particolarmente, da
Germano. Mi dispiace che, cioè, non vorrei che qui si abbia
l'impressione che voglio fare una questione personale, ma questo è
un po' in risposta a quanto ha detto l'avvocato Bionaz che dice: "e
anche qui siamo in polemica". Ma, abbiate pazienza, noi vediamo
Segretario, Presidente, quello che diavolo è, segretario, il Sig.
Brun. Io non ho niente con Brun, eravamo degli ottimi amici, anzi,
andavamo a scuola assieme, no? Però siamo obiettivi, nel BIM, ne ha
accennato Casetta, la Fera insegna, potremmo aggiungere Motori
Baltea di Donnaz, e potremmo aggiungere degli altri. È stato per
molti anni Sindaco di Pollein, ha costruito un pozzo del costo di 7
milioni, dopo sei anni di inattività hanno smontato anche le pompe
e i motori perché erano arruginiti. Dico, inattività! Pertanto, 7
milioni... (
voce in lontananza
) ...ecco, esatto... sì, ma
perché bisognerebbe chiederlo a voialtri, perché non mettete in
funzione i magazzini generali, perché se non li mettete in
funzione... momento, il macchinario della Centrale di
Valtournenche, acquistato nel 1956 o 1957 dalla amministrazione
Bondaz è ancora adesso giacente, smontato nei magazzini.
Bionaz (D.C.)
- Non è vero, non è vero! Funziona il
caseificio di Valtournenche...
Manganoni
(P.C.I.)
- Da quando, da quando
funziona? Io so questo, so che quando è stato costruito quel
caseificio l'amministrazione democristiana che ci ha preceduto ha
costruito il caseificio prima di costituire il Consorzio...
Bionaz (D.C.)
- Comunque, quest'estate ha funzionato
tutto, l'estate...
Manganoni
(P.C.I.)
- Lasciatemi finire, lasciatemi
finire... poi quando noi, la nuova Giunta abbiamo ereditato quel
bel badeau, e abbiamo parlato con quelli di Valtournenche, abbiamo
detto: "beh, questo caseificio lo diamo gratuitamente, pagato dalla
Regione, spesi una fraccata di milioni, non so quanto, 100 milioni,
forse di più. Beh, ve lo diamo senza chiedere una lira. No,
gestitevelo" e quelli ci hanno risposto:
"No-s-âtre nen pas
demanda ren, no porteun lo lassé e la funtina feiade-vo-la vo di
Consiglio Valle"
. Ora, naturalmente, che noi del Consiglio
Valle andiamo a fare la fontina, beh, io penso che non sia proprio
nelle mansioni, ed allora quel Caseificio è stato per sette anni,
io non so se quest'estate ha funzionato, per sette anni, smontato.
Anzi, Maquignaz ve lo potrebbe dire, se questo non è esatto, io non
parlo di quest'anno, perché quest'anno non ci sono andato lassù, è
stato sette anni fermo perché quelli hanno detto:
"no, porten lo
lassé e la fontina feiade-ve-la vo-s-atre, vo no paiade lo
lassé"
. Così hanno detto lassù.
Ma ritorniamo all'altro posto; cosa è successo? Speso 100
milioni, fondi del Comune, a Pollein, e si è costruito un pozzo e
si è messo la pompa e il motore. Naturalmente, però, non ha
funzionato per sette anni, per cinque o sei anni questo pozzo. Poi,
ad un certo punto mi è stato detto, io non sono andato a vedere,
che si è tolto e il motore e la pompa, perché quelli continuavano
ad arrugginire, perché se non continuavano ad arrugginire, perché
erano immersi nell'acqua, erano pompe pescanti. Ora, naturalmente,
gli abitanti di Pollein, io vi cito un caso, mi limito ad un caso,
hanno giudicato che il loro amministratore non è andato bene e
l'hanno collocato in pensione. Come l'hanno collocato in pensione
al BIM. Ora, io capisco perché è vostro costume di foraggiare i
vostri esponenti e vostro costume di trovare un posto, un posticino
ben remunerato, di trovare una greppia a quelli vostri, vero, al
termine del loro mandato.
Per esempio, Bordon potrebbe insegnarci qualche cosa... al
termine del passato mandato tu potresti dirci qualche cosa di
quell'incarico che hai avuto all'INA, come si chiama. Noi, finito
il nostro mandato, riprendiamo il nostro lavoro che avevamo prima,
ed è normale, ed è giusto che sia così. Per gli amministratori
democristiani, no! Quando ricoprono una certa carica, scaduto dal
mandato, o che quel mandato gli è stato negato dal voto, dalla
fiducia della popolazione, cosa succede? Per loro è forse umiliante
riprendere le loro mansioni di prima, come le abbiamo riprese noi,
ed allora, per quei signori ci vogliono dei posti speciali, ben
remunerati, dove non si fatichi troppo, no? Ora, siccome questo
costume è vostro, non solo dei democristiani di Aosta, dei
democristiani di tutta Italia, quindi io non dico che siete
solamente voi i peccatori in quel campo, ma è costume della vostra
parrocchia, delle vostre conventicole. Se andassimo poi a vedere a
Roma, altro che qui ad Aosta! Ora, siccome è vostro costume, volete
dargli le 160.000 lire, e dategliele le 160.000 lire, proprio se
volete dargliele, no? Magari sotto un'altra forma, o volete
dargliele anche sotto questa forma, però io vi dirò, si è detto
prima che in una settimana ci è stato mezz'ora in ufficio, ma io vi
dico: è stato troppo! Auguriamoci che non ci sia neanche mezz'ora
alla settimana, almeno non causerà dei danni, perché dargli 160.000
lire al mese, e va ben, tanto avete le mani larghe, no, i soldi da
una parte o dall'altra ne buttate via tanti, ma spendete male una
buona parte, questo lo sappiamo, lo sappiamo tutti, volete dargli
anche quelli, dategli quelli, ma fate in modo che non faccia dei
danni alla Regione, perché se deve programmare le future attività
economiche della Regione, come si è comportato amministrando il
BIM, come ha amministrato il suo comune, pozzo insegna, io dico,
alla larga di programmatori del genere!
Ora, ora, avvocato Bionaz, non bisogna stupirsi, non bisogna
dire: "ma voi polemizzate". Ma voi andate a prendere gli uomini più
squalificati per metterli a quei posti di responsabilità e poi vi
stupite che noi polemizziamo? Ma non è una polemica: questo si
tratta di dire "pane al pane", si tratta di dire, ma questo vale
questo perché ha fatto questo. Ora, una persona la si può giudicare
non solo da quanto dice di saper fare, ma di quanto effettivamente
ha fatto nel passato e guardate, il passato certamente non è che
possa incoraggiare, è vero, per dargli dei posti simili di
responsabilità. Quindi, quindi, noi, non stupitevi, non è una
polemica, sia chiaro avvocato Bionaz, non è che noi polemizziamo,
noi vi diciamo le cose come sono. A parte il fatto che voi queste
cose le sapete meglio di noi, anzi, molte cose che noi non sappiamo
perché non siamo addentro nelle segrete cose, voi indubbiamente le
sapete, perché nella conventicola le cose si sanno di più e tante
cose non trapelano all'esterno, dato che noi siamo all'esterno non
possiamo saperle. Però queste, queste, alcune che io ho citato,
sarebbero sufficienti per dire: "beh, veramente non è proprio
l'uomo il più qualificato, vero, da mettere a quel posto". Quindi,
io ho detto prima, non ribadisco quanto ha detto Germano, e hanno
detto gli altri, mi sono limitato a questo fatto. Ma riflettete,
non prendete qualsiasi rottame, scartato di qua, scartato di là, e
poi bisogna proprio dargli la greppia dei 160.000 lire al mese per,
se si comporta come il passato, causare dei danni alla Regione.
Benzo
(D.C.)
- Avendo seguito da vicino, per
delega del Presidente della Giunta, la programmazione, mi sia
consentito fare alcune precisazioni. Per quanto concerne, sia il
problema sollevato dal Consigliere Casetta, almeno per quanto è a
mia conoscenza, circa la bozza del piano di sintesi, sia per le
altre consultazioni fatte dai Consiglieri che ci hanno seguito.
All'Amministrazione regionale era rimasta una sola copia del
piano di sintesi originale a mani del Segretario generale della
Regione. Le altre copie erano a mani dei signori membri della
Commissione consultiva regionale precedente, della precedente
amministrazione. Questo è quanto mi risulta; comunque, non si sono
più trovate quelle copie nell'ambito del Palazzo
dell'amministrazione regionale non c'erano più. Quell'unica copia
che è stata consegnata al sottoscritto dal Segretario generale, di
quella copia ne sono state fatte sette, solamente per i membri
della Commissione consultiva di nuova nomina, del comitato,
scusate, del Comitato consultivo di nuova nomina, onde lo stesso
potesse adempiere ai compiti previsti dalla legge e cos'è opportuno
quindi. Pertanto quelle che potrebbero anche essere - non mi
risultano fughe - bisognerebbe ricercarle, non certo nell'ambito di
quello che è l'attuale Comitato consultivo regionale.
Germano (P.C.I.)
- Mica che noi abbiamo passato il piano
a "La Région"? Perché per pubblicarlo "La Région"...
Benzo
(D.C.)
- Guardi, io non ho presente quel
caso de "La Région" che voi mi dite, però potrebbe darsi il caso
che, essendo state distribuite decine di copie invece della stessa
precedente amministrazione a tutti - per precisare - non della
sintesi, di tutto il piano, siccome la sintesi, siccome il piano di
sintesi non faceva che rispecchiare quello che con maggior mole era
già scritto. Consigliere Casetta pertanto non so che argomento
trattate, ma i vari argomenti dell'agricoltura, del turismo,
dell'industria, potrebbe anche essere venuto... Comunque io ho
voluto fare questa precisazione per l'esattezza delle cose. Per
quanto riguarda quanto diceva il Consigliere Germano circa quello
che è giusto, il giusto iter che deve fare, secondo legge, il piano
di sintesi, mi permetta che leggiamo insieme almeno due capoversi:
uno dell'articolo 2 e l'altro dell'articolo 4 della legge regionale
per la programmazione.
L'articolo 2 recita: "La Giunta regionale determina, nei limiti
di cui al precedente articolo e con l'osservanza dei principi
fissati dalle norme sulla programmazione economica nazionale, le
direttive per la predisposizione del progetto di piano regionale di
sviluppo economico e sociale da sottoporre dalla Giunta all'esame e
all'approvazione del Consiglio regionale. La Giunta regionale si
avvale della collaborazione di un comitato tecnico consultivo di
esperti di cui al precedente articolo ed eventualmente della
consulenza di istituti specializzati in materia di programmazione".
Ecco dove sta il punto, come la precedente amministrazione aveva
già fatto bene facendo, nominando il comitato consultivo, e come la
nuova amministrazione usando, mi sia consentito di riaffermarlo,
esattamente gli stessi sistemi, perché il sottoscritto, che aveva
chiesto che ci fosse anche un membro della minoranza, in, allora,
in un comitato consultivo, nel mentre, forse, anche di fronte a
quelli che possano essere gli indirizzi programmatici di una
compagine governativa regionale, era forse esatto che fosse anche
solo della maggioranza di allora e come lo è, come espressione per
lo meno generica, della maggioranza di oggi.
L'articolo 4 recita: "Il comitato tecnico consultivo di cui al
precedente articolo - cioè composto da un Presidente, Vice
Presidente e cinque esperti - costituisce l'organo tecnico di
consulenza e di collaborazione della Giunta regionale per lo studio
e la formazione del progetto di piano regionale di sviluppo
economico e sociale e per le eventuali modificazioni da apportare
al piano di programmazione regionale".
In effetti, varata la legge, con l'iter che voi ben sapete e le
difficoltà che abbiamo trovate e incontrate a Roma proprio per
l'approvazione della stessa, il comitato è stato subito costituito.
Devo dire che, a quanto risulta, perché le comunicazioni pervengono
regolarmente dal comitato stesso al Presidente della Giunta, al
sottoscritto, le riunioni sono veramente numerose in quanto i
tempi, giustamente, devono essere accelerati, forse proprio perché
prima non si è avuta questa possibilità e l'ufficio, Consigliere
Casetta, è un ufficio, ma se non c'è il personale, essendo decaduto
il comitato e mancando il nuovo, mancando la legge, non poteva
certo funzionare con una addetta. E adesso Le parlo anche
dell'ufficio del piano.
Il comitato quindi, cosa ha fatto? Ha ricevuto subito in
consegna, quando abbiamo ritrovato questa unica copia che adesso è
sacrosanta, riservata, di bozza di piano di sintesi, ...adesso non
esageriamo, perché è composta di oltre 90 pagine, Consigliere
Casetta... ce ne sarà una e mezza in un articolo... sarà un sunto
di una piccola parte... I membri del comitato consultivo stanno
appunto, essendo il comitato consultivo della Giunta,
predisponendo, non solo la revisione necessaria, continua, prevista
dalla legge stessa, perché è un evolversi continuo di situazioni e
di momenti, tanto è vero, tanto per un accenno che possa servire a
focalizzare la situazione, che, per esempio, nel precedente piano,
assolutamente la SOTIS, questo istituto specializzato che già voi
avevate chiamato a dare questa collaborazione per le licenze, non
aveva assolutamente, è impensabile il fatto che a Châtillon la SOIE
potesse spendere quello che ha speso: 7 miliardi per un rinnovo di
stabilimento, per nuovi impianti. Indubbiamente, non andiamo a
vedere le ragioni di carattere affettivo per cui il Presidente
della SOIE ecc... aveva questo simbolo del Castello di Ussel,
comunque, il fatto è che è successo e ha determinato proprio un
cambiamento totale di indirizzo in quel settore, per esempio.
Questo tanto per dire che c'è un evolversi, addirittura, direi,
annuale, direi anche di più che annuale.
Il Comitato sta predisponendo quindi questa revisione, questi
aggiornamenti con gli indirizzi. Sottoporrà questa bozza di piano
alla Giunta regionale, prima verrà dibattuta, come bene è stato
fatto anche prima, dalla precedente Giunta regionale, da questa
Commissione generale, chiamiamola così che, insomma, è
rappresentativa di diversi organismi, sindacati. Questi quattro
sindacati, tutte le associazioni di categoria, Sindaci,
rappresentativi perlomeno della distribuzione orografica della
regione e via dicendo, più il comitato stesso di cui fa parte, e
altri organi di notevole importanza quali quelli turistici ed
altri.
L'ufficio regionale del piano, indubbiamente, a sua volta, che è
un ufficio regionale, doveva iniziare a trovare una sede, e ci si è
trovati, come avrete già avuto occasione di constatare anche voi
nella precedente amministrazione, come sempre in difficoltà di
reperimento di locali. Comunque, sono stati trovati i locali;
questi locali, non sono stati resi liberi subito, se ne è reso
libero uno. Indubbiamente è stata messa a disposizione del comitato
tecnico consultivo subito la parte cosiddetta amministrativa, la
segreteria. E io non voglio entrare nel merito di quelle che sono
state le polemiche; indubbiamente, se una determinata persona ha
fatto l'amministratore per tanti e tanti anni in un comune e poi,
successivamente, al vertice di un organismo quale è il consorzio
dei comuni, indubbiamente, per quanto almeno si possa ritenere noi
come Giunta regionale, aveva determinate qualità dal punto di vista
amministrativo per poter eseguire un compito di segreteria
amministrativa dell'ufficio regionale del piano. Adesso, per il
momento, è composto di questa parte di segreteria e della
stenodattilografa presa da quelle che hanno vinto le prove di
selezione.
Il comitato tecnico ha predisposto gli altri documenti.
Indubbiamente ci si trova un accavallarsi di situazioni: da un lato
la legge gli imponeva di predisporre, di presentare, alla Giunta,
un regolamento interno dello stesso funzionamento del comitato;
d'altro lato doveva predisporre, sempre per la Giunta, una
regolamentazione della parte, diciamo, dell'Ufficio stesso
regionale del piano, per dare gli indirizzi. Sarebbe poi la Giunta
che avrebbe determinato poi le scelte degli uomini, e ha
sottoposto, e noi ne discuteremo in Giunta, questi due documenti,
documenti dove erano configurati, per il momento, da tutto il
comitato consultivo, due tempi, diciamo, di attuazione per
l'assunzione di questi elementi. Il primo tempo configurava due
soli esperti e, in secondo tempo, via via che ne sarebbe stato
necessario per l'operatività del piano, che è tutt'altra cosa della
predisposizione del piano stesso, potremmo definirlo, in via
generale, il primo piano, un progetto di massima ed il secondo un
progetto esecutivo. La Giunta, quindi, esaminerà anche queste
cose.
I tempi sono stati tutti conseguenziali e non c'è stata una
battuta d'arresto, Consigliere Casetta, mi creda, in questo
momento, attualmente, pertanto, non appena il comitato consultivo
avrà ultimato, in ordine a quelli che sono i nuovi indirizzi,
indubbiamente, di questa maggioranza e a quelle che sono le nuove
esigenze, le nuove realtà economiche che sono sorte, determinerà,
presenterà alla Giunta regionale questa bozza aggiornata e
revisionata del piano di sintesi. La stessa sarà dibattuta dalla
commissione generale e sottoposta, come prevede la legge, al
Consiglio regionale. Assolutamente lontano dalla Giunta regionale
il pensiero di non portare all'esame del Consiglio quello che è di
pertinenza precipua del Consiglio regionale, perché sarà
l'indirizzo per un piano quinquennale di sviluppo che, sia pur
presentato dalla maggioranza, dovrà avere, se sarà possibile, il
conforto anche della minoranza. E se non sarà, perlomeno, ottenerne
dei suggerimenti, delle considerazioni dei quali la maggioranza
potrà tenere conto.
Ritengo pertanto di aver chiarito quello che è stato l'iter,
quella che è l'attuale conduzione, e del comitato consultivo e
dell'Ufficio regionale del piano.
Lustrissy
(D.C.)
- Dalla relazione del Presidente
della Giunta e dell'Assessore delegato mi pare che gran parte di
quanto si doveva dire è stato detto. Mi limiterò pertanto ad alcune
precisazioni, a confutare certune affermazioni che sono state qui
fatte in merito alle procedure per la programmazione.
Intanto, cominciamo a sfatare una volta per sempre questa
accusa, chiamiamola accusa, generica, che viene rivolta alla Giunta
regionale ed è questa: nella discriminazione per la nomina del
comitato tecnico consultivo, è chiaro che il comitato tecnico
consultivo è un elemento di consultazione per la Giunta e la Giunta
sceglie nell'ambito delle persone esperte o qualificate in queste
discipline, quelli che maggiormente gli danno certe garanzie per
seguire gli indirizzi che si propone in ordine alla programmazione
regionale.
Pertanto, ogni Giunta si avvale della collaborazione
dell'organismo tecnico che ritiene più opportuno. Non è detto che
nell'organismo tecnico debbano essere rappresentate le maggioranze,
le minoranze o i partiti politici, tanto è vero che voi stessi,
quando avete nominato la Commissione per le ricerche economiche e
sociali avete nominato una commissione composta da elementi di
estrazione politica e noi vicini. Intanto, non vorrei che si
continuasse a ripetere che il comitato tecnico consultivo dovrebbe
rappresentare determinati indirizzi politici. Il comitato tecnico
consultivo è un organismo tecnico, lo dice la dizione stessa, che è
lì a disposizione della Giunta, e la Giunta se ne serve per quello
che deve fare, in base a quanto stabilito dalla legge.
Per quanto riguarda l'articolo 2 della legge sugli organi e le
procedure della programmazione economica regionale, non è che la
Giunta debba sottoporre le direttive per la predisposizione del
piano all'esame del Consiglio regionale. La dizione è questa: "La
Giunta regionale determina, nei limiti di cui al precedente
articolo e con l'osservanza dei principi fissati dalle norme sulla
programmazione economica nazionale, le direttive per la
predisposizione del progetto di piano regionale di sviluppo
economico e sociale da sottoporre". Il progetto di piano che sarà
sottoposto, a suo tempo, dalla Giunta, dopo le opportune
valutazioni, all'esame del Consiglio regionale. Non è che la Giunta
sottoponga le direttive; sottoporrà, è questa la dizione
dell'articolo, sottoporrà il piano regionale di sviluppo, così come
sarà stato predisposto.
Per quanto riguarda, e qui si sono fatte anche delle valutazioni
personali ed è antipatico, ad un certo punto, che qua, in questo
Consiglio, si continui su questo tono. La Giunta ha ritenuto
opportuno di avvalersi della collaborazione di un determinato
individuo. Va bene, Signori, la Giunta ha scelto la persona che
riteneva più opportuna e gli ha demandato le mansioni di segretario
del comitato tecnico consultivo e non è vero che questo signore non
stia in ufficio o non adempia al compito per cui è stato assunto.
Io non posso che rallegrarmi, oggi come oggi, per la scelta fatta
dalla Giunta perché il Sig. Brun è un valido collaboratore del
comitato tecnico consultivo, e se sovente il Sig. Brun non è in
ufficio è perché deve effettuare delle ricerche nei vari uffici,
nei vari assessorati, anche in amministrazioni estranee
all'Amministrazione regionale.
Pertanto, sinora il Sig. Brun ha prestato una valida
collaborazione al comitato per quanto si attiene alle sue mansioni
di segretario del comitato stesso...
(si sente in lontananza la
voce di Manganoni)
...No, Manganoni, non arrossisco mai delle
mie cose, quando si difendono dei principi son questi. Le persone,
ad un certo punto, sono soggette a valutazioni di un tipo o
dell'altro, però io deve riconoscere, quale Presidente del comitato
tecnico consultivo, che si avvale della collaborazione di questo
signore, che il suddetto presta valorosamente la sua opera al
servizio del comitato tecnico consultivo, e con una grande
esperienza amministrative e con anche delle capacità notevoli; per
quanto riguarda l'organizzazione dell'ufficio del piano. Non è
detto che l'organizzazione dell'ufficio del piano si fermi ad un
segretario del comitato tecnico consultivo. Il comitato stesso,
come ha annunciato l'Assessore, ha già predisposto un organico per
l'istituendo ufficio del piano e quanto prima la Giunta, dopo
averlo esaminato, prenderà i necessari provvedimenti affinché
questo organismo in embrione nasca e si possa disporre di quegli
esperti dei quali abbiamo assolutamente bisogno per provvedere
speditamente nei lavori.
Per quanto riguarda le pubblicazioni già apparse su determinate
riviste o giornali locali, di indiscrezioni, chiamiamole
indiscrezioni, sulla bozza riservata del piano regionale di
sviluppo, non so dove possano aver attinto certi dati i giornali
che hanno pubblicato tempo fa queste notizie, perché l'unica bozza
a disposizione dell'Amministrazione regionale era in possesso del
Segretario generale e io ne sono venuto in possesso solo
ultimamente, quando abbiamo fatto fotocopiare questa unica
bozza.
La pubblicazione relativa al "Mondo economico", io mi rammarico,
quell'articolo è purtroppo uscito, non è uscito dalla... è
successivo, però la pubblicazione sul "Mondo economico", e mi
spiace che la SORIS si sia prestata, si sia prestata a questa
informazione, perché il "Mondo economico" non doveva pubblicare
questo, quegli estratti di bozza riservata. Questa è mancanza di
correttezza, ad un certo punto, da parte di una società che ha
avuto in Commissione un lavoro che, per il momento, doveva essere
riservato all'Amministrazione regionale, perché l'Amministrazione
regionale ancora non l'aveva esaminato e non l'aveva valutato.
Questo, in linea di correttezza, non doveva essere fatto.
Per quanto riguarda le altre pubblicazioni successive apparse
sui giornali locali, naturalmente i membri del comitato hanno a
disposizione la bozza, la bozza che è attualmente in discussione da
parte del comitato. Si sta procedendo all'aggiornamento e alla
revisione; non è che gli studi abbiano perso in questo periodo la
loro validità; gli studi sono sempre validi, però, naturalmente,
dovranno essere via via aggiornati. Questo è un lavoro che si dovrà
fare di volta in volta, di anno in anno, di mesi in mesi, direi, in
base alle notizie statistiche che perverranno dagli uffici
interessati.
Non è neanche vero che, ad un certo punto, le Regioni siano
tenute a presentare il loro piano di sviluppo, prima del piano
nazionale di sviluppo. Esiste una legge sugli organi e le procedure
per la programmazione economica nazionale, attualmente già
approvata dal Parlamento e attualmente in discussione in una
Commissione del Senato, non mi ricordo quale, che prevede
all'articolo 10, espressamente, la procedura che dovranno seguire
le Regioni per la stesura dei propri piani di sviluppo. Le Regioni
a Statuto speciale, cioè per sei mesi, mi pare, sei mesi è il
termine dell'entrata in vigore della suddetta legge, le Regioni a
Statuto speciale, dovranno predisporre i propri piani di sviluppo
da sottoporre poi all'esame preventivo del Comitato
interministeriale.
Questa fase di consultazione, che avviene tramite il CIP e la
Regione nella fase di stesura della bozza del piano regionale, è
prevista anche in questa legge. Questa prima fase di informazione e
di consultazione, tanto è vero che i Presidenti delle Giunte
regionali sono membri del Comitato interministeriale della
programmazione economica nazionale, proprio per essere sentiti già
in fase di predisposizione del piano economico regionale.
Mi pare, con questo, che buona parte delle osservazioni che
erano state qui messe siano state fatte forse per un eccessivo
spirito polemico da questa parte e altri, per delle preoccupazioni
che sono validissime. Naturalmente, tutti noi siamo preoccupati di
portare al più presto all'esame del Consiglio regionale questa
bozza di piano, chiamiamola così, di larga massima, che dovrà
ancora essere approfondita in un prossimo futuro e dovranno essere
poi determinati i piani operativi e che farà parte di una seconda
fase di lavoro.
Naturalmente, è anche giusto, ad un certo punto, che il
Consiglio regionale, nella sua interezza, cioè, secondo la
composizione politica, possa seguire anche un pochino da vicino
questi lavori e l'andamento dei lavori della programmazione
economica regionale. Pertanto, in base a delle richieste che già
qui sono state fatte, mi permetto di sottoporre all'esame del
Presidente del Consiglio l'opportunità di studiare una nuova
formulazione del Regolamento interno del Consiglio che preveda
anche l'istituzione di una Commissione consiliare per la
programmazione economica regionale.
Naturalmente, questo è un invito che io faccio personalmente,
quale responsabile del comitato tecnico consultivo, al Presidente
del Consiglio affinché, se lo riterrà opportuno di sottoporre allo
studio questo progetto di revisione della composizione delle
Commissione consiliari, includendo pure la Commissione della
programmazione economica regionale. È naturale che tutti i partiti
politici, ad un certo punto, abbiano da dire la loro parola su
questo fatto che è altamente qualificante per la futura attività
dell'Amministrazione regionale.
Casetta (P.C.I.)
- Sarò brevissimo. Dice l'Avvocato
Bionaz: "non abbiamo galoppato". Lo so, la febbre, quella lì
galoppante non l'avete avuta proprio. È evidente che avete
adempiuto, ma avete adempiuto puramente a degli obblighi
costituzionali che vi sono prescritti; questo era chiaro, ci
mancherebbe ancora che non si fosse adempiuto a queste cose. Non
avevate i nomi? ...ai sindacati e agli organismi che dovevano
designare questi nomi, quante volte è stato scritto, Presidente,
quante volte gli si è telefonato, quante volte si sono sollecitati
questi nomi? La realtà è che è passato un anno e mezzo, che è
passato un anno e mezzo!
Ora, dice, sono ragioni ovvie, fino ad un certo punto. Vedete,
quella commissione preparatoria che c'era prima, evidentemente, era
molto diversa dal comitato tecnico ed è qui che io non condivido il
concetto di Lustrissy quando dice: "non sono state fatte
discriminazioni". La Commissione tecnica attuale è un organismo
ufficiale; allora era una commissione consultiva che voi avreste
potuto mantenere creandola a vostro piacimento, come volevate, pur
che si tenesse aperto l'ufficio, si desse il via alla stampa dei
volumi già pronti e già approvati e si continuasse a tenere
aggiornati gli studi. Invece, voi avete chiuso l'ufficio fino a
quando non è stata approvata la legge. Questa è la realtà delle
cose e per un anno, di questo problema non se ne è più parlato.
Questo, terra a terra, è avvenuto così. Non si è neanche più
trovata l'ipotesi, le ipotesi conclusive del piano che la SORIS,
bontà sua, ha pubblicato.
Ma la SORIS le ha pubblicate nel mese di luglio, quando voi
avevate già nominato la Commissione tecnica, mentre "La Région" le
ha pubblicate in data 8 marzo dell'anno scorso. Questo è il
discorso, dicendo nella parte iniziale dell'articolo: "la Giunta ha
fatto proprie le conclusioni del piano di ipotesi preparato dalla
SORIS". Questo è il pezzo di articolo a cui io mi richiamo e che
voi dovreste andarvi a rileggere.
Ora, dicevo prima, nessuno impediva, quindi, a questa Giunta di
nominarci una commissione consultiva che portasse avanti perlomeno
il lavoro di aggiornamento e non perdesse un anno netto, come è
stato perso.
Non è vero che sia solo il sunto, come dice l'Ingegner Benzo, il
sunto di una piccola parte, condensata in poche righe. Lo studio
che Ferretti ricava dal "Mondo economico" per illustrarlo non è già
più un sunto. Io non ho visto il "Mondo economico", me lo andrò a
riprendere ma, evidentemente, se si riserva ancora di pubblicare
altri articoli a commento di quello uscito sul "Mondo economico",
chiaro è che la SORIS ha pubblicato almeno le conclusioni della
sintesi preparata allora. E questo non è corretto, questo non è
corretto, perché un tentativo del genere la SORIS l'aveva fatto per
uno studio parziale già nei nostri riguardi e noi glielo avevamo
impedito.
Ora, ora, il discorso della discriminazione viene valido quando
si pensa che 74 sindaci hanno avuto parte del materiale e poi a
questi non è più stato mandato neanche niente. Da noi la
discussione avveniva in quella commissione così larga, in quelle
assemblee così vaste e popolari a cui erano invitate 300 persone.
Giacciono in magazzino, giacciono in magazzino i numerosi libri
stampati. Avveniva con il contributo dei 74 sindaci, anche se poi
non partecipavano tutti, perlomeno col contributo di una
maggioranza di operatori economici, di amministratori della nostra
Regione e questo contributo adesso verrà a mancare.
Vede, Ingegner Benzo, il discorso su come la SORIS ha
programmato il nuovo sfruttamento intensificato, lo lasciamo fare
ai sindacati. Lo faranno loro, potranno farlo anche i politici a
suo tempo; questo però non può aver capovolto quella che è una
realtà regionale che, se aggiornata oggi potremmo avere utile
davanti a noi.
Quando poi Lei, Lustrissy, ci dice: "la Giunta ha scelto un uomo
a cui ha affidato un incarico, un uomo di fiducia". La Giunta ha
fatto questa scelta e noi la critichiamo questa scelta, nessuno ci
impedisce di criticarla. Questa scelta l'ha fatta la Giunta; noi
esprimiamo e documentiamo le nostre critiche a questa scelta;
questo è il discorso, ma questo nell'interesse della programmazione
regionale, a prescindere, a prescindere dall'uomo.
Ora, è evidente però che la volontà politica di portar avanti il
discorso sulla programmazione manca. Se io penso che il Comune di
Aosta sta approntando otto uffici per fare la programmazione
cittadina, qui siamo talmente modesti che continuiamo a rimanere in
un buco, con un segretario e una segretaria. Questa è la realtà di
oggi, questa è la realtà di oggi!
Ed è evidente, quindi, che buona parte delle osservazioni nostre
restano preoccupazioni, non sono scadute, anche se sono passati
sette mesi dalla nostra mozione, una gravidanza, non sono scadute.
Per questo non ritiriamo la mozione e chiediamo che venga
votata.
Montesano (P.S.D.I.)
- Altri interventi? Allora, chi è
favorevole alla mozione alzi la mano; chi è contrario?
Astenuti?
Risultato della votazione: presenti 20 - votanti 29 - favorevoli
10 - contrari 19, il Consiglio respinge.
(
si rifà la votazione precedente
) ... favorevoli 11
contrari 18
Si passa al punto 4.
