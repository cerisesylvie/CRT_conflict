Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 195 del 5 dicembre 1988 - Resoconto
OGGETTO N. 195/IX - "DOCUMENTAZIONE SUI SISTEMI ELETTORALI
ATTUALMENTE VIGENTI IN ITALIA ED IN EUROPA". (Approvazione di
mozione).
PRESIDENTE: Do lettura della mozione in oggetto, presentata dai
Consiglieri Riccarand e Mafrica.
MOZIONE
PREMESSO che è ormai al termine l'iter della Proposta di legge
che attribuirà competenza primaria alla nostra Regione in materia
di elezioni del Consiglio regionale;
EVIDENZIATA la necessità di acquisire informazioni, dati,
valutazioni sui vari sistemi elettorali attualmente adottati in
Italia ed in altri Paesi al fine di avere indicazioni tecniche
utili per le successive, scelte politiche;
SOTTOLINEATA l'urgenza di questo lavoro preparatorio;
Il Consiglio regionale della Valle d'Aosta
DELIBERA
di impegnare la Commissione consiliare per gli Affari
Generali:
1) a ricercare, avvalendosi delle necessarie consulenze, la
documentazione relativa ai vari sistemi elettorali attualmente in
uso in Italia ed in altri Paesi, con particolare riferimento
all'Europa;
2) a predisporre un dossier ragionato di tale documentazione da
trasmettere, entro otto mesi, a tutti i Consiglieri regionali.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Questa mozione, che è stata presentata da
Nuova Sinistra e dal Partito Comunista Italiano, parte dalla
constatazione che ormai è vicino alla conclusione l'iter per
l'approvazione della proposta di legge statale che, modificando lo
Statuto speciale della Valle d'Aosta, attribuirà alla nostra
Regione competenza primaria in materia di elezione del Consiglio
regionale. Tra pochi mesi, quindi, questa competenza verrà
attribuita al Consiglio regionale e bisognerà porre mano alla
predisposizione ed all'approvazione di una legge sulle modalità di
elezione del Consiglio regionale. E' una cosa che occorre fare
anche con una certa urgenza, in modo da definire fin dall'inizio
della legislatura le regole del gioco, affinché poi ognuno si possa
regolare di conseguenza.
Evidentemente si tratta di studiare un meccanismo che può anche
essere notevolmente innovativo rispetto a quello attualmente in uso
e sarebbe bene, prima di effettuare delle scelte di carattere
politico, avere un quadro sufficientemente ampio e preciso dei
sistemi attualmente in vigore, in particolare nei Paesi europei e
nelle regioni europee, ed avere una serie di informazioni su cui
fare poi una riflessione di tipo politico.
Con la mozione, pertanto, si propone di impegnare la Commissione
Affari Generali a fare una prima indagine di carattere istruttorio,
per acquisire una serie di elementi e predisporre una sorta di
"dossier" sui sistemi elettorali attualmente in vigore in Italia ed
in altri Paesi e fornire questa documentazione a tutti i
Consiglieri regionali.
Dopodiché (e questo è un argomento al quale è stato fatto cenno
nell'ultima conferenza dei Capigruppo) dovrebbe partire un lavoro
che coinvolga tutti i gruppi consiliari per entrare più a fondo nel
merito delle scelte da adottare. La proposta che qui viene fatta,
quindi, è quella di una prima fase di indagine istruttoria, da
parte della Commissione Affari Generali, per acquisire degli
elementi.
Nella mozione si è proposto indicativamente di assegnare a
questa indagine un periodo di otto mesi, che probabilmente è
persino troppo lungo, per cui lo si potrebbe anche ridurre. Io
penso che tre o quattro mesi al massimo possano essere un periodo
più che sufficiente per questo tipo di indagine istruttoria, dopo
il quale potrà partire invece un lavoro di scelte più eminentemente
politiche.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Si on peut soutenir les buts de cette
initiative, je crois tout de même que, pour la première partie,
c'est-à-dire pour ce qui est des documents (il y a déjà eu et il y
aura encore dans cette période toute une série de congrès, de
rencontres aux différents niveaux et par l'initiative des
différents conseils régionaux à propos de ce thème), il serait
possible de prévoir une première phase concernant la possibilité
d'avoir les documents qui pourraient être à la base d'un choix de
ce genre. C'est-à-dire, il serait possible de faire une analyse des
différentes possibilités, étant donné que, par exemple, pour ce qui
nous concerne, le CINSEDO, puisqu'il y avait une étude à ce sujet,
a déjà prévu une série d'interventions pour arriver à la discussion
de la loi que le gouvernement a présentée et que le professeur
Paladin avait illustrée à plusieurs reprises.
Par conséquent, je demanderais à M. Riccarand s'il est d'accord
à prévoir que, dans cette première phase, les bureaux puissent être
chargés de la tâche de ramasser les documents nécessaires. Après on
évaluera s'il sera nécessaire d'entamer une discussion préalable
d'une commission plutôt qu'une autre, ou, par exemple, si la
Commission des rapports institutionnels pourrait se charger aussi
de ce thème; en effet je crois que doubler les différentes
interventions ne soit pas utile aux conseillers.
Par conséquent, je demanderais de retirer cette motion et de
charger les bureaux; je crois qu'avec la Présidence du Conseil on
peut se mettre d'accord pour donner (dans un certain délai de temps
d'un mois et demi ou au maximum de deux mois) la possibilité
d'avoir tout le matériel existent. Après on pourra examiner ces
documents et voir s'il est nécessaire d'aller plus loin, de charger
encore davantage une commission pour faire ce travail, qui est
plutôt technique, et de charger la Commission des rapports
institutionnels, par exemple, d'examiner aussi ce thème.
Donc je demanderais de retirer pour l'instant cette motion en
s'engageant dans ce sens à donner l'opportunité aux conseillers
d'avoir tout le matériel nécessaire pour évaluer la possibilité de
continuer le travail.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Io credo che su questo tema sarebbe bene
avere una chiarezza di posizioni e di impostazioni. Siccome di
questo problema avevamo già parlato nella Conferenza dei
Capigruppo, mi era sembrato di capire che ci fosse un orientamento
favorevole a questa mozione, mentre la proposta che ha fatto appena
adesso il Presidente della Giunta è leggermente diversa.
E' importante, in ogni caso, avere la possibilità di disporre
della documentazione che ci interessa e perciò io proporrei,
sempreché sia possibile, di fare una breve interruzione dei lavori
del Consiglio, per concordare in una riunione un testo che possa
essere...
(... Interruzione del Presidente Rollandin ...)
... Sì, ma intanto bisognerebbe precisare a quali uffici ci
rivolgiamo...
PRESIDENTE:
Lo possiamo fornire noi, Consigliere
Riccarand; lo forniamo noi.
RICCARAND (NS):
Io chiederei una breve sospensione dei
lavori del Consiglio, in modo da chiarire la formulazione della
mozione o l'iter che si vuole seguire, cioè quali sono gli uffici,
a chi si rivolgono essi per ottenere la documentazione necessaria e
se ci sono, come io credo che ci siano, da parte dei vari Gruppi,
esigenze di approfondimento di determinati meccanismi; che ci sia
almeno la possibilità di far presenti queste esigenze anche perché
le stesse siano recepite. Dopodiché la mozione può anche non essere
votata, perché ciò non sarebbe più importante.
PRESIDENTE:
La richiesta di sospensione tradizionalmente è
stata sempre accolta, per cui sospendiamo i lavori del Consiglio
per un quarto d'ora.
Si dà atto
che
i lavori del Consiglio sono sospesi
dalle ore 11,20 alle ore 11,31.
PRESIDENTE:
Riprendono i lavori del Consiglio
regionale.
Ha chiesto la parola il Consigliere Mafrica; ne ha facoltà.
MAFRICA (PCI):
La Conferenza dei Capigruppo si è orientata
nel senso di modificare la parte deliberativa della mozione come
segue:
"Il Consiglio regionale della Valle d'Aosta
DELIBERA
di impegnare l'Ufficio di Presidenza del Consiglio
regionale:
1) a ricercare la documentazione relativa ai vari sistemi
elettorali attualmente in uso in Italia ed in altri Paesi, con
particolare riferimento all'Europa;
2) a predisporre un dossier di tale documentazione da
trasmettere, entro due mesi, a tutti i Consiglieri regionali".
L'Ufficio di Presidenza del Consiglio regionale, in
collaborazione con l'Ufficio legislativo o con altro ufficio
ritenuto necessario, viene incaricato di raccogliere la
documentazione e di trasmettere poi il relativo dossier a tutti i
Consiglieri regionali. Qualora lo stesso Ufficio avesse dei dubbi
sulle ricerche da effettuare, potrebbe anche avvalersi, se
necessario, della collaborazione della Conferenza dei
Capigruppo.
PRESIDENTE:
Sulla nuova stesura della mozione, della quale
do completa lettura, la Conferenza dei Capigruppo ha espresso un
parere favorevole all'unanimità.
MOZIONE
PREMESSO che è ormai al termine l'iter della Proposta di legge
che attribuirà competenza primaria alla nostra Regione in materia
di elezioni del Consiglio regionale;
EVIDENZIATA la necessità di acquisire informazioni, dati,
valutazioni sui vari sistemi elettorali attualmente adottati in
Italia ed in altri Paesi al fine di avere indicazioni tecniche
utili per le successive scelte politiche;
SOTTOLINEATA l'urgenza di questo lavoro preparatorio;
il Consiglio regionale della Valle d'Aosta
DELIBERA
di impegnare l'Ufficio di Presidenza del Consiglio
regionale:
1) a ricercare la documentazione relativa ai vari sistemi
elettorali attualmente in uso in Italia ed in altri Paesi, con
particolare riferimento all'Europa;
2) a predisporre un dossier di tale documentazione da
trasmettere, entro due mesi, a tutti i Consiglieri regionali.
PRESIDENTE:
Se nessuno chiede la parola, pongo in
votazione la mozione nel nuovo testo concordato tra i Capigruppo,
testé letto.
ESITO DELLA VOTAZIONE
Presenti: 21
Votanti: 20
Favorevoli: 20
Astenuti: 1 (Gremmo)
Il Consiglio approva
PRESIDENTE:
Il punto 16 dell'ordine del giorno viene
discusso insieme al punto 13 bis.
