Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 818 del 5 ottobre 1984 - Resoconto
OGGETTO N. 818/VIII - SOSPENSIONE DEI LAVORI DI COSTRUZIONE
DELL'ELETTRODOTTO "SUPERPHOENIX" E TRATTATIVA CON L'ENEL PER IL
RIPRISTINO DELL'AMBIENTE E RISARCIMENTO DEI DANNI CAUSATI.
(Reiezione di mozioni).
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je tiens à souligner, surtout pour la
question du Superphoenix, que d'ici à quelque temps, les travaux
sont terminés. Le problème notamment se pose, mais je crois que
c'est là une question de principe, et plusieurs fois le Conseiller
Torrione l'a déjà soulevée.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Riteniamo che l'argomento vada
comunque sollevato, anche se ci rendiamo conto che l'interruzione
estiva ha indubbiamente precluso la possibilità al Consiglio di
discutere una materia così delicata, ed in effetti la stagione
consentirà da sola di sospendere i lavori.
Riteniamo però che l'argomento sia di tale importanza anche
perché, come il Presidente della Giunta ha detto giustamente, è una
questione di principio per cui siamo d'accordo che la discussione
venga aggiornata alla prossima seduta consiliare.
Se poi, per regolamento, le mozioni andranno in testa all'ordine
del giorno, questo è un altro discorso e siamo disponibili a
restare qui.
PRESIDENTE:
Allora si procede con la trattazione
congiunta delle mozioni iscritte ai punti 32, 33 e 34 dell'ordine
del giorno. Do lettura delle mozioni presentate rispettivamente dai
Consiglieri Torrione, Breuvé e Pascale; dal Consigliere Riccarand;
dai Consiglieri Mafrica, Millet, Tonino, Cout, Bajocco e
Dolchi.
MOZIONE
VISTI i gravissimi danni provocati all'ambiente e al
paesaggio di alcune fra le zone più suggestive e caratteristiche
della nostra Regione dai lavori di costruzione dell'Elettrodotto
"Superphoenix";
CONSIDERATO che la Giunta regionale ha costantemente
sottovalutato la portata di tali danni, limitandosi peraltro a
comminare una multa di poco superiore al milione di lire ad una
ditta appaltatrice per opere, tra l'altro abusive, realizzate
nell'alta valle di Cham-porcher;
RILEVATO che l'uso dell'elicottero è stato limitato a pochi
casi sporadici, mentre il Presidente della Giunta aveva garantito,
in risposta ad una nostra interpellanza presentata nel corso del
mese di marzo c.a., una utilizzazione costante di detto mezzo
nell'effettuazione dei lavori di cui trattasi;
RILEVATO che la procedura seguita dai Sindaci e dalla Giunta
regionale nella concessione delle autorizzazioni all'ENEL non è
conforme a quanto previsto dalla legge regionale 15.6.1978 n. 14
recante norme in materia urbanistica e di pianificazione
territoriale;
OSSERVATO che la prosecuzione dei lavori potrebbe causare
ulteriori irreparabili guasti all'ambiente della nostra
Regione;
tutto ciò premesso il Consiglio regionale della Valle
d'Aosta
DELIBERA
1°) l'immediata sospensione dei lavori di costruzione
dell'elettrodotto Superphoenix;
2°) l'apertura di una trattativa complessiva con l'ENEL atta
a definire:
l'individuazione delle zone soggette
a
ripristino a
totale carico delle ditte appaltatrici o dell'ENEL stesso, a
seconda delle responsabilità;
il pagamento dei danni subiti per l'esecuzione di lavori
comunque non autorizzati;
l'accertamento di eventuali sperequazioni nel pagamento dei
danni o degli indennizzi ai privati per il passaggio
dell'elettrodotto.
F.ti: Torrione, Breuvé, Pascale
MOZIONE
CONSTATATO che la costruzione dell'elettrodotto 380 KW.
Piccolo San Bernardo Rondissone comporta, per la nostra Regione,
notevoli danni paesaggistici ed ambientali, nonché gravose servitù
senza apportare, alla nostra Valle, nessun beneficio nè energetico
nè occupazionale;
APPRESO che la Giunta regionale ha autorizzato il passaggio
dell'elettrodotto attraverso la Valle d'Aosta senza porre precise e
rigorose condizioni sia per le modalità di realizzazione dei
lavori, sia per il ripristino dei terreni e delle opere;
ACCERTATO altresì che l'elettrodotto convoglierà in Italia
energia prodotta dal reattore nucleare veloce "Super-phoenix" della
Centrale di Creys-Malville e rappresentava quindi una oggettiva
collaborazione della Regione ad un progetto che è
contemporaneamente civile (produzione di elettricità) e militare
(produzione di plutonio con cui sarà possibile il rinnovamento ed
il potenziamento delle armi nucleari francesi);
RILEVATO quindi che la collaborazione della Valle d'Aosta a
tale progetto è in netto contrasto con la deliberazione del
Consiglio regionale del 24.2. 1983 che dichiarava la Valle d'Aosta
"zona libera da armi nucleari" ed impegnava la Giunta regionale a
farsi promotrice di una iniziativa tendente a trasformare le Alpi
in una zona di pace "denuclearizzata";
SOTTOLINEATO infine che le autorizzazioni degli Assessori
regionali sono state incautamente rilasciate senza sentire il
parere nè del Consiglio regionale nè del Comitato regionale per la
pianificazione territoriale e che nel corso dei lavori alcune
imprese non hanno neppure rispettato le prescrizioni
regionali;
Il Consiglio regionale
DECIDE
di compiere un riesame dell'opportunità di autorizzare il
passaggio del citato elettrodotto attraverso la Valle d'Aosta e di
sentire nel merito anche il parere del Comitato regionale per la
pianificazione territoriale;
IMPEGNA
quindi il Presidente della Giunta regionale:
a ordinare l'immediata sospensione dei lavori di costruzione
dell'Elettrodotto;
a richiedere all'ENEL la chiusura delle piste aperte senza
esplicita autorizzazione della Regione nonché il ripristino dei
terreni e delle opere danneggiate nel corso dei lavori.
F.to: E. Riccarand
MOZIONE
CONSIDERATA la evidente sottovalutazione con la quale la
Giunta regionale ha rilasciato le autorizzazioni all'ENEL per la
costruzione del gigantesco Elettrodotto da 380 KW. che attraversa
la Valle d'Aosta;
RAVVISATO come scorretto il comportamento della Giunta
regionale che non ha sentito l'elementare dovere di investire il
Consiglio regionale di una materia così importante;
TENUTO CONTO che durante l'esecuzione della prima consistente
fase dei lavori sono stati prodotti, da parte delle imprese
appaltatrici dei lavori, danni consistenti all'ambiente e al
paesaggio violando, in taluni casi, anche i limiti delle già larghe
autorizzazioni regionali;
VALUTATA la necessità urgente di stabilire con precisione sia
le modalità per l'esecuzione dei lavori relativi alle opere ancora
da completare, sia le modalità per il completo ripristino, per
quanto ancora possibile, dei danni ambientali;
VISTE le dichiarazioni di disponibilità rilasciate dall'ENEL
di agire nei confronti delle imprese appaltatrici al fine di
concordare le opere di ripristino, a condizione che la Regione ed i
Comuni esplicitino le rispettive richieste;
Il Consiglio regionale
della Valle d'Aosta
DELIBERA
di chiedere all'ENEL la sospensione immediata dei lavori al
fine di rinegoziare le modalità di esecuzione dei lavori ancora da
eseguire e l'azione di ripristino ambientale;
di incaricare l'Assessore regionale all'Agricoltura, Foreste
ed Ambiente di predisporre un dettagliato piano per il contenimento
dei danni ambientali, sentendo il parere della Commissione
consiliare Assetto del Territorio e Tutela dell'Ambiente e dei
Sindaci dei Comuni interessati.
F.ti: Demetrio Mafrica, Ruggero Millet, Tonino Alder, E.
Cout, Igino Bajocco, Giulio Dolchi.
PRESIDENTE:
Ha chiesto di parare il. Consigliere
Torrione, ne ha facoltà.
TORRIONE - (P.S.I):
Non nascondo che il fatto di
discutere in fine di seduta questo argomento ci toglie parte dello
slancio, anche perché credo che questa storia dell'elettrodotto sia
una storia che va comunque raccontata, perlomeno va riaggiornata
per chi ha perso alcuni passaggi di questo che ho definito in un
altra sede la storia di una sconfitta. E' la sconfitta che ha
subito il territorio della nostra Regione, una sconfitta dovuta ad
una sottovalutazione costante del problema, un problema che ha
dimensioni ciclopiche, Polifemo, ma con due occhi. Bisognerebbe che
questi due occhi però li avesse avuti la Giunta regionale quando si
è presentata questa occasione, la chiamo occasione da parte
dell'ENEL di sfruttare il territorio della nostra Valle come un
corridoio di passaggio per una palificazione di dimensioni notevoli
e senza che la Regione potesse avere in contropartita qualcosa,
senza che la Regione esprimesse su questo argomento così delicato,
un proprio parere.
Devo dire, per correttezza e obiettività, che l'ENEL ha
impostato questo problema con una certa intelligenza e perspicacia.
Evidentemente far passare attraverso le Alpi un elettrodotto di
queste dimensioni dava delle preoccupazioni, in quanto l'ENEL
probabilmente si aspettava una reazione delle collettività e delle
comunità interessate al tracciato dell'Elettrodotto. E l'ENEL, con
molta astuzia e furbizia, ha contrabbandato il discorso del
Super-phoenix come la sostituzione di un vecchio e desueto
elettrodotto di oltre trent'anni fa. In questa trappola mortale
sono caduti anche gli stessi uffici regionali, perché la
documentazione che abbiamo ottenuto dal Presidente della Giunta
regionale ci testimonia come gli organi regionali preposti ad un
primo parere su questo argomento abbiano deciso di non insistere
più sulle obiezioni avanzate con una precedente lettera, quando era
stato chiesto - un parere dell'Assessorato all'Agricoltura e
Foreste, di far passare altrove quell'elettrodotto perché, da
informazioni assunte, avevano appurato che si trattava della
semplice sostituzione di un vecchio elettrodotto.
Ed è così che siamo arrivati alle conseguenze drammatiche sul
territorio e sull'ambiente della nostra Regione. Ricordo che,
quanto il 7 marzo scorso ho sollevato questo problema in Consiglio
regionale, sono passato per colui che ha la vocazione dell'ecologo
un po' folle. Questo atteggiamento come per dire, ma lascialo
parlare che è in cerca di facile pubblicità, me lo sono sentito
addosso, sia da parte di forze politiche contrastanti, sia
all'interno del mio stesso partito.
Dobbiamo tener conto che, tutto sommato, un elettrodotto da
qualche parte deve pur passare, se è toccato a noi, scalogna! In
effetti, la scalogna è piombata sulle spalle di tutti i valdostani.
Perché dico questo? Perché lo sconquasso di tipo ambientale che in
alcune zone della nostra Valle ha provocato il passaggio di questo
elettrodotto credo che possa essere definito un piccolo disastro
ecologico. Una delle zone fra le più colpite è quella dell'Alta
Valle di Champorcher, e noi stessi, attraverso il sopralluogo,
abbiamo potuto constatare con rammarico come il passaggio di questo
elettrodotto abbia spianato una testimonianza della nostra storia,
che era l'antica strada di caccia reale, ed abbia consentito a
questo tracciato di inerpicarsi lungo la montagna scoscesa fino ai
colli della finestra di Champorcher da una parte, e del Pontoney
dell'altra.
Qui devo fare una prima amara constatazione, che non riguarda
tanto gli atteggiamenti, della Giunta regionale, quanto gli
atteggiamenti delle amministrazioni locali, e mi ricollego per
certi versi al discorso di stamattina. Il Presidente ha detto che
le Amministrazioni locali devono avere una loro autonomia, e sono
d'accordo perché sono stato per tanti anni amministratore di un
Comune e troppe volte ho subito anche io questo atteggiamento da
parte di una mamma Regione troppo preoccupata delle cose altrui
anziché delle proprie. Però devo riconoscere che manca in alcuni
amministratori locali un certo tipo di sensibilità nei confronti
del problema dell'ambiente. Dico questo perché ho visto e sentito
il Sindaco di Cham-porcher meravigliarsi perché avevamo detto che
questa strada arrivava fino in cima. Se un amministratore di un
Comune è così scarsamente sensibile verso la tutela del proprio
ambiente da compiacersi che una strada arrivi fin su dove ci sono
gli stambecchi e le aquile, bisogna dire che o sbagliamo noi che
dalla piana diciamo cose sbagliate, o sbagliano loro, che hanno un
concetto errato di come si può vivere in montagna.
Si poteva evitare questo taglio della montagna come si è
verificato in più parti, se si fosse usato, così come noi avevamo
creduto dalla parole del Presidente della Giunta, l'elicottero,
limitando i danni all'ambiente della nostra Regione.
Invece l'elicottero è stato usato in modo molto parziale, e la
differenza, là dove questo mezzo è stato usato rispetto al
tradizionale uso della strada, la si è vista: lo sconquasso è stato
limitato al minimo.
Quale è stato l'atteggiamento della Giunta regionale, che si è
trovata il problema già impostato, con una serie di autorizzazioni
da parte dei Comuni - autorizzazioni che a mio avviso vanno prese
con le pinze perché dicono una cosa molto aleatoria, e cioè che il
passaggio dell'elettrodotto non contrasta con gli strumenti
urbanistici, il che significa tutto e assolutamente niente, ed è
qui un'altra critica che mi sento di fare agli amministratori
locali - cosa ha fatto la Giunta?
La Giunta ha sottovalutato questo problema, e lo dico con
rammarico perché credo alla vocazione ecologica del Presidente
Rollandin, che in alcuni casi ha dimostrato una sensibilità
particolare nei confronti di questo problema; però devo constatare
che l'autorizzazione per i avori definitivi nella Valle di
Champorcher è arrivata esattamente sette giorni dopo che avevo
presentato l'interpellanza. E la mia interpellanza non era che
l'ultimo atto, perché a monte c'erano una serie di prese di
posizione di enti protezionistici, quali il WWF, l'Ente Parco -
copiosa è la corrispondenza fra la Regione e questo Ente - che
chiedevano di evitare i danni che poteva provocare il passaggio di
una simile megalattica struttura attraverso il territorio della
nostra Regione.
Qualcuno si è un po' stupito che abbiamo passato l'estate ad
andare per tralicci, nel senso che, non contenti della
documentazione che avevamo avuto a disposizione dalla Presidenza
della Giunta, abbiamo fatto dei sopralluoghi lungo tutto il
percorso toccato dall'elettrodotto.
Ho visto, nella valle di Champorcher, l'Assessore Perrin, che
era il capo delegazione, profondamente preoccupato di quanto aveva
visto; probabilmente ho visto male, perché i provvedimenti
conseguenti sono stati piuttosto limitati rispetto a quelle che
erano state le sue prime impressioni dette a caldo anche ai
rappresentanti della stampa.
Durante questo nostro peregrinare abbiamo visto che il danno non
è stato solo mortale, come nella Valle di Cham-porcher,
all'ambiente; è stato anche mortale al paesaggio della nostra
Regione, perché per esempio lungo il Col d'Arpy i picchi più
suggestivi sono tutti caratterizzati da queste strutture metalliche
che si innalzano per oltre 70 metri sugli orizzonti più panoramici
della nostra Regione. Un intervento della Giunta regionale avrebbe
consentito in alcuni casi di spostare il tracciato, se non era
possibile far altro; alludo al vallone di Urtier di Cogne, dove il
percorso dell'elettrodotto segue esattamente il centro della Valle,
mentre poteva essere spostato in zona più decentrata, con un
impatto sull'ambiente meno orripilante di quello che non offre
attualmente.
Mi si dice che siamo stati ancora fortunati, perché nel suo
tragitto verso Rondissone, in Val Soana stanno facendo saltare con
a dinamite metà montagna, ed è un caso di una imprevidenza di
amministrazione, sia locale che regionale, che non ha fatto tesoro
di quanto era successo nell'ambito della nostra Regione.
Sarebbe troppo lungo documentare in maniera pedissequa tutti i
vari passaggi, a volte anche abbastanza incomprensibili nel senso
che non si capisce come l'Amministrazione regionale della Valle
d'Aosta, messa sull'avviso di questo piccolo disastro che stava per
capitarle sulla testa da parte di organismi che hanno un certo peso
nella protezione dell'ambiente, non abbia minimamente reagito,
limitandosi a subire questa profonda ferita nell'ambito del suo
territorio.
Un noto esponente politico valdostano che non è del mio partito,
un giorno, incontrandomi lungo i portici di questo palazzo, mi ha
fermato e mi ha detto: "Mi scusi, ma perché questo complesso di
sudditanza della Regione nei confronti dell'Enel?"
A questa domanda non ho saputo dare una risposta, perché in
effetti c'è stata questa acquiescenza dell' Amministrazione
regionale nei confronti dell'Enel. Illustrando la precedente
mozione avevo detto che l'Amministrazione di Quincinetto era stata
più furba perché si era fatta costruire, per la concessione di una
centrale sul suo territorio, una scuola materna ed un campo
sportivo. Nono sono assolutamente favorevole a monetizzare un danno
di tipo ambientale, che monetizzatile non è, ma sono anche peraltro
conscio che questa avventura del Superphoenix ha prodotto solo dei
danni alla Regione, senza avere avuto alcun riflesso positivo per
quanto riguarda l'effettuazione dei lavori, perché, al di là
dell'utilizzo dissennato di pale meccaniche da parte di ditte
locali, l'aspetto occupazionale è stato del tutto irrilevante. Le
ditte, fra l'altro, per un'opera di questo tipo si sono portate
dietro personale altamente specializzato e non hanno usufruito
delle prestazioni di manodopera locale, se non in maniera del tutto
marginale.
Chiudo dicendo che, per quanto riguarda la storia
dell'elettrodotto, da parte nostra e in collaborazione con altre
forze politiche, e devo ringraziare pubblicamente qui il P.C.I. e
Nuova Sinistra con i quali abbiamo raggiunto un'intesa per portare
avanti questa battaglia contro l'elettrodotto, ci faremo promotori
affinché venga pubblicato un libro bianco per evidenziare come a
volte la superficialità e l'imprevidenza provochino dei danni
incalcolabili al nostro paesaggio e al nostro ambiente che i nostri
avi ci hanno consegnato in maniera ancora integra. Faccio
riferimento agli avi perché il modo di accostarsi del montanaro
valdostano all'ambiente è stato sempre molto rispettoso, perché il
fatto di capire l'ambiente in cui vive, di collocarsi anche con
fatica quotidiana in questo stesso ambiente, ha fatto sì che si
stabilisse un rapporto fra l'uomo e la natura che era molto
equilibrato, e che noi, nonostante avessimo tutti i mezzi
burocratici per mantenere questo equilibrio, non abbiamo saputo
assolutamente tutelare.
Questa è la storia di una sconfitta che abbiamo subito perché
non abbiamo usato quella capacità di autogoverno che avremmo dovuto
usare, perché non abbiamo saputo mettere l'Enel con le spalle al
muro.
Chiediamo, anche se in maniera tardiva, che siano comunque
fermati i lavori, che ci sia una presa di posizione specifica in
modo da rimetterci ad un tavolo di trattative insieme all'Enel,
perché se è vero che c'è stato lo sconquasso ambientale, e non
voglio anticipare quanto diranno i colleghi sulle disponibilità
dell'Enel a questo proposito, è altrettanto vero che abbiamo il
dovere morale di pretendere, per quanto ancora possibile, un
ripristino che sia il più corretto possibile.
PRESIDENTE:
Ha chiesto di parlare il Consigliere
Riccarand. ne ha facoltà.
RICCARAND - (N.S.):
Molte considerazioni che devono
essere svolte su tutta la vicenda dell'elettrodotto sono già state
bene illustrate dal Consigliere Torrione. Vorrei fare alcune
ulteriori osservazioni, che riguardano anzitutto il modo con cui si
è arrivati a questa decisione di autorizzare l'Enel a costruire sul
territorio di una buona fetta della Valle d'Aosta questo gigantesco
elettrodotto.
Questa decisione è stata presa dagli Assessorati competenti, non
so fino a che punto c'è stata discussione in Giunta; è stata una
decisione presa senza discussione in nessun organo del Consiglio
regionale, nè in Commissione nè in aula; non solo, è una questione
di cui non è stato investito nemmeno il Comitato tecnico incaricato
di esaminare l'opportunità di tutta una serie di opere che hanno
una grossa rilevanza sul piano urbanistico, e mi riferisco al
C.R.P.T.. Si doveva vagliare e discutere a fondo l'opportunità di
questa opera, si doveva valutare l'impatto ambientale che questa
opera avrebbe avuto, a giudicare dalle opere di costruzione che
erano necessarie, che poi è stato violentissimo.
Inoltre si doveva valutare attentamente il peso delle servitù
nuove che si andavano a creare e ad aggiungere alle già numerose
servitù che gravano sull'esiguo territorio della Valle d'Aosta,
tutte considerazioni queste che avrebbero dovuto portare il
Consiglio a fare una scelta meditata, vista l'imponenza dell'opera,
cosa che invece non è stata possibile, in quanto il Consiglio è
stato espropriato da questa scelta, ne è venuto a conoscenza solo
con l'interpellanza del gruppo socialista e andando a verificare di
persona, attraverso una sua delegazione, quello che stava
succedendo in particolare nella Valle di Cnamporcner e nella Valle
di Cogne.
Vorrei introdurre un ulteriore elemento che ho indicato nella
mozione e che a mio avviso è di una notevole importanza. Mi chiedo
se, al di là delle valutazioni molto importanti sull'impatto
ambientale che questo elettrodotto avrebbe comportato, era da
valutare l'opportunità di dare, come Regione, l'autorizzazione
all'elettrodotto di attraversare la Valle d'Aosta, proprio per il
tipo di elettrodotto e di progetto cui questo è ancorato.
Se noi leggiamo l'annuncio comparso sul foglio di annunzi legali
del 14.7. 1982, a cura del Ministero dei Lavori Pubblici, troviamo
scritto che il predetto elettrodotto a 380 KW., della lunghezza
complessiva di km. 138, si dipartirà dal Passo del Piccolo San
Bernardo collegandosi al tronco proveniente dalla Centrale di
Creys-Malville (Francia) e raggiungerà la stazione elettrica di
Rondissone sita in territorio del Comune di Rondissone. Esiste
quindi una indicazione molto chiara di quello che è l'aggancio
principale di questo elettrodotto, che è questa centrale di
Creys-Malville, ed è per questo che l'elettrodotto è stato
giustamente definito, sintetizzandolo, l'elettrodotto del
Superphoenix, perché legato a questo progetto del Superphoenix che
si realizza attraverso la centrale di Malville.
Va sottolineato che tale progetto non è quello di una centrale
nucleare qualsiasi che sta per entrare in funzione a Malville, ma è
un tentativo assolutamente nuovo di una centrale autofertilizzante,
che non si basa sui reattori tradizionali ad uranio, ma si basa sul
plutonio.
Il principio sarebbe quello che, attraverso il processo di
produzione di energia, si creerebbe più plutonio di quello che si
consuma nel processo e quindi sarebbe la realizzazione del sogno di
una fonte illimitata di energia. Un principio in teoria ottimo, se
non che la produzione di plutonio ha delle conseguenze molto gravi,
perché il plutonio è una sostanza pericolosissima, ad alto grado di
tossicità, di cui bastano pochissimi milligrammi nei polmoni di una
persona per determinarne la morte, e soprattutto ne bastano pochi
Kg. per confezionare una bomba atomica.
Infatti tutto l'arsenale francese si sta rimodellando sulla base
del plutonio ed il progetto del Superphoenix è un progetto civile e
nello stesso tempo militare. Questo lo hanno scritto i giornali
francesi; il mese di settembre è uscita questa rivista "Altro
mondo" con questo servizio "I veloci in ritardo: Francia, l'Enel
paga armi atomiche alla Francia. Le autorità francesi hanno reso
note le intenzioni di servirsi tanto del Phoenix come del
Superpnoenix per ottenere plutonio da utilizzare nella
fabbricazione di armi per la propria "force de frappe".
Dichiarazioni in tal senso sono apparse a nome dei autorevoli
portavoce governativi e su organi ufficiali quali Energie una
pubblicazione dell'E.D.F.; in altri termini Superphoenix può essere
considerato una eccellente attrezzatura militare".
A parte tutte le altre considerazioni che si possono fare,
avevamo votato il 24.2.1983, pressoché all'unanimità, una mozione
con cui si dichiarava la Valle d'Aosta zona libera da armi nucleari
e con cui si impegnava la Giunta regionale a farsi promotrice di
una iniziativa che coinvolga tutte le Regioni alpine in un
movimento tendente a trasformare le Alpi in una zona di pace
denuclearizzata. Ora invece si autorizza l'organizzazione di opere
one sono collegate con un progetto di tipo nucleare: questa è una
grave contraddizione, perché da una parte si fanno certe
affermazioni di principio, dall'altra in pratica si va nella
direzione opposta.
La mozione che no presentato, che risale, come le altre mozioni,
alla data del 24 agosto, mirava a chiedere una sospensione dei
lavori, sia per tutte le considerazioni fatte dal Consigliere
Torrione sull'impatto ambientale che ha questa opera, sia perché è
in palese contrasto con quello che è un deliberato tassativo da
parte del Consiglio regionale. E' chiaro che, in questo momento,
arrivati al 5 ottobre, purtroppo siamo in notevole ritardo. La
speranza, quando è stata presentata la mozione, era che la Giunta
arrivasse ad un intervento drastico, alla sospensione momentanea
dei lavori, in modo che il Consiglio potesse riesaminare l'intera
questione. Questa sospensione non è intervenuta, ad ogni modo noi
insistiamo su questa proposta.
Resta aperto poi tutto il discorso, dal momento che certi
lavori, e quindi certi danni, sono stati realizzati, del ripristino
del territorio, degli interventi che si possono fare presso l'Enel,
e in un incontro che abbiamo avuto fra i Gruppi che hanno portato
avanti questa battaglia e i dirigenti dell'Enel, questi hanno
dimostrato una certa sensibilità per una serie di interventi di
recupero, chiedendo che ci fossero delle indicazioni chiare da
parte dell'Amministrazione regionale.
Quindi è ancora aperta tutta una serie di riflessioni su questa
vicenda molto grave. Rimane da vedere se c'è, da parte della
maggioranza di questo Consiglio, la volontà di arrivare ad una
sospensione dei lavori e ad una rimeditazione complessiva della
questione.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Non ripeto le cose che prima di me i
Consiglieri Torrione e Riccarand hanno già illustrato, voglio solo
sottolineare che anche il nostro Gruppo considera negativamente la
sottovalutazione con cui la Giunta regionale ha affrontato il
problema di questo elettrodotto, e giudica scorretto il fatto che
il Consiglio regionale non sia stato investito, neanche attraverso
una discussione in Commissione, di un problema di così grossa
portata.
Faccio un inciso a questo proposito e chiedo alla Giunta
regionale se decisioni sono già state prese in merito all'invaso di
Fénis, e se si, perché di quell'argomento non si è discusso in
Consiglio.
La sottovalutazione è tanto più grave se si collega alla scarsa
attenzione che la Giunta regionale ha prestato alle osservazioni
che sono venute per tempo dai banchi dell'opposizione.
Altri hanno fatto la cronistoria delle date, dall'interpellanza
presentata dal Gruppo socialista, alle verifiche che ancora
tempestivamente per quanto riguarda alcuni danni avevamo fatto,
alle lettere che abbiamo spedito al Presidente della Giunta,
dapprima una lettera che nel mese di luglio no firmato con il
collega Torrione, successivamente una lettera molto dettagliata, un
esposto, che ho firmato come segretario del mio partito; atti che
non hanno avuto neanche il buon gusto di una risposta della
Giunta.
Ed è grave la sottovalutazione, perché la preoccupazione che un
così largo strato di forze politiche in quel momento esprimeva è
stata bollata con affermazioni che sfiorano l'incoscienza. Il
Presidente della Giunta ha dichiarato alla stampa che se ci saranno
dei danni per quanto riguarda la realizzazione dell'elettrodotto,
una verifica si potrà avere solo alla fine dei lavori. Ricordo la
data, 27 luglio 1984, di lavori abusivi che erano iniziati, non
ancora completati, che sono stati terminati, per quanto riguarda la
Valle di Dondena, successivamente al nostro esposto alla Procura
della Repubblica ed al Presidente della Giunta.
L'esposto che abbiamo preparato puntualizza nel dettaglio anche
una serie di reati che non possono essere lasciati passare sotto
silenzio, c'è una sciagurata complicità del Comune di Champorcher e
del Sindaco di Cnamporcher, il quale fra l'altro, rispetto al
nostro esposto, non ha sentito neanche il dovere di verificare la
violazione delle norme urbanistiche nella realizzazione di diverse
strade costruite senza alcuna autorizzazione comunale.
Nel complesso c'è stata una grave sottovalutazione del problema
e la richiesta di sospensione dei lavori che tutti noi abbiamo
presentato tempestiva- mente, in modo da contrattare un ripristino
serio dei danni, a nostro avviso è valida ancora oggi, perché non
siamo soddisfatti di come si sta concludendo il tipo di rapporto,
ma che tuttavia ha minore efficacia perché è presa in modo non
tempestivo.
Voglio aggiungere ancora una cosa riguardo al passato, se così
si può dire: è incredibile come la Giunta regionale, rispetto ad un
progetto così consistente presentato dall'Enel, non abbia
presentato alcuna osservazione in merito al tracciato
dell'elettrodotto. E' materia opinabile, ma io sostengo - e non
solo il sottoscritto - che in alcune parti si è scelto un tracciato
che, da un punto di vista paesaggistico, è uno di quelli che
provoca i maggiori danni, e ovviamente potevano essere prese in
considerazione e quindi discusse altre possibilità di tracciato.
Anche questa è una pericolosa leggerezza dimostrata nel passato e
che ha le sue fondamenta nello scarso confronto che c'è stato alla
base, al momento della scelta.
Per non andare oltre, voglio riferirmi alle ultime battute di
questa vicenda, per quanto riguarda i rapporti che sono intercorsi
fra l'opposizione, l'Assessore Perrin e la Giunta regionale
relativamente al che fare. Altri prima di me hanno detto che c'è
una disponibilità da parte dell'Enel per concordare con la Regione
un intervento, per quanto possibile, di ripristino che sia
efficace. Da questo punto di vista l'Enel ha manifestato la sua
volontà di farsi valere, con la possibilità delle trattenute
contrattuali sugli appalti, in modo da garantire che le imprese
sistemino adeguatamente il territorio, tuttavia a questa
disponibilità noi abbiamo solo saputo che l'Assessore Perrin e il
Presidente della Giunta hanno concordato che si avvarranno dei
tecnici forestali per stabilire man mano le opere di ripristino che
si devono verificare. A me sembra una decisione ancora troppo
generica e da questo punto di vista voglio che la Giunta mi
illumini su cosa intende per ripristino. E scendo nei dettagli per
avere delle risposte esaurienti.
Come si ripristina l'ultima parte della strada che porta al Col
Fenêtre, ricostruendo la mulattiera, e in che modo si ripristina il
manto erboso molto piccolo e contenuto che esisteva? In secondo
luogo chiedo se per azione di ripristino si intende anche la
ricostruzione in pietra, a partire da Dondena, di tutto l'antico
sentiero di caccia che è stato distrutto. Lo chiedo perché questa è
la posizione nostra; chiediamo che, finiti e completati i lavori,
si sostituiscano quei tracciati polverosi che rischiano di
provocare seri danni successivamente all'ambiente, con la
ricostruzione di una massicciata in pietra che riproduca i vari
sentieri che prima erano percorsi dall'antica strada reale di
caccia.
Perciò credo che sia ancora oggi quanto mai valida la necessità
che le modalità di ripristino dei lavori siano stabilite nero su
bianco, con una contrattazione che, partendo dal Piccolo San
Bernardo ed arrivando a Champorcher, definisca zona per zona in che
modo si intende l'azione di ripristino. Credo che non sia noto a
tutti, e in particolare all'Assessore all'Agricoltura e
all'Ambiente, che le opere di ripristino ad alta quota, sono
particolarmente costose e difficili.
Mi auguro che per ripristino non si intenda il ricomporre alla
meglio il terreno così com'era prima, ci sono operazioni di
inerbimento con particolari tecniche che in quelle zone sono
necessarie.
Queste operazioni sono già contrattate, è pacifico che le
imprese le realizzeranno? Questo è l'interrogativo che pongo e che
mi sembra particolarmente necessario perché il rischio, che finiti
i lavori, le imprese se ne vadano e ci lascino ancora una volta con
i danni, è reale. In quel momento l'unica arma che avremo in mano
sarà quella di comminare alle imprese qualche multa di poche
centinaia di mila lire o di qualche milione, dopodiché resteremo
con il danno e con la beffa.
PRESIDENTE:
E' aperta la discussione sugli oggetti 32, 33
e 34. Ha chiesto di parlare il Consigliere Tamone, ne ha
facoltà.
TAMONE - (U.V.):
Sono ben convinto che probabilmente
molte delle ragioni che sono state addotte sono giuste e logiche, a
parte una battuta che mi consentirà il Consigliere Torrione sulla
questione dell'elicottero: in altri casi si cercherebbe di
limitarne l'uso, invece quest'oggi se ne sta facendo una specie di
salvatore della patria. E mi fermo qui senza andare oltre, perché
questo elicottero è diventata una bestia che non si deve più
vedere, e sono d'accordo con il Consigliere De Grandis quando dice
che bisognerebbe arrivare ad una regolamentazione.
Tenterei di fare un discorso più ampio, e non mi rivolgo tanto
al Consigliere Riccarand, il cui movimento si riferisce ad una zona
specifica, un po' come il nostro - lui dice che è valdostano, Nuova
Sinistra della Valle d'Aosta, mi può andare anche bene - quanto al
P.C.I.e aI P.S.I., ai quali vorrei tentare di fare un piccolo
discorso. Qui bisogna che ci mettiamo d'accordo su una questione di
fondo; non mi sento molto italiano e l'ho già detto altre volte, ma
l'energia che serve all'Italia ogni anno è di 81 miliardi di Kwh: o
questi 81 miliardi vogliamo produrceli oppure ce li dobbiamo
comprare. E stante che voi oggi siete divenuti degli pseudoecologi
in questo Consiglio, cosa volete dire? Non si possono fare le
centrali nucleari in Italia, e probabilmente avrete anche ragione,
però non siete voi che lo dite, ma le forze che vi rappresentano
che insieme ad altre forze si oppongono alla costruzione di
centrali nucleari. C'è una proposta del Ministro Altissimo
dell'altro ieri che è stata bocciata da tutti i partiti
dell'opposizione perché lui ha capito che ci vuole un'altra
centrale vicino a quella che vogliono costruire in Piemonte.
Lo stato italiano cosa deve fare? In qualche modo dovrà pur
risolvere il suo problema.
Allora l'Italia fa degli accordi internazionali per procurarsi
l'energia e noi ci chiediamo: questa energia come la portiamo in
Italia? L'energia si porta con i pali, e sapete bene che c'è a
tendenza ad arrivare alle tensioni più alte perché sono quelle che,
trasportando l'energia, hanno le perdite minori. Negli U.S.A. sono
in corso degli studi per trasportare l'energia elettrica, purtroppo
per noi, ad un milione di volts di tensione. Quindi questi sono dei
sacrifici che dobbiamo pagare per mantenere un certo tipo di
civiltà nella quale viviamo, oppure diciamo che vi rinunciamo, ma
dobbiamo dirlo prima, dobbiamo essere onesti fino in fondo.
Questo è il discorso che voglio tentare di farvi. Si tratta di
una esigenza dello Stato italiano che non è capace di prodursi
l'energia di cui ha bisogno, perché noi valdostani di energia ne
produciamo in avanzo e ne regaliamo allo stato italiano: 2 miliardi
e 800 milioni di Kwh all'anno. Voi dovete dirci cosa scegliete: o
ve la fate o ve la comprate, e purtroppo qui non posso non dare
ragione allo Stato italiano, il quale aveva una linea già fatta che
partiva dal Piccolo San Bernardo e andava a finire a
Rondissone.
Cosa gli si doveva dire: rifatti la linea? Certo, potevamo anche
dirglielo, glielo diciamo anche, ma glielo dite anche voi questo? 0
volete solo fare delle speculazioni?
Voi dite, se lo avessimo saputo: ma la costruzione
dell'elettrodotto era pubblicata sulla Gazzetta Ufficiale. Quindi,
se volete drammatizzare, fatelo; a mio modesto avviso si tratta di
affrontare questa questione dal punto di vista giusto. Si guardi il
tracciato, non sono andato in molti posti come voi, però ho
esaminato il tracciato nella sua parte centrale ed ho visto che
ricalca il vecchio tracciato piazzando dei tralicci che sono adatti
a portare i 380 mila volts piuttosto che i 220 mila. E mi pongo già
il problema di cosa succederà quando arriverà la modifica del
milione di volts. Però è la società che avanza e, come diceva
giustamente il Consigliere Cout, cento anni fa si andava con il
mulo, oggi le scelte sono di altro genere.
Andiamo a verificare dove sono stati fatti dei danni e concordo
con il Consigliere Tonino, cerchiamo di riparare a quello che è
stato il mal fatto in certe zone, dove si poteva avere una
sensibilità maggiore e non arrivare a portare delle strade a 3000
metri, ma usare altri mezzi che oggi esistono. Però mi pare che qui
si stia facendo una speculazione di tipo partitico per tirare
l'acqua al proprio mulino.
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN - (U.V.):
Après la fougue de mon ami Leonardo, moi
je serai plus calme selon mon habitude, et je dois dire qu'il m'a
volé le chapeau de ce que je voulais dire, c'est-à-dire qu'il y à
une contradiction - c'est peut-être la contradiction de la société
moderne - d'un côté on empêche certaines choses et en on veut
d'autres qui sont contradictoires. En effet il
y
a une
nécessité de la part de l'Etat italien d'avoir une énergie
électrique, celle-ci peut ou être créée en Italie ou bien elle doit
être importée. Or, comme justement certaines forces politiques se
lancent contre les centrales nucléaires, et je peux être d'accord,
alors il n'y a qu'une seule solution: il faut importer l'énergie
électrique. C'est ce que l'Etat italien a fait en cette
occasion.
Face à cette nécessité de l'Etat, quelqu'un dit, mais il fallait
arrêter l'Enel. Or, moi je me demande si cela était possible; ma
réponse est certainement négative, parce qu'au moment où on a su de
ce projet, il y avait déjà une concession donnée par le Ministère
des Travaux Publics, et peut-être une action conduite par la
Région, même si elle en avait le pouvoir, aurait porté à une
situation pire que celle qui est l'actuelle, parce que probablement
alors, même pas l'intervention du service de la défense du milieu
naturel aurait été possible. N'oublions pasque, malheureusement,
l'article 1 du Statut valdôtain est conçu d'une certaine façon:
nous sommes autonomes mais dans certaines limites, et ces limites
sont justement les intérêts de l'Etat. En s'agissant là de
l'intérêt de l'Etat, cela aurait sans doute passé, n'importe quelle
était l'action du gouvernement régional sur nos têtes.
D'ailleurs M. Torrione vient de donner lui-même l'exemple, il
parlait de ce qui est arrivé au sud de a Rose des Bancs, en
descendant du Col Larissa. Mais peut-être il a oublié de dire
pourquoi cela est passé, parce que là il
y
a eu
l'intervention directe de la part du gouvernement italien, pour
qu'il n'y ait pas de résistance.
L'intervention de la Région a été au moment des concessions pour
les cons tructeurs et donc pour l'Enel, de ce que l'on pouvait
faire. Et je crois que là l'Assessorat a suivi un raisonnement
politique, qui a essayé de maintenir dans toutes les concessions.
C'est-à-dire il a permis d'ouvrir des pistes jusqu'à une certaine
hauteur, à l'hauteur des alpages, et ça parce qu'évidemment on
profitait de la construction de cette ligne pour avoir un service.
Je suis d'avis que porter une route dans un alpage o'est un service
social que nous donnons à la Vallée d'Aoste, assez méritoire, qui
continue à être attachée au sol. Et ce n'est pas le nombre des
routes qui me fait peur; il suffit que ces routes soient bien
tracées, qu'elles soient remises en ordre, parce qu'il y à même la
possibilité de semer sur le sol même de la route, de façon qu'il
n'y a pas de dégâts à la nature.
Au-dessus de la ligne des alpages, il y avait deux possibilités
pour les sociétés, jusqu'à une certaine altitude de monter avec
l'excavateur, faire le trou et redescendre, sans laisser aucune
trace et sans ouvrir des pistes, et puis encore, comme c'était le
cas de certaines zones de porter le matériel par l'hélicoptère.
Donc la politique suivie par le service avait une raison d'être.
Malheureusement, ces concessions n'ont pas été respectées dans les
limites données et dans certains endroits, notamment dans le vallon
de Dondena, les sociétés adjudicataires des travaux sont allées
au-delà des concessions données.
M. Torrione dit que, lors du surlieu, j'étais impressionné de ce
que j'ai vu, et maintenant aussi je n'ai pas changé d'opinion. En
effet on été faits des travaux qui n'avaient pas été concédés et
d'autres travaux, qui ont été concédés, ont été mal faits par
rapport à d'autres que M. Torrione a pu voir lui-même, par exemple
du côté du vallon de l'Urtier, où les pistes avaient été ouvertes
avec critère et qu'une fois qu'elles seront à nouveau couvertes par
l'herbe, ne poserons pas de problèmes au point de vue
écologique.
Mais si je suis impressionné par ce que j'ai vu là-haut, je dois
déclarer à M. Torrione, que je suis impressionné aussi par exemple
pour ce qui arrive sur la colline d'Aoste, ou à Pont-Saint-Martin,
où il y a un peu moins d'attention de la part de quelqu'un.
Alors si on veut suivre une ligne, il faut avoir le courage, la
Vallée d'Aoste est Vallée d'Aoste du Petit Saint Bernard jusqu'à
Carema.
En ce qui concerne l'Assessorat, je crois que nous avons fait,
dans les limites du possible, notre devoir. En effet, dès que nous
avons été alertés de ce qui se passait, j'ai pourvu à faire envoyer
une lettre au Corps Forestier, afin qu'il surveille ce qui se
passait, en donnant la 'recommandation qu'on suive à la lettre les
concessions qui avaient été faites. Et là il y a aussi des
situations de manque de personnel dans certaines maisons
forestières, notamment celle de Pont -Bozet, ce qui a fait que un
forestier responsable de la station, étant monté le lundi à
Dondena, avait vu la route là où elle avait été concédée. Lorsque
nous sommes montés le 6 août, quatre jours après, la route était
arrivée aux Trois Cols. Face à ce que j'avais vu, nous avions
invité l'Enel à ne pas payer les sociétés adjudicataires, afin de
pouvoir contracter avec elles la remise en état des terrains et des
dégâts causés.
Dans une rencontre avec les responsables de Turin et d'Aoste de
l'Enel, il y avait eu justement cette assurance que l'Enel aurait
donné son appui pour que le terrain soit mis en état.
Successivement j'ai envoyé une lettre à l'Enel, en disant que nous
aurions fourni nous-mêmes, à travers nos services, les indications
de ce qu'il faudra faire. En effet, petit à petit, les stations
forestières nous donnent les indications de l'état dans lequel le
terrain a été laissé, par conséquent nous pourrons donner les
indications de comment devra être remis en état là autour des
poteaux, ou sur les pistes qui ont été ouvertes. Mais dans cette
même lettre, je demandais d'appuyer la reconstruction du chemin de
chasse dans le vallon de Dondena, de contrôler les sociétés
adjudicataires et en même temps j'avançait une préoccupation pour
le futur, au moment de la pose des câbles, afin qu'il n'y a pas à
ce moment d'ultérieurs dégâts. Face à ces requêtes d'Enel a répondu
justement en acceptant les indications qui ont été données.
De notre côté le service forestier continue à contrôler et à
donner des amendes, hélas, ce n'est pas cela qui ruine les sociétés
parce que même en appliquant le maximum de ce qu'on peut, vous avez
vu les chiffres, ces amendes ne sont pas énormes.
Dans un des derniers surlieus, tout récemment, par le
responsable de l'Enel, l'Ingénieur Aliverti, le responsable du
service de la protection du milieu, dirigeant et vice dirigeant, le
responsable de la société qui a adjugé les travaux dans le vallon
de Dondena et de l'exécuteur matériel des pistes, M. Berger, on a
donné des indications sur ce qui est à faire. Au cours de ce
surlieu, justement de la part d'un responsable a été illustré à
l'Ingénieur Aliverti tout ce qui a été fait d'une manière difforme
aux prescriptions qui avaient été données par la Région même. En
effet nous n'oublions pas que les concessions portaient en
elles-mêmes non seulement ce qu'on pouvait faire, mais ce qu'on
devait faire à la suite. Or, soit l'Ingénieur Aliverti, soit le
représentant de la Sae, ce sont engagés à exécuter tous les travaux
nécessaires aptes à remettre en état les lieus qui ont été gâtés
selon celles qui ont été les autorisations régionales, selon les
suggestions que nous donnerons lorsque nous aurons tous les
éléments pour pouvoir le faire, y compris les pistes qui portent
aux Trois Cols, pour lesquelles il faudra avoir la précaution non
seulement de faire un remblai, mais de semer à nouveau, et même
s'il y
a là des énormes difficultés pour une reprise de la
végétation, la chose n'est cependant pas impossible. Il
y
a
maintenant des mélanges des semences qui, si bien étudiées peuvent
donner de très bons résultats.
J'ai parlé tout récemment au Prof. Moltoni, qui a déjà donné des
indications de ce genre, par exemple pour la société de Champoluc,
où tout le monde a pu constater que les résultats ont été
excellents, et je dirais même que là on a amélioré la nature.
Il y
aura forcement de traces, parce que la nature ne
reprendra que très lentement, mais nous devons aider dans ce cas la
nature elle-même à se reprendre. Lors de ce surlieu on a parlé
aussi de la route de chasse, du chemin royal; il y a la possibilité
de remettre en état aussi cette route ainsi qu'elle était, donc
avec le mur de pierres etc. évidemment ceci sera fait dès que la
pose des poteaux sera terminée, parce que certains travaux ce
seraient inutiles avant.
Nous avons quand même fait le possible pour éviter ultérieurs
dégâts, il
y
a la surveillance de la part du Corps
Forestier, de la part du service de la protection du milieu, de la
part de l'Assessorat, et donc je crois qu'à beaucoup de cela pourra
être porté un remède. D'ailleurs évidemment c'est toujours assez
dramatique voir les choses au moment de la construction, et cela
pour n'importe quoi; c'est au moment où la construction est
terminée qu'il faut vérifier. Il suffirait déjà maintenant de
donner un coup d'oeil par exemple au poteau qui est au-dessus de
Pont Serrand, où les travaux de remise en état du terrain ont été
faits. Si tout sera fait comme cela, il n'y aura pas de
problèmes.
PRESIDENTE:
E' chiusa la discussione generale. Ha chiesto
di parlare il Consigliere Torrione, ne ha facoltà.
TORRIONE - (P.S.I.):
Non posso che dichiararmi
profondamente deluso e insoddisfatto del l'andamento di questa
discussione. E dico subito che no trovato rozzo e poco corretto
l'intervento del Consigliere Tamone, perché credo di aver mantenuto
il tono del mio intervento in termini accettabili, mentre non lo è
stato altrettanto il tono del Consigliere Tamone.
Intanto non mi sento assolutamente uno pseudo ecologo, credo in
alcune cose e credo di portare avanti una battaglia con lealtà. Mi
fa rabbia e mi mortifica il fatto di uno che cerchi di leggere
nella mia coscienza per sapere se sono ecologo o pseudo.
Credo di aver dimostrato in questo Consiglio di credere in
alcune cose, e di aver portato avanti, con coerenza, un certo tipo
di discorso.
Dico al Consigliere Tamone che non sempre fare l'ecologo paga,
perché si cade in una serie di incomprensioni, di fraintendimenti,
di equivoci. E' anche più facile fare della facile demagogia come
lui ha fatto stasera. E spiego perché.
Questo Stato italiano che viene tirato in ballo a seconda se
conviene o non conviene è un argomento su cui sarà bene una volta
per tutte fare chiarezza.
Se la solidarietà nazionale serve solo per giustificare il
passaggio del l'elettrodotto, allora questa è una meschinità di
carattere politico che non accetto, come socialista e, lo
sottolineo tre volte, come italiano. Se invece poi, per altri
motivi ed in altre occasioni, questo tipo di solidarietà la si
vuole spezzare dicendo che non si è italiani, vuol dire che il
discorso è altamente strumentale, perché o si è coerenti in tutto o
lo si è in niente. Ed è bene che su questo tema apriamo un
dibattito in quest'aula, in modo da sgombrare il campo da qualsiasi
equivoco. E' un discorso che riguarda il modo di essere allo stesso
tempo autonomisti e valdostani; è un discorso che attiene il nostro
modo di concepire l'autonomia, su questo terreno noi abbiamo le
idee molto chiare e desideriamo solo confrontarci con gli
altri.
Si è detto che qui si fa una speculazione di tipo politico: ma
non so quale tipo di speculazione si è fatto venendo in quest'aula
e dicendo con molta chiarezza che il problema era di una certa
gravità e che la Giunta regionale aveva ancora i mezzi per correre
ai ripari. Se questa è speculazione di tipo politico, non lo so. E
voglio dire fra l'altro che l'opposizione diventa sempre più
difficile perché se è un'opposizione costruttiva ti dicono che sei
uno che rompi le scatole, se è invece leggermente urlata ti dicono
che sei uno che viene qui solo per fare della demagogia, per cui
l'unico tipo di opposizione che si può fare qui dentro è il
silenzio, e allora si è dei bravi Consiglieri e degli onesti
valdostani.
E quindi se ho perso l'estate ad andare per tralicci non l'no
fatto per divertirmi, ma perché la Giunta non ha fatto
assolutamente niente, quando aveva la possibilità di fare. Se si
interpreta il ruolo del politico per il fatto che il Consigliere
deve andare a leggerselo sulla Gazzetta Ufficiale che in Valle
d'Aosta passa un elettrodotto, si ha una concezione della politica
che è estremamente riduttiva e che non condivido. In termini
corretti, senza più speculare perché dal mese di marzo al mese di
luglio nessuna azione è stata fatta da parte nostra, avevamo detto
alcune cose in questa aula, avvisando la Giunta che c'era questo
pericolo; dopo cinque mesi, quando abbiamo visto che l'inerzia era
totale, ci siamo mossi chiedendo un sopralluogo e facendo una
conferenza stampa. Ma qui il concetto è che se uno parla diventa
sempre più antipatico, allora pazienza, siamo i Consiglieri che non
godono di certe simpatie ed io non vado sicuramente a cercarle.
Credo di svolgere un ruolo in questo Consiglio e continuerò a
svolgerlo nello stesso modo e non lo cambio certo perché sono in
cerca di simpatie o di accattivarmi dei meriti per il futuro. Sia
ben chiaro.
Dico questo perché in altri tempi, in questa aula, con ben altro
spessore culturale, esponenti dell'Union Valdôtaine hanno condotto
appassionate battaglie contro l'Enel; cito il compianto Avv.
Caveri, nei confronti del quale ho avuto un rapporto molto
difficile e scabroso, ma al quale ho sempre riconosciuto di essere
coerente con la propria azione. Qui invece l'incoerenza domina
sovrana.
Un'ultima considerazione sull'importanza di questo elettrodotto
è relativa al fatto che la Valle d'Aosta potrebbe essere nuovamente
attraversata da un altro megaelettrodotto; a questo proposito
chiediamo solo che, se gli interessi nazionali vanno salvaguardati,
almeno questo consesso, che è la massima espressione del popolo
valdostano, venga debitamente informato e non si venga a sapere da
un compagno socialista di Torino che ci sta passando sulla testa un
elettrodotto. Se è così che dobbiamo comportarci, se il silenzio è
d'obbligo va bene. Ma è la collettività valdostana che ha fatto le
spese del silenzio dell'Amministrazione verso l'Enel. Ed è strano
che lo faccia io questo discorso dell'Enel, tanto che sembra quasi
che i socialisti siano contro l'Enel; dico solo che si doveva
procedere in un modo più corretto nei confronti di questo consesso,
della Regione, della collettività valdostana.
Questo megaelettrodotto, ha detto l'Assessore Perrin, è in fondo
servito perché tutto sommato si sono aperte nuove strade che sono
servite agli alpeggi. Allora consiglierei l'Assessore Perrin, se
non lo ha ancora fatto, di fare un viaggio aereo sulla nostra
Regione per vedere quale reticolo di strade interseca le nostre
montagne. Ci sono 1560 Km. di strade interpoderali in Valle d'Aosta
e su questo riceverà fra breve la mia interrogazione.
Allora pensare che la costruzione dell'elettrodotto sia stata
presa a pretesto per costruire altre strade interpoderali, mi
sembra una assurdità totale. Questo tipo di lavoro, Assessore
Perrin, non aveva bisogno della sorveglianza della Guardia
Forestale, qui ci voleva un Ingegnere Capo per far fronte a questa
impresa megalattica. Mi vien da ridere se penso al povero forestale
che va a controllare sulle nostre montagne dove andavano a finire
questi piloni. Ecco perché un discorso diverso nei confronti
dell'Enel avrebbe consentito un controllo di tipo sostanzialmente
diverso anche nell'effettuazione dei lavori. Non dico che i
forestali non abbiamo fatto il loro lavoro, ma serviva ben altro e
la contrattazione con l'Enel su questo argomento non c'è stata.
Dice l'Assessore Perrin che ormai quello che è successo è
successo; questo è lapalissiano, ma è anche frutto di uno stato
d'animo che a mio avviso mortifica il senso dell'autonomia, di
difendere la collettività anche di fronte ad una sciagura come
questa dell'elettrodotto. Ed è in questo che vogliamo un confronto
con l'Union Valdôtaine, perché l'essere autonomisti significa
alcune cose per noi. Se significa solo contestare lo Stato italiano
non siamo d'accordo; se significa riaffermare tutte le nostre
prerogative statutarie, questo vuol dire fare i socialisti in Valle
d'Aosta.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Credo anche io che, mantenendo tutta
la calma necessaria, sia da giudicare inopportuna e molto fragile a
posizione che ha espresso come premessa l'Assessore Perrin, come
pure il Consigliere Tamone. Lo abbiamo detto altre volte e lo
ripetiamo qui, l'Union Valdôtaine ha il diritto di perseguire come
linea strategica la separazione dallo stato italiano, il
federalismo, l'accorpamento con gli stati arabi, la ricostituzione
di un regno valdostano: sono scelte vostre, e noi le rispettiamo.
L'importante è che, malgrado le vostre scelte di prospettiva
strategiche, voi abbiate la bontà di riconoscere che in Valle
d'Aosta sui problemi che esistono ci possa essere e ci debba essere
il concorso di tutti per risolverli. Allora, se questo problema
dell'elettrodotto è un problema che interessa lo Stato italiano,
io, che sono un valdostano, voglio poter discutere su come passa,
sul perché ci passa e quali danni ci provoca. Ed è su questo che è
mancato l'intervento della Giunta regionale e della Regione, ed è
su questo che ancora oggi si fa finta di niente.
Voglio ribadire, siccome è sempre antipatico vedersi attribuire
cose non dette - e mi spiace che il Consigliere Tamone non era
presente alla conferenza stampa che abbiamo fatto a Cogne - che non
siamo contrari al passaggio di questo elettrodotto. Per quanto
riguarda le centrali nucleari la nostra posizione è molto chiara,
abbiamo votato in Parlamento un documento in cui si decide che il
nostro Paese deve realizzare un numero limitato di centrali
nucleari necessarie, con particolare attenzione ai siti in cui
queste vengono collocate. Non abbiamo problemi quindi a ripetere
qui, come abbiamo detto a Cogne, all'Enel e da altre parti, che
questo elettrodotto, se doveva passare sulla nostra Regione, poteva
passare, l'importante è che non è concepibile che la comunità
valdostana non abbia la possibilità di discutere come passa.
Addirittura mi sembra incredibile l'affermazione che ha fatto
l'Assessore Perrin, quando dice: "Se avessimo discusso o se ci
fossimo opposti, avremmo potuto avere risultati peggiori". Con
questa logica noi non diciamo più niente e sciogliamo il Consiglio
regionale.
Noi siamo perché questi temi - e riferendomi all'invaso di
Fénis, noi quella questione la vogliamo discutere se possibile -
siano discussi in modo ampio, perché ci sia una posizione della
Valle d'Aosta, cosa che in questa occasione non si è
verificata.
Non ci va di passare come portatori di posizioni arretrate,
siamo favorevoli al progresso e il progresso, in questa materia
dell'energia, significa probabilmente anche questo tipo di
collegamenti: ricordo che il Superphoenix non serve solo per
importare energia, ma anche per collegare il nostro paese alla rete
degli elettrodotti europei per una compensazione in caso di
necessità.
Consigliere Tamone, confrontiamoci; mi piacerebbe però che oggi
si discutesse di quello che noi abbiamo sollevato durante l'estate,
non fuorviamo l'argomento. Noi durante l'estate abbiamo sollevato
fatti concreti, che parlano perché sono delle infrazioni che vanno
affrontate. Da questo punto di vista voglio dire, per correttezza,
che molte delle cose che ha affermato l'Assessore Perrin sono
condivisibili, sono la dimostrazione che quello che si è sollevato
era un problema reale. L'Assessore Perrin ha anche detto come la
questione fosse così grossa che andava inizialmente esaminata con
una maggiore attenzione.
Ribadisco che la nostra esigenza è di avere notizia nero su
bianco di quello che si fa. Ho appreso oggi che l'Assessorato ha
predisposto una memoria con alcune indicazioni e sulla base di
questa c'è stata una disponibilità dell'Enel. Ripeto la domanda: e
se questi poi se ne vanno e non ripristinano l'ambiente? A questo
punto chiedo qualcosa di più, che questi accorgimenti che sono
stati indicati, siano trattati in una convenzione che preveda
quello che devono fare le singole parti ed anche la possibilità
della Regione di controllare su tutte queste operazioni.
Per questa ragione il riproporre, anche se con dei mesi di
ritardo, la questione e gli argomenti che sono stati al centro del
dibattito di questa estate, ritengo sia utile e necessario.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Vorrei fare alcune ulteriori
considerazioni in tono molto pacato perché, a mio avviso, la
questione che discutiamo stasera va ben al di là della questione
dell'elettrodotto in corso di costruzione, ma riguarda un intero
modo di concepire lo sviluppo, la nostra autonomia, le funzioni di
questo Consiglio regionale.
Ha detto il Consigliere Tamone che è la società che avanza e
cammina e noi non possiamo fermare un certo tipo di progresso. La
nostra posizione è critica rispetto a questo tipo di società e di
progresso, con il quale si avanza verso un modo di vivere che non è
migliore ma è più distruttivo dell'ambiente. Non riteniamo che
questo progresso debba proseguire con queste caratteristiche,
altrimenti andiamo incontro ad un annientamento. Quindi ci
chiediamo perché come Regione autonoma, visto che abbiamo certe
possibilità di scelta, dobbiamo subire certe impostazioni o perché
non tentiamo quanto meno di ostacolare un certo tipo di
impostazione che ci viene imposto.
Siamo contrari alle centrali nucleari, ai grandi elettrodotti,
ai grandi sbarramenti, ai grandi e crescenti consumi di energia.
Siamo per un contenimento dei consumi energetici, per lo sviluppo
di fonti energetiche alternative, meno pericolose, meno inquinanti,
dall'energia idrica, all'energia solare.
Sbaglia profondamente Giorgio Bocca, e sbaglia anche il
Consigliere Tamone quando lo cita, quando dice che l'Italia ha
dovuto fare l'elettrodotto del Superphoenix perché c'è una
opposizione alle centrali nucleari in Italia. Non è questo il
motivo: l'elettrodotto del Superphoenix è un prodotto organico alla
filosofia delle centrali nucleari, alla filosofia che vuole dei
grandi sbarramenti, delle grandi centrali, e di conseguenza dei
grandi elettrodotti. A questa filosofia si può invece contrapporre
un disegno che è diverso, di fonti energetiche a contenuto più
basso, più diversificate sul territorio, che non richiedono dei
grandi elettrodotti, che richiedono un controllo centrale meno
capillare, che sono più diffuse, che sono fonti di maggiore
democrazia che non le centrali nucleari.
E' chiaro che, proprio a partire da queste considerazioni, noi
non siamo solo contrari a come è stato realizzato l'elettrodotto,
ma siamo contrari all'elettrodotto in sé, al fatto che passa per la
Valle d'Aosta. E' chiaro che era difficile andare contro, ma
bisognava quanto meno discuterlo. Quella sarebbe stata un'ottima
occasione per un movimento come l'Union Valdôtaine di fare una
battaglia, che poi magari si perdeva, ma che doveva essere fatta.
Questa subalternità è a mio avviso un modo pericoloso di
rinunciare; non è stata fatta una scelta da parte dell'Union
Valdôtaine e della maggioranza di questo Consiglio, c'è stata solo
una grave sottovalutazione della questione.
Da questa vicenda bisogna trarre una lezione in modo che il
Consiglio si riappropri della possibilità di discutere di queste
scelte così importanti, di modo che non si ripetano più queste
vicende.
Per quanto riguarda la questione del ripristino, no sentito con
soddisfazione alcune affermazioni dell'Assessore Perrin, perché è
anche importante, in questa fase, se non si riesce a bloccare
questo progetto, fare almeno il possibile perché i danni ambientali
siano ridotti al minimo. Spero che l'impegno, che l'Assessore ha
affermato che sarà posto in quest'opera, prosegua, e che in
Consiglio si possa discutere un quadro in via di miglioramento
della situazione.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je pense avant tout qu'il faut faire
une considération. En effet, à l'origine il y eu un manque de
dialogue entre les Communes et la Région. Je reprends le discours
qui a été fait préalablement: au moment où a démarré le problème du
Superphoenix, je crois que personne pouvait soupçonner qu'à la fin
il
y
avait les dégâts que nous sommes en train de voir.
Il faut reconnaître qu'il y a, à ce sujet - et ce sera une leçon
pour l'avenir - une difficulté préalable,
c'est-à-dire les Communes reçoivent une requête d'autorisation.
Selon ce qu'on leur proposait, elles adoptent une délibération qui
est envoyée aux organes de contrôle. Vu que c'était nécessaire
l'avis de l'Assessorat compétent, ce dernier examine la question et
donne son avis. A ce sujet il n'y a jamais eu malheureusement une
prise de position politique sur l'ensemble du projet, parce que
chacun était en train de voir son petit problème.
Nous regrettons vraiment qu'il y a eu cette difficulté.
Deuxième problème: lorsqu'il y a des travaux comme le
Superphoenix, qui est réalisé par certaines entreprises, la
direction des travaux est faite par l'Enel. Du côté de
l'Administration régionale on n'a même pas les organes pour
contrôler ces travaux. Et je pense que là c'est une question
technique assez délicate, qui doit être étudiée pour l'avenir.
Au moment de l'interpellation de M. Torrione, j'avais dit que la
réalisation du Superphoenix entrait dans un accord européen, à ce
moment on était à la veille des élections européennes et j'avais
dit que même à ce sujet il fallait démontrer s'il
y
avait
cette nécessité de collaboration.
Là je partage l'avis de M. Riccarand, en effet si on avait eu la
possibilité de voir l'ensemble du problème, c'était un problème à
poser vis-à-vis de l'Etat. Il n'y a jamais eu de la part de
l'Administration régionale une autorisation sur tout le trajet,
chaque tronçon a eu son autorisation. Cela c'est une limite, si la
polémique doit avoir une morale c'est justement le fait que - et
nous espérons qu'il n'y ait plus des exemples semblables - au sujet
de ceux qui devront être les pourparlers et les accords futurs avec
l'Enel, nous avons proposé le protocole d'entente. Je crois que ce
soit une méthode pour arriver à discuter à niveau de Conseil sur
tous les problèmes.
M. Tonino soulevait la question de Fénis, mais je pense qu'il y
a d'autres questions encore, dont ce sera bien d'en parler dans ce
Conseil, pour voir si c'est possible d'éviter des dégâts pour
l'avenir.
En ce qui concerne la suspension des travaux, à présent il n'y a
plus même la possibilité de le faire. L'Assesseur Perrin pourra
arriver avec l'Enel à des accords écrits sur la nécessité de
prévoir tous les travaux que l'Assesseur même a déclaré que l'Enel
était disponible à faire faire aux entreprises intéressées, et puis
à niveau d'Administration régionale, et également à niveau des
rapports avec l'Etat, on devra prévoir qu'il y ait la possibilité
de discuter lorsqu'il y a des choix qui nous intéressent.
Avec cet engagement nous nous abstiendrons sur les différentes
motions.
PRESIDENTE:
Si passa alla votazione delle mozioni. Ha
chiesto di parlare per dichiarazione di voto il Consigliere
Torrione, ne ha facoltà.
TORRIONE - (P.S.I.):
Siccome sono abituato a dire quel
che penso, devo dare atto al Presidente della Giunta del
cambiamento di tono e lo ringrazio. Ha avuto il coraggio di dire
alcune cose, se lo avessimo sentito all'inizio, avremmo forse
impostato la discussione in maniera diversa. C'è stato un
riconoscimento della battaglia che noi abbiamo condotto e gliene
diamo atto. Ha detto che da questa vicenda bisogna trarre una
morale, e cioè evitare per il futuro dei danni del genere al nostro
territorio ed avere con lo Stato italiano un rapporto corretto.
Sono due cose che noi valutiamo in termini estremamente positivi,
riteniamo che questa nostra considerazione, che il problema nella
sua complessità sia stato in effetti sottovalutato, abbia trovato
un riscontro nelle parole del Presidente della Giunta. In effetti i
rapporti fra i piccoli Comuni e questo Ente hanno creato difficoltà
di comprensione.
Riteniamo che la mozione abbia un suo significato, se si potesse
addivenire ad una formulazione che trovi il consenso anche degli
altri proponenti in un.' unica mozione, saremmo disponibili ad una
breve sospensione.
PRESIDENTE:
Faccio presente, solo dal punto di vista
formale, pur essendo il Consiglio sovrano, che eravamo già durante
le dichiarazioni di voto, con chiusura della discussione generale,
quindi non sarebbero possibili emendamenti. Ha chiesto di parlare
il Consigliere Tonino, ne ha facoltà.
TONINO - (P.C.I.):
Apprezziamo l'intervento del
Presidente della Giunta e non credo sia il caso di dare qui
valutazioni sul risultato che hanno avuto certe iniziative o meno.
A noi interessa la questione di fondo che in questo caso abbiamo
cercato di concretizzare alla fine, dicendo che per quanto riguarda
la possibilità di salvare il salvabile è opportuno che si mettano
in cantiere tutti gli strumenti che abbiamo; in secondo luogo devo
ammettere che il Presidente della Giunta ha saputo, meglio di
quanto no potuto farlo io, prendere da tutta questa vicenda anche
alcune indicazioni che ci possono servire per il futuro.
Riteniamo che le mozioni che abbiamo presentato mantengano la
loro validità, si tratta di stabilire meglio quello che dovremo
fare nel futuro. La nostra opinione è quella di stabilire un
protocollo di intesa che sia dettagliato e riguardi tutta la zona.
Se lo fa la Giunta ci va bene e restiamo in attesa che la Giunta ci
fornisca questo tipo di garanzie, ma soprattutto che le fornisca al
territorio della Valle d'Aosta che - ha ragione il Presidente della
Giunta - tutti quanti abbiamo interesse a mantenere nel migliore
dei modi.
PRESIDENTE:
Metto in votazione la mozione del gruppo
socialista, iscritta al l'oggetto n. 32:
ESITO DELLA VOTAZIONE
Presenti 25
Votanti 10
Favorevoli 10
Astenuti 15 (Beneforti, Bondaz, Chabod, De Grandis, Faval,
Fosson, Lanivi, Martin, Perrin, Pollicini, Ricco, Rollandin,
Stévenin, Tamonee Voyat)
Il Consiglio non approva
PRESIDENTE:
Metto in approvazione la mozione del
Consigliere Riccarand, iscritta all'oggetto n. 33:
ESITO DELLA VOTAZIONE
Presenti 25
Votanti 10
Favorevoli 10
Astenuti 15 (Beneforti, Bondaz, Chabod, De Grandis, Faval,
Fosson, Lanivi, Martin, Perrin, Pollicini, Ricco, Rollandin,
Stévenin, Tamonee Voyat)
Il Consiglio non approva
PRESIDENTE:
Metto in approvazione la mozione del gruppo
comunista iscritta all'oggetto n. 34:
ESITO DELLA VOTAZIONE
Presenti 25
Votanti 10
Favorevoli 10
Astenuti 15 (Beneforti, Bondaz, Chabod, De Grandis, Faval,
Fosson, Lanivi, Martin, Perrin, Pollicini, Ricco, Rollandin,
Stévenin, Tamonee Voyat)
Il Consiglio non approva
