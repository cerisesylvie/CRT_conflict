Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2954 del 9 luglio 1987 - Resoconto
OGGETTO N. 2954/VIII - PARZIALE DEROGA DELL'ARTICOLO 17 DELLA
CONVENZIONE DATATA 16 FEBBRAIO 1978, REP. N. 5099
REGIONE-SITAV.
PRESIDENTE
: Do lettura della delibera in oggetto:
IL CONSIGLIO
PREMESSO che l'art. 17 della convenzione stipulata in data
16.02.1978 Rep. n° 5099 Regione/SITAV vieta l'ingresso nelle sale
da gioco oltre ai minorenni, ai militari, alle persone notoriamente
dedite all'esercizio professionale del gioco ed a tutti i cittadini
italiani residenti nella circoscrizione territoriale della Regione
Autonoma Valle d'Aosta;
PRESO ATTO che si possono verificare condizioni particolari
quali convegni locali di associazioni o organismi regionali che,
terminati i lavori presso il Centro Culturale Congressi, intendono
visitare le sale da gioco del Casinò, cittadini Valdostani che
debbono accompagnare al Casinò, perché richiesto loro, persone o
parenti residenti fuori Valle, albergatori locali chiamati ad
accompagnare i loro clienti al Casinò, e altre situazioni analoghe
che richiedono una deroga al divieto suddetto;
RITENUTO di poter demandare al Commissario regionale della Casa
da Gioco di Saint-Vincent la valutazione, caso per caso,
dell'opportunità per il rilascio dell'autorizzazione di ingresso
per i cittadini residenti nella circoscrizione territoriale della
Regione Valle d'Aosta nei casi eccezionali sopra menzionati o in
altre situazioni analoghe, impegnando il Commissario medesimo a
relazionare in merito mensilmente con l'invio nominativo delle
autorizzazioni rilasciate e delle relative motivazioni;
RIBADITO comunque che la deroga all'art. 17 della convenzione
stipulata in data 16.02.1978 Rep. n° 5099 Regione/SITAV non
consente la partecipazione ai giochi dei cittadini residenti in
Valle d'Aosta;
DELIBERA
di demandare, per i motivi in premessa, al Commissario regionale
della Casa da Gioco di Saint-Vincent il rilascio
dell'autorizzazione di ingresso alle sale da gioco per i residenti
in Valle d'Aosta in deroga all'art. 17 della convenzione datata
16.02.1978 Rep. n° 5099 Regione/SITAV, alle condizioni citate in
premessa.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Il s'agit d'un problème qui a été posé
par des professionnels lors d'une rencontre; ce problème, soumis
aux commissaires, consistait dans la visite du Casino.
Jusqu'à présent aucun règlement ne prévoyait cette autorisation,
c'est pourquoi nous avons jugé bon d'adhérer à cette requête en
présentant la délibération y afférente à l'attention du
Conseil.
Il est clair qu'il ne s'agit pas d'une autorisation, pour les
valdôtains, de jouer au Casino, mais de visiter les salles de jeux,
à l'occasion de certaines rencontres.
PRESIDENTE
: Se nessuno chiede la parola, pongo in
votazione la delibera in oggetto:
ESITO DELLA VOTAZIONE
Presenti: 24
Votanti: 23
Favorevoli: 23
Astenuti: 1 (Sandri)
Il Consiglio approva
