Classificazione
LAVORO



Oggetto del Consiglio n. 171 del 8 ottobre 2013 - Resoconto
OGGETTO N. 171/XIV - Ritiro di mozione: "Recepimento delle
linee guida per la regolamentazione dei tirocini".
Presidente
- Per l'illustrazione, la parola al collega
Cognetta.
Cognetta (M5S)
- Grazie Presidente.
Questa è una mozione che ci sta particolarmente a cuore e credo
che stia a cuore a tutti. Sono state stabilite, nella Conferenza
Stato-Regioni del 24 gennaio scorso, le linee guida rispetto agli
standard minimi che regolamentano i tirocini. Voi però conoscete
sicuramente il problema che c'è dietro i famosi stagisti e a tutte
quante le distorsioni che avuto il sistema in questi anni rispetto
a questa figura, ci sono state polemiche in tutta Italia. Anche qui
in Valle d'Aosta ho notizia di storture rispetto all'utilizzo degli
stagisti all'interno di diverse aziende, ma è una pratica diffusa,
non succede solo da noi. Ci sono Regioni però che si sono
uniformate queste linee guida e che hanno fatto una serie di passi
in avanti, hanno fatto tutta una serie di regolamentazioni, anche
efficaci, primo tra tutti mi riferisco al vicino Piemonte, dove è
stata normata in maniera molto specifica la questione dei tirocini.
È stato stabilito un tetto minimo, un tetto di spesa, è stato
stabilito un orario di lavoro massimo, una gestione in termini di
tempo...insomma, è stato fatto un lavoro effettivamente molto
efficace per regolamentare quello che poi, prima di questa
regolamentazione, si è trasformato in uno sfruttamento, in uno
schiavismo quasi. Rispetto a questo punto, quindi io immagino che
noi, come Amministrazione, ci stiamo dando da fare e ci stiamo
sicuramente preoccupando di normare questa cosa, di aprire anche
alle aziende, perché, voglio dire, una volta che abbiamo normato,
anche le aziende possono avere facilità nell'accesso, come viene
fatto, appunto, nella regione Piemonte, rispetto all'utilizzo di
questo strumento, che è uno strumento che permette poi di superare
quel
gap
che c'è sempre tra chi cerca lavoro e chi offre un
certo tipo di lavoro, ma che non deve essere mai uno sfruttamento
fine a sé stesso.
Ricordo anche una cosa importante: fatto 100 il numero di
tirocini erogati a livello nazionale, il 4 o il 5 percento - non
ricordo esattamente - si trasforma poi in un lavoro a tempo
determinato o indeterminato. Può essere una percentuale molto
piccola, ma è comunque una percentuale molto rilevante, perché in
questi tempi qualunque punto riusciamo a recuperare in termini di
lavoro...sono punti guadagnati, quindi vi invito a leggere con
attenzione la mozione. Noi in fondo chiediamo semplicemente che si
recepiscano le linee guida, che si facciano proprie e si attui uno
strumento simile a quello presente in Piemonte.
Presidente
- Grazie. Apriamo la discussione generale. Ci
sono richieste di intervento? Non ho iscritti a parlare. La parola
al collega Bertschy.
Bertschy (UVP)
- Per completare l'illustrazione. Grazie
Presidente.
La mozione va nella direzione anche di attirare un po'
l'attenzione rispetto a tutto il tema delle politiche del lavoro,
questo possibile ritardo che abbiamo nell'estensione di questo
provvedimento e poi per capire, rispetto alla delibera che
impegnava i 16 milioni di euro, che, probabilmente, è il
contenitore dal quale attingere questo possibile finanziamento per
attivare e per far assumere questo provvedimento, quali
iniziative...quale tipo di utilizzo si sta facendo di questi
investimenti, di questi finanziamenti che sono importanti in questa
fase critica, come è stato bene ricordato dal collega Cognetta, e
soprattutto per cominciare a dare avvio ad un'azione puntuale di
sostegno a tutta quella disoccupazione o a quella occupazione che è
in attesa di formazione e che compone il 25 percento della
disoccupazione giovanile, che oggi è un dato importante del quale
abbiamo bisogno di prenderci cura tutti quanti. Come ha bene
ricordato il collega Cognetta, quindi anche piccole cose come
questa possono essere utili. L'indicazione di arrivare ad una
somma...noi abbiamo immaginato 600 euro di tirocinio...per far sì
che ci sia comunque un'indicazione sulla mozione sulla quale
vogliamo discutere, è una cifra che stata inserita già da altre
Regioni, quindi può essere una cifra significativa sulla quale
lavorare. Quello che ribadisco a noi interessa è capire se il tema
è all'attenzione dell'Assessore, del Governo e se su queste
possibili misure di finanziamento e di sostegno all'occupazione si
sta facendo tutto quello che si può fare soprattutto utilizzando le
somme che sono ferme. Grazie.
Presidente
- La parola alla collega Certan.
Certan (ALPE)
- Grazie Presidente.
Questa mozione non vede la firma di un Consigliere di ALPE
semplicemente per una questione tecnica: sapete che non possiamo
mettere più di tre firme. Da parte di tutto il gruppo c'è il pieno
sostegno per questa mozione poiché riteniamo che il tirocinio
formativo sia fondamentale per un raccordo tra il mondo del lavoro
e il mondo della scuola. In questo momento, come ha già ricordato
il collega Cognetta, in cui molte Regioni non si sono ancora
adeguate al quadro normativo delle linee guida, mentre alcune
Regioni, come ad esempio l'Emilia Romagna o la Toscana, hanno già
provveduto ad incrementare la soglia minima che è di 300 euro,
crediamo che, quindi, come Regione, possa essere veramente un
impegno che vada anche nella direzione di un sostegno ai giovani,
poiché generalmente il passaggio fra mondo della scuola, o comunque
della formazione al mondo del lavoro è soprattutto di interesse per
il mondo chiaramente dei giovani. Chiediamo ed auspichiamo quindi
che da parte di tutto il Consiglio ci sia la volontà di sostenere
quest'impegno. Grazie.
Presidente
- Non ci sono altri che vogliono intervenire?
Possiamo chiudere la discussione generale? La discussione generale
è chiusa. La parola all'Assessore Marquis.
Marquis (SA)
- Grazie Presidente.
La legge 92 del 2012 ha riformato il mercato del lavoro e questa
legge ha trattato nel suo ambito, nel suo articolato, anche la
disciplina dei tirocini formativi e di orientamento. Sono uno
strumento di politiche attive del lavoro importanti per far fare
delle esperienze di transizione tra il mondo della scuola ed il
mondo del lavoro per i ragazzi che sono neodiplomati. La legge 92
demanda alla Conferenza Stato-Regioni l'emanazione delle linee
guida per avere un approccio uniforme in tutto il territorio
nazionale su questa disciplina. Nel mese del maggio scorso la
Regione, attraverso i suoi uffici del Dipartimento del lavoro, ha
avviato la procedura di recepimento delle linee guida che sono
state emanate il 24 gennaio 2013 e ad oggi ha terminato il processo
di realizzazione di questo strumento. Nei prossimi giorni verrà
attivato il confronto con le parti sociali, verrà poi portato il
documento nelle sua veste, così come sarà stato trattato con le
parti sociali, all'attenzione del Consiglio delle politiche del
lavoro, per poi arrivare alla sua definitiva approvazione
sicuramente prima della fine dell'anno.
Per quanto concerne gli argomenti che sono stati trattati nella
mozione, e qui sono stati richiamati, evidenzio che sono tutte
linee guida e di indirizzo che sono state recepite nel documento
sia per ciò che concerne gli importi remunerativi, che partono da
un minimo di 300 euro, in funzione del minimo orario stabilito, per
arrivare ad un massimo possibile di 600 euro, così come sono state
introdotte anche delle innovazioni, analogamente al Piemonte, per
disciplinare e regolamentare gli
stage
estivi, dal momento
che siamo una realtà turistica e questo è uno strumento molto utile
per i ragazzi che escono dal mondo della scuola e che quindi
possono nei due mesi estivi maturare delle esperienze.
Senza entrare nel merito della discussione dell'argomento, che è
rimandato sicuramente ad un altro momento, direi che tutto quello
che è stato evidenziato è recepito nello strumento approvato,
quindi, per questa ragione, vi chiederei di ritirare la mozione,
siccome viene meno il senso della medesima alla luce di quello che
ho riferito; diversamente, come maggioranza, ci asterremo.
Grazie.
Presidente
- Grazie Assessore.
Il y a quelqu'un qui souhaite intervenir pour déclaration
d'intention? Pas de requêtes? La parole au collègue Cognetta.
Cognetta (M5S)
- Ringrazio l'Assessore per la
precisazione. Se ci lascia solo un minuto per discutere un attimo
fra di noi rispetto alla sua richiesta, risponderemo in un attimo.
Grazie. Se è possibile una sospensione...
Presidente
- Sospendiamo il Consiglio per cinque
minuti.
Si dà atto che la seduta è sospesa dalle ore 17,19 alle ore
17,23.
Rini (Presidente)
- Possiamo riprendere i nostri lavori?
Colleghi, riprendiamo la seduta. Qualcuno chiede la parola? Il
collega Cognetta ha la parola.
Cognetta (M5S)
- Grazie Presidente.
Volevo soltanto precisare che siamo favorevoli al ritiro della
mozione se però è possibile avere un passaggio in commissione prima
che ci sia una diffusione alle parti sociali, cioè, in sostanza, se
è possibile dare un'occhiata a quello che verrà proposto e poi
eventualmente discusso.
Presidente
- La parola all'Assessore Marquis.
Marquis (SA)
- Avete tutta la mia disponibilità e quindi
non c'è alcun problema a condividere con voi il testo, offro tutta
la mia disponibilità. La commissione credo che sia la IV...
(interruzione di alcuni Consiglieri, fuori microfono)
...va bene, allora definiremo qual è la commissione che
verrà...la quinta mi dicono dalla regia! Grazie.
Presidente
- Sì, è ritirata! Possiamo passare al punto 10
all'ordine del giorno.
