Classificazione
BILANCIO E CONTABILITA' REGIONALE



Oggetto del Consiglio n. 20 del 4 novembre 2020 - Resoconto
OGGETTO N. 20/XVI - Interrogazione: "Stato di attuazione
delle misure istituite con la legge regionale 8/2020".
Bertin (Presidente) -
Possiamo procedere al punto 4
dell'ordine del giorno. Il presidente Lavevaz per la risposta, ne
ha facoltà.
Lavevaz (UV) -
La risposta a questa interrogazione
ovviamente sarà un pochettino articolata, ma cercherò un po' di
fare il panorama completo dello stato di attuazione della legge
8.
Per quanto riguarda l'articolo 30, sono le disposizioni per
l'istruzione, a fronte dello stanziamento complessivo di 513.000
euro è stata impegnata e liquidata la spesa complessiva di 425.000
euro per l'acquisto di dispositivi di protezione e di materiale per
l'igiene individuale e degli ambienti, nonché di ogni altra
apparecchiatura necessaria e 55.000 euro per il supporto
all'attività didattica a distanza. Le risorse non utilizzate
ammontano quindi a circa 32.000 euro.
All'articolo 32 abbiamo gli interventi a favore dei collegi e
convitti e i trasferimenti delle risorse aggiunte e straordinarie
ai convitti e collegi sono stati effettuati per l'ammontare
complessivo di 326.000 euro. Per quanto concerne invece la
decurtazione dell'importo delle rate delle rette, in proporzione al
periodo di sospensione dei servizi, la struttura regionale
competente ha richiesto ai collegi e ai convitti di ricalcolare
l'importo delle rate di cui trattasi. Le relative liquidazioni
saranno effettuate nel mese di novembre.
Articolo 40, i contributi straordinari a favore
dell'organizzazione di eventi culturali e sportivi: la misura
prevedeva uno stanziamento di 75.000 euro per gli eventi sportivi.
È stata presentata una domanda ed è stato concesso un contributo di
5.800 euro in attesa di rendicontazione per la successiva
liquidazione. Le risorse disponibili ammontano quindi a 69.200
euro.
Articolo 41 comma 3 e articolo 42, sono i contributi per lo
sport. Gli stanziamenti ammontavano a 150.000 euro per l'articolo
41 e a 600.000 euro per l'articolo 42. Tutte le risorse devono
essere ancora impegnate, poiché integrano i contributi ordinari e
per l'attività sportiva proporzionale previsti dalla legge
regionale n.1 del 2003 da concedersi entro la fine di novembre
2020, secondo le consuete scadenze previste dalla medesima legge.
Hanno presentato domanda tutte le associazioni sportive
dilettantistiche e gli enti di promozione sportiva, per cui le
risorse saranno totalmente utilizzate nell'ambito del piano di
riparto dei contributi di cui alla legge 3/2004.
Articolo 49, sono i contributi straordinari ad organizzazioni di
volontariato e di protezione civile. Sono state presentate e
approvate nove domande per un totale di 339.729 euro. Una domanda è
già stata liquidata, tre sono in corso di liquidazione e cinque
domande sono in attesa di rendicontazione, con termine fissato
dall'articolo 49 stesso al 15 novembre prossimo. Le risorse
avanzate ammontano quindi a 110.270 euro.
All'articolo 50 abbiamo i
bonus
alle imprese per la
ripresa dell'attività. L'onere derivante dall'applicazione della
misura era stimato in 34.750.000 euro. Risultano liquidati
28.722.000 euro, di cui 28.643.000 euro già pagati. A questi si
aggiungono 356.000 euro già concessi ma non ancora liquidati e
740.000 euro relativi a domande in attesa di concessione. Vi sono
infine 70.000 euro per domande in sospeso. Restano disponibili
quindi circa 4 milioni e mezzo di euro.
Articolo 51, bonus ai
bed and breakfast
. A fronte dello
stanziamento di 200.000 euro sono state presentate cinquantuno
domande per un ammontare complessivo di contributi concedibili pari
a 102.000 euro. I contributi saranno erogati a breve essendo stata
risolta la difficoltà di dialogo con la piattaforma del Registro
Nazionale Aiuti. Le risorse ancora disponibili ammontano a 98.000
euro ma la scadenza per la presentazione domande è fissata al 15
novembre prossimo.
All'articolo 52, contributi per settore turistico ricettivo, lo
stanziamento complessivo ammonta a 3.650.000 euro e sono state
ricevute 268 domande per un ammontare di contributi concedibili
pari a 2.259.000 euro. Anche in questo caso i contributi saranno
liquidati a breve. Le risorse ancora disponibili ammontano a
1.390.000 euro e la scadenza per la presentazione delle domande è
sempre il 15 novembre.
Articolo 54, contributi per rifugi alpini, a fronte dello
stanziamento di 500.000 euro sono state presentate dieci domande. I
contributi concessi o in fase di concessione ammontano a 45.000
euro e saranno liquidati a breve. Le risorse ancora disponibili
ammontano a 450.000 euro e la scadenza per la presentazione è
sempre il 15 novembre.
Articolo 55, contributi straordinari a favore dell'AVMS e
dell'UVGAM. Lo stanziamento era di 400.000 euro e sono stati
concessi contributi per un ammontare complessivo di 396.000 euro,
sono stati già liquidati 172.000 euro e a giorni si procederà alla
liquidazione delle rimanenti somme impegnate.
I contributi per fronteggiare l'emergenza Covid nel settore
dell'industria, dell'artigianato e delle attività professionali.
Rispetto a queste misure risultano 1.796.000 euro per domande
convalidate parzialmente, di cui 1.359.000 euro per spese di
investimento. Ci sono inoltre 176.000 euro relativi a domande in
bozza sulla piattaforma, di cui 150.000 per spese di investimento.
Vi sono poi 82.000 euro per domande in sospeso per assenza fondi su
spese di investimento. Rispetto ai 4.900.000 euro previsti
rimangono pertanto 2.800.000 euro, ma va precisato che la scadenza
per la presentazione delle domande è fissata al 16 novembre.
Con riferimento ai contributi previsti per la formazione
professionale e per la misura destinata agli organismi di
formazione accreditati nello specifico albo regionale, la
piattaforma per l'accesso ai finanziamenti è stata attivata il 10
settembre e la scadenza per la presentazione delle istanze è
fissata al 16 novembre. Al 31 ottobre hanno presentato domanda di
contributo cinque dei quattordici soggetti accreditati, per un
totale di contributi richiesti pari a 55.000 euro dei 290.000 messi
a disposizione.
All'articolo 57 abbiamo il contributo a fondo perduto per
fronteggiare l'emergenza Covid nel settore agricolo. A fronte di
una disponibilità di 1.700.000 euro sono state ricevute richieste
per 1.577.000 euro di cui già liquidati 922.000 euro; 262.000 sono
in fase di liquidazione, 393.000 già convalidati. Le risorse ancora
disponibili ammontano quindi a 122.000 euro.
All'articolo 57, contributo per le spese correnti e di
investimenti per fronteggiare l'emergenza sempre nel settore
agricolo. A fronte di una disponibilità di 800.000 euro sono
pervenute richieste per 400.000 euro non ancora liquidati.
Considerato che la scadenza per la presentazione delle domande è
fissata al 16 novembre prossimo, gli uffici stimano che le risorse
non richieste ammonteranno a circa 250.000 euro.
Articolo 58, misure di rilancio a sostegno del commercio dei
prodotti agroalimentari regionali di qualità. Lo stanziamento
complessivo ammontava a 3.000.000 di euro e sono state ricevute
richieste per 322.000 euro. Considerato che la scadenza per la
presentazione delle domande è fissata al 30 novembre prossimo, gli
uffici stimano che le risorse non richieste ammonteranno a circa
1.000.000 di euro.
Articolo 59, il bonus a favore dell'editoria. La misura
prevedeva uno stanziamento complessivo di 100.000 euro, è stata
presentata una sola domanda per l'ammontare massimo previsto per
legge di 15.000 euro. Quindi rimangono disponibili 85.000 euro.
L'articolo 62, misure a sostegno dell'occupazione delle piccole
e medie imprese. Per le aziende con numero di dipendenti compreso
tra quattro e duecentocinquanta dipendenti, con deliberazione della
Giunta regionale n. 1060 del 16 ottobre 2020 è stato approvato
l'avviso a valere sul FESR. Al momento i fondi complessivamente
ammontanti a 4.887.000 euro sono terminati con la presentazione di
circa trecento domande attualmente in fase di istruttoria.
Relativamente alle imprese con numero dei dipendenti inferiore a
tre è in corso la predisposizione dell'atto da sottoporre alla
competente Commissione consiliare, come previsto dall'articolo
62.
Per quanto riguarda gli incentivi alle assunzioni, con
deliberazione della Giunta regionale n. 637 del 20 luglio 2020, è
stato approvato l'avviso a valere sulle risorse strutturali del FSE
destinato alle imprese che attivassero contratto di assunzione
anche a tempo determinato. L'importo complessivo dell'avviso è
stato pari a 3.800.000 euro, completamente esaurito con 1141
domande presentate. Ora è in fase di istruttoria.
All'articolo 64, misure per favorire tirocini curricolari. La
piattaforma per l'accesso ai finanziamenti è stata attivata in data
20 ottobre 2020 e la scadenza per la presentazione delle istanze è
fissata per il 15 novembre 2020. Nei primi dieci giorni di apertura
della procedura le domande depositate sono state ventisei per un
totale di 13.500 euro, rispetto a una disponibilità totale di
200.000 euro. Altre domande risultano ancora in fase di
compilazione.
All'articolo 65, le misure per sostenere la frequenza di
percorsi di formazione professionale. Alla data attuale, con
riferimento ai progetti di competenza del dipartimento politiche
del lavoro e della formazione, sono state autorizzate variazioni
relative a sette progetti per un totale di circa 48.000 euro. La
disponibilità complessiva ammonta a 500.000. In ragione del fatto
che la disciplina di riferimento prevede che venga presentata
un'unica istanza di variazione che comprenda anche le altre misure
a valere sul fondo sociale europeo, nelle prossime settimane
potrebbero essere presentate istanze relative a ulteriori
progetti.
All'articolo 66 abbiamo le misure a sostegno della realizzazione
di percorsi di formazione a distanza. Alla data attuale, con
riferimento ai progetti afferenti al dipartimento politiche del
lavoro e alla formazione, sono state autorizzate variazioni
relative a nove progetti per un totale di circa 40.000 euro. La
disponibilità complessiva ammonta a 200.000 euro. In ragione del
fatto che la disciplina di riferimento prevede che venga presentata
un'unica istanza, come sopra, nelle prossime settimane potrebbero
essere presentate altre istanze.
All'articolo 68, indennità ai soggetti non ricompresi negli
articoli 5 e 7 della legge 5/2020. Si tratta di una prosecuzione
della misura già previste nella legge regionale 5/2020, ovvero
l'indennità ai soggetti non ricompresi negli articoli 5 e 7 della
stessa legge. Complessivamente la misura ha coinvolto 365
beneficiari per un totale di 356.800 euro.
All'articolo 70, le misure in materia di mobilità sostenibile.
Il termine per la presentazione delle domande è scaduto il 30
ottobre scorso, il numero delle domande presentate già validate e
per le quali si provvederà a impegnare i contributi è pari a 663 e
assorbe tutti i 350.000 euro stanziati per la misura.
All'articolo 71, interventi per soggetti a rischio di esclusione
sociale. Per quanto riguarda la spesa per il finanziamento di
progetti volti alla prevenzione di situazioni a rischio di povertà
e alla presa in carico di fasce deboli a forte rischio di
esclusione sociale, la disponibilità complessiva di 250.000 euro
sarà utilizzata entro la fine dell'anno, integrati con fondi
statali relativi al fondo povertà 2018/2019 nell'ambito di un
progetto per favorire il reinserimento sociale, occupazionale e
lavorativo dei soggetti a rischio o in condizioni di povertà e di
esclusione sociale.
Questo è il quadro generale di attuazione a oggi delle
principali misure di tipo economico previste dalla legge regionale
8/2020.
Passando invece alla seconda domanda: quali siano le misure
istituite con la legge 8/2020 e a oggi non ancora attivate e se la
mancanza di attivazione è dipesa dallo stato di ordinaria
amministrazione, mi sono state segnalate le seguenti
considerazioni. Intanto va ricordato che le disposizioni per le
assunzioni di cui all'articolo 13 e gli incentivi di cui
all'articolo 14 e 15 hanno fatto oggetto di impugnativa da parte
del Governo, come sappiamo, quindi al momento non vi è stata data
attuazione.
Altra situazione invece è quella dell'articolo 63, l'istituzione
dell'elenco regionale disoccupazione Covid-19. In merito a questa
misura che istituisce l'elenco disoccupati Covid il dipartimento
politiche del lavoro e della formazione ha proceduto a elaborare un
progetto denominato "Bon Emploi", basato sulle indicazioni della
norma e che si propone come strumento di contrasto alla crisi
dell'occupazione del territorio regionale e di supporto per tutti i
soggetti che possono essere accompagnati attivamente all'immediata
e pronta ricerca di un nuovo impiego anche in chiave di
imprenditorialità. Purtroppo per il momento contingente era
impossibile proseguire l'iter progettuale, perché i vincoli attuali
di bilancio impongono l'impegno e la spesa delle risorse entro il
31 dicembre, termine non rispettabile in relazione alla tempistica
minima necessaria per l'emissione degli avvisi, gli adempimenti per
l'avvio dell'attività e l'avvio effettivo delle stesse. Inoltre,
rendono non realizzabile il progetto altre considerazioni relative
alla definizione delle modalità di gestione del progetto stesso, in
particolare per la parte formazione, alla possibile e futura
finanziabilità da parte del FSE del progetto, alle specifiche
modalità di gestione e tracciamento delle attività e dei precorsi
anche in relazione alla loro rendicontazione. Di conseguenza il
dipartimento politiche del lavoro e della formazione ritiene
opportuno capitalizzare gli sforzi sostenuti sino a questo momento,
ma rinviare al 2021 la sperimentazione del progetto "Bon Emploi".
Contestualmente propone di spostare le relative risorse economiche
verso la misura di cui all'articolo 62 comma 3 della legge
regionale n. 8, dedicata al mantenimento occupazionale delle
piccole e medie imprese.
Concludo rispondendo alla richiesta se tutti i Comuni valdostani
hanno comunicato entro 31 agosto l'elenco degli investimenti
finanziati ai sensi dell'articolo 19 comma 2 lettera B di cui alla
medesima legge. Per quanto riguarda questo punto si conferma che
sono pervenute le comunicazioni di tutti i 74 Comuni valdostani
entro il termine fissato. Successivamente al 31 agosto alcuni enti
hanno poi effettuato, anche su richiesta della struttura regionale
competente in materia di finanza locale, rettifiche e/o
integrazioni all'originaria comunicazione, al fine di dettagliare
meglio le spese e di riportare una descrizione nell'investimento
quanto più precisa possibile. Sulla base dell'istruttoria
effettuata è risultato che tutti i 74 Comuni hanno indicato spese
di investimento che possono essere finanziate con il contributo in
questione. Le informazioni ricevute dagli enti locali sono state
riportate in un prospetto pubblicato sul sito istituzionale della
Regione, come richiesto dall'ordine del giorno approvato
all'unanimità dal Consiglio regionale lo scorso 20 luglio.
Infine, il trasferimento dell'importo spettante a ciascun ente è
stato disposto con provvedimento dirigenziale n. 5334 del 14
ottobre 2020 e le relative liquidazioni sono già state
effettuate.
Presidente -
In ragione dell'articolata domanda e della
fruibilità da parte di tutti della comprensione, sono stati
concessi alcuni minuti in più al Presidente credo nell'interesse di
tutti, visto l'interesse della risposta. Per la replica il
consigliere Aggravi, ne ha facoltà.
Aggravi (LEGA VDA) -
La ringrazio Presidente per la
puntuale risposta a tutto l'articolato e farei una proposta, visto
che comunque la legge 8 è stata anche frutto di una condivisione
complessiva da parte dell'aula, se poi copia della risposta potesse
essere distribuita non soltanto agli interroganti ma eventualmente
a tutta l'aula, in maniera tale appunto da avere una comprensione
complessiva di quelle che sono le misure oggi messe a terra, ma
soprattutto degli utilizzi. Prendendo un po' spunto anche dalle
dichiarazioni fatte dall'assessore alle finanze Marzi ieri,
giustamente ci sono tutta una serie di situazioni e di misure che
hanno generato dei risparmi e che sicuramente nel disegno di legge
di stabilità che ci proporrete presto riusciremo appunto a vedere
quali sono le scelte di carattere politico-amministrativo che sono
state fatte per la riallocazione all'interno di precedenti misure o
di misure che già magari sono ancora in fase di elaborazione. Anche
perché sicuramente è stato un percorso complesso quello della legge
8 che ha visto tutti impegnati a vario titolo, anche i franchi
tiratori, ma che comunque ha dato dei risultati, perché se ci sono
stati degli impegni di un certo tipo delle cifre stanziate, voleva
dire che effettivamente ce n'era la necessità e il territorio in
parte ne ha beneficiato.
Ovvio che tutt'altra storia sarà per il futuro, perché quello
che era il chiamiamolo tesoretto che si è generato nel corso
dell'inizio dell'anno e che è stato poi utilizzato per la legge 8,
oggi come ci diceva ieri in conferenza stampa l'assessore Marzi non
c'è e quindi bisognerà fare delle scelte su cui incidono anche le
minori entrate, perché in una prima battuta abbiamo avuto la prima
sberla, ovviamente adesso arriverà la seconda sberla che sarà più
forte di quella di prima.
