Classificazione
SPORT E TEMPO LIBERO
Sport invernali



Oggetto del Consiglio n. 1020 del 24 ottobre 2019 - Resoconto
OGGETTO N. 1020/XV - Interrogazione: "Risultanze del
congresso della Federazione internazionale dello sci tenutosi a
Zurigo nei primi giorni di ottobre 2019".
Farcoz (Président) -
À la présence de 29 Conseillers, je
déclare la séance ouverte. Point n° 21 à l'ordre du jour. La parole
à l'Assesseur Viérin pour la réponse.
Viérin (AV) -
Ringrazio il collega Restano e i colleghi
per questa iniziativa che fa seguito - come è ricordato nella
stessa iniziativa - al momento importante del Congresso della
Federazione internazionale dello sci tenutasi a Zurigo, ad
ottobre.
Per quanto riguarda le domande: "se la Valle d'Aosta era
presente a questa iniziativa", la risposta è sì, era presente con
una delegazione composta dai rappresentanti del Comitato
organizzatore della Coppa del Mondo de La Thuile; inoltre il 4
ottobre ci eravamo raccordati con Marco Mosso, Presidente
dell'ASIVA, e il Consigliere della FISI, Dante Berthod, per
presenziare a questo evento.
Contemporaneamente avevamo indirizzato a firma mia una lettera
al Presidente Roda per ribadire la disponibilità e l'auspicio al
fine di ospitare una o più tappe del circuito di Coppa del Mondo di
sci di fondo, in particolar modo per le stagioni agonistiche
2020/2021, 2021/2022 e 2022/2023 e anche la Coppa del Mondo di sci
alpino, in qualunque data. Questo per rimarcare la nostra volontà
dopo l'esperienza molto positiva della Coppa del Mondo di Cogne e
il lavoro che avevamo portato avanti per riportare la Coppa del
Mondo a La Thuile, che in un primo momento non era inserito nel
calendario, ma che poi è stato inserito. Abbiamo anche avuto dei
colloqui con gli organizzatori e con il Comune di Cogne per
sollecitare la loro disponibilità ad ospitare una nuova gara. In
ogni caso la Valle d'Aosta, nel suo insieme, ha manifestato la
volontà di ritornare all'interno di questi circuiti. Si era fatto
un ragionamento sul 2020 in merito ai Mondiali di Master, Alpiniadi
e ad altri grandi eventi, d'intesa anche con il comitato
organizzatore, e si era detto: benissimo, questa è una grande
competizione che potrebbe essere proposta sul 2021. In questo senso
comunque noi abbiamo espresso la disponibilità, per rispondere alla
seconda domanda.
"Quali siano stati i riscontri": intanto il calendario è
modulato su tre stagioni - come il collega conosce certamente -, ma
di fisso c'è solo la stagione 2019/2020, a meno di qualche
recupero, di qualche problema, quindi diciamo che sulle altre
stagioni la consuetudine dei
draft
, di bozze orientative -
proprio come è successo per quanto riguarda La Thuile - viene poi
rimodulata. Pertanto noi abbiamo buone speranze, perché dai
colloqui che abbiamo avuto saremo presenti allo Skipass di Modena,
e non solo per presentare assieme all'Assessore Bertschy la
stagione invernale, gli impianti a fune e tutta l'offerta turistica
della Valle d'Aosta, ma avremo anche la presenza di Malagò e del
Presidente Roda, proprio per avere una
deadline,
una
codificazione delle nostre volontà. Questo ci tengo a dirlo, perché
si inserisce nel lavoro che era stato iniziato, e che credo tutti
noi auspichiamo, del ritorno a pieno titolo, al di là di ciò che è
stato Cogne, di quella che sarà un'esperienza molto positiva - ne
siamo certi - a La Thuile nel prossimo inverno, del ritorno a pieno
titolo della Valle d'Aosta nel circo bianco e nei circuiti che
diano una certezza - magari anche codificati su anni che si
decidono - alla nostra Regione affinché rientri a pieno titolo in
queste competizioni.
Président -
La parole au collègue Restano pour la
réplique.
Restano (GM) -
Grazie Assessore per la risposta.
Approfitto dell'occasione per ringraziarla anche per l'impegno per
il Tour de France, non tanto per l'evento in sé, quanto per le
intenzioni di mantenere alto il profilo delle manifestazioni
organizzate in Valle d'Aosta. Nel merito uno potrebbe essere più o
meno d'accordo, però il Tour de France ha un richiamo che è ad
altissimo livello e quindi non può che far bene alla nostra
Regione. Volevo farlo lo scorso Consiglio, ma la mancanza di
comunicazioni ci porta purtroppo a tacere.
Detto questo, la Coppa del Mondo va proprio ad inserirsi
nell'ambito di questi eventi importanti che interessano tutta la
Regione e non solo una località. La nostra interrogazione andava
proprio nel senso di essere informati in merito perché sappiamo che
la richiesta deve partire da uno Sci Club, approdare in ASIVA e poi
andare in FISI e, successivamente, in FIS, perché la Regione non
può portare avanti autonomamente un'iniziativa di questo genere.
Per questa ragione eravamo un pochino preoccupati non avendo visto
pervenire richieste da parte delle località. Sappiamo che vi sono
almeno due località all'altezza di questi eventi in Valle d'Aosta,
proseguendo sulla linea impostata già da tempo e portata avanti da
questo Governo e ci faceva piacere avere una risposta in merito.
Apprendiamo ora che la risposta va in senso affermativo.
La preoccupazione è data dal fatto che le gare di Coppa del
Mondo nel prossimo triennio andranno a diminuire: dalle 40 di
questa stagione passeranno a 33 e poi a 30, quindi l'essere pronti
e presenti è importantissimo. Io spero che con Skipass le località
valdostane si facciano avanti e si possa cogliere questa occasione.
Vero è che si è sempre in tempo ad essere inseriti, però si arriva
nella programmazione un pochino in ritardo e non si possono
cogliere al massimo tutte le potenzialità che questo evento può
dare alla Valle d'Aosta in termini di promozione, e sono
tantissime.
Noi confidiamo nella buona volontà delle località e nella
valorizzazione di tutti i volontari che hanno saputo far emergere
la nostra regione nell'occasione di Cogne e che lo faranno per La
Thuile. Speriamo che ad anni alterni si possano organizzare eventi
sempre più importanti.
