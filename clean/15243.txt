Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 1783 del 24 gennaio 1996 - Resoconto
SEDUTA ANTIMERIDIANA DEL 24 GENNAIO 1996
OGGETTO N. 1783/X Designazione di un sindaco effettivo in seno
al Collegio sindacale della Banca di Credito Cooperativo di
Gressan.
Presidente Ha chiesto la parola il Consigliere Perron.
Perron (UV) Pour proposer M. Pressendo Paolo.
Presidente Si procede alla votazione.
- Consiglieri presenti e votanti: 31
- Schede nulle: 1
- Schede valide: 30
- Schede bianche: 7
Hanno riportato voti:
- Pressendo Paolo: 23
Presidente In base all'esito della votazione risulta designato
quale Sindaco effettivo in seno al Collegio sindacale della Banca
di Credito Cooperativo di Gressan, per il triennio 1996/1998 che
scadrà il 31 dicembre 1998, il Signor Pressendo Paolo, residente in
Aosta, viale Gran San Bernardo, 33.
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 13 maggio 1980, n. 21 è stata istituita la
Banca di Credito Cooperativo di Gressan;
- l'articolo 45 dello Statuto della Banca di Credito Cooperativo
di Gressan stabilisce che un Sindaco effettivo è designato dalla
Regione;
- ai sensi di quanto previsto dall'articolo 42 dello Statuto
della Banca di Credito Cooperativo di Gressan almeno due dei
Sindaci effettivi devono essere scelti tra le persone iscritte
nell'albo compilato dalla Federazione locale o negli albi
professionali dei Revisori contabili, dei dottori commercialisti o
dei ragionieri;
- il succitato Collegio sindacale è scaduto il 31 dicembre 1995
per compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 36 dell'8 agosto 1995 dell'elenco delle nomine in scadenza nel
secondo semestre dell'anno 1995, nella riunione del 27 dicembre
1995 si è espressa sulle seguenti candidature:
1) Benzo Claudio, 2) Besenval Roberto, 3) Bionaz Enrica, 4) Bo
Romano, 5) Bonazzi Ivo, 6) Cargnino Andrea, 7) Chamois Alessandro,
8) Filetti Laura, 9) Frand Genisot Gianni, 10) Frau Pierfrancesco,
11) Girardi Corrado, 12) Linty Marco, 13) Odisio Gianni, 14) Parini
Amedeo Maria, 15) Pressendo Paolo, 16) Safina Angelo, 17) Tesio
Silvia, 18) Vietti Claudio;
Ritenuto necessario provvedere alla designazione di un Sindaco
effettivo in seno al Collegio sindacale della summenzionata Banca
di Credito Cooperativo per il triennio 1996/1998 che scadrà il 31
dicembre 1998;
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 13 maggio 1980, n. 21 e 27 marzo
1991, n. 12;
Delibera
1) di designare quale Sindaco effettivo in seno al Collegio
sindacale della Banca di Credito Cooperativo di Gressan, per il
triennio 1996/1998 che scadrà il 31 dicembre 1998, il Signor
Pressendo Paolo, residente in Aosta, viale Gran San Bernardo,
33;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
