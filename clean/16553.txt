Classificazione
CONSULTE COMMISSIONI E ORGANI COLLEGIALI


Resoconto integrale del dibattito dell'aula
Oggetto del Consiglio n. 2953 del 11 febbraio 1998 - Resoconto
SEDUTA ANTIMERIDIANA DELL'11 FEBBRAIO 1998
OGGETTO N. 2953/X Elezione di un rappresentante della Regione
per la nomina a membro della Commissione regionale per il lavoro a
domicilio.
Président On passe à la votation, il y a un seul candidat,
Maurizio Meggiolaro.
- Consiglieri presenti: 27
- Consiglieri votanti: 26
- Astenuti: 1 (Chiarello)
- Schede nulle: 1
- Schede valide: 25
- Schede bianche: 3.
Hanno riportato voti:
- Meggiolaro Maurizio: 22.
Presidente In base all'esito della votazione risulta nominato
quale rappresentante della Regione per la nomina a membro della
Commissione regionale per il lavoro a domicilio, per il triennio
1998/2001, il Signor Meggiolaro Maurizio (domiciliato in Aosta,
Corso Lancieri di Aosta, n. 25).
Deliberazione Il Consiglio
Premesso che:
- la legge regionale 10 aprile 1997, n. 11, disciplina i criteri
e le procedure per le nomine e le designazioni di competenza
regionale e in particolare all'articolo 3 - primo comma -
stabilisce che le nomine indicate nell'allegato A sono attribuite
alla competenza del Consiglio regionale;
- l'articolo 6 della legge 18 dicembre 1973, n. 877, stabilisce
quanto segue:
"Presso ogni ufficio regionale del lavoro e della massima
occupazione è istituita una commissione regionale per il lavoro a
domicilio.
La commissione decide i ricorsi di cui al sesto comma del
precedente articolo 5 e coordina a livello regionale le commissioni
provinciali per il controllo del lavoro a domicilio.
La commissione, nominata con decreto del direttore dell'ufficio
regionale del lavoro e della massima occupazione, è dallo stesso
presieduta ed è composta:
a) dal capo dell'ispettorato regionale del lavoro;
b) da due rappresentanti dei datori di lavoro, da due
rappresentanti degli artigiani e da sei rappresentanti dei
lavoratori designati dalle rispettive organizzazioni sindacali che
facciano parte del Consiglio nazionale dell'economia e del lavoro,
avendo riguardo all'effettiva rappresentatività in sede
regionale;
c) da tre rappresentanti della Regione, eletti dal Consiglio
regionale, con rappresentanza della minoranza.
I membri della commissione durano in carica tre anni".
- l'articolo 4 del Decreto del Presidente della Repubblica 9
maggio 1994, n. 608 "Regolamento recante norme sul riordino degli
organi collegiali dello Stato" stabilisce quanto segue:
"1. Ai sensi dell'articolo 1, comma 28, lettera c) della legge
24 dicembre 1993, n. 537, il numero dei componenti degli organi
collegiali elencati nell'allegata tabella C, che costituisce parte
integrante del presente regolamento, è ridotto in modo che, per
ogni amministrazione o ente o categoria non sia ammesso più di un
rappresentante salvo che, in casi eccezionali, la presenza di più
rappresentanti della singola amministrazione, ente o categoria sia
giustificata dalla conformazione dell'interesse di cui essi siano
portatori e, comunque, entro i limiti strettamente necessari al
funzionamento dell'organo".
- la Commissione di cui all'articolo 6 della legge 18 dicembre
1973, n. 877, è compresa nell'elenco di cui alla tabella C, del
sopraindicato articolo 4 del D.P.R. 9 maggio 1994, n. 608;
- il Ministro del Lavoro e della Previdenza Sociale,
nell'impartire, con circolare n. 112/95 in data 11 settembre 1995,
le necessarie direttive per l'applicazione di quanto disposto
dall'articolo 4, comma 1, del DPR 9 maggio 1994, n. 608, ritiene
che la Commissione per il lavoro a domicilio debba essere composta
da un solo rappresentante eletto dalla Regione;
- i membri della Commissione scadono il 19 febbraio 1998.
Considerato che, a seguito dell'attivazione della procedura
prevista dalla legge regionale 10 aprile 1997, n. 11, con
provvedimento dirigenziale n. 5528 in data 20 novembre 1997 è stata
inserita nell'albo delle nomine e designazioni di competenza
regionale la sottoindicata candidatura per l'elezione a
rappresentante della Regione in seno alla Commissione regionale per
il lavoro a domicilio:
Meggiolaro Maurizio, nato ad Aosta il 12 aprile 1967 ed ivi
residente in Via delle Betulle n. 62;
Visto il parere favorevole di legittimità rilasciato dal
Direttore della Direzione Affari Generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamati la legge 18 dicembre 1973, n. 877, il D.P.R. 9 maggio
1994, n. 608 e la legge regionale 10 aprile 1997, n. 11;
Delibera
1) di eleggere quale rappresentante della Regione per la nomina
a membro della Commissione regionale per il lavoro a domicilio, per
il triennio 1998/2001, il Signor Meggiolaro Maurizio (domiciliato
in Aosta, Corso Lancieri di Aosta, n. 25);
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
