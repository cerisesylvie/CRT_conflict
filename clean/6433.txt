Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 916 del 15 novembre 1984 - Resoconto
OGGETTO N. 916/VIII - "DESTINAZIONE DI IMMOBILI DI PROPRIETA'
REGIONALE SITI IN AOSTA, VIA SAINT-MARTIN DE CORLEANS". (Reiezione
di mozione).
PRESIDENTE:
Do lettura del testo della mozione presentata
dal Consigliere Riccarand:
MOZIONE
VISTA la deliberazione di Giunta n. 5259 del 31.8.1984 con
cui viene dato l'incarico ad un architetto per "la redazione del
progetto di massima della ristrutturazione degli immobili siti ad
Aosta, in via Saint-Martin de Corléans, n. 236, da adibire ad
infrastrutture militari'';
RICORDATO che gli immobili in questione
erano in realtà stati acquistati dalla Regione per
utilizzarli quali abitazioni - parcheggio con cui assecondare un
processo di ristrutturazione e recupero abitativo di alcune zone
della città (Ed in tal senso si esprimeva a chiare lettere la
deliberazione del Consiglio n. 388/VIII del 29.2.1984 che faceva
esplicito riferimento al Quartiere Cogne);
Il Consiglio regionale
IMPEGNA
la Giunta regionale a modificare la citata deliberazione e a
fornire chiare indicazioni al progettista affinché gli immobili di
via Saint-Martin de Corléans n. 236 possano essere effettivamente
utilizzati, almeno in una prima fase, come abitazioni - parcheggio
e non destinati ad "infrastrutture militari'.
PRESIDENTE:
Ha chiesto di illustrare la mozione il
Consigliere Riccarand, ne ha facoltà.
RICCARAND (N.S.):
La questione è molto semplice. La
deliberazione di Giunta n. 5259 del 31.8.1984 ha dato l'incarico ad
un architetto della redazione del progetto di massima per la
ristrutturazione degli immobili siti in Aosta, in via Saint-Martin
de Corléans n. 236, da adibire a infrastrutture militari.
In realtà questo edificio, che è poi la ex-casa Gagliardi, era
stato acquistato dalla Regione con deliberazione del Consiglio
regionale il 29.2. 1984, con una finalità diversa, cioè la
deliberazione del Consiglio aveva questo titolo: "Acquisto di
immobili nel Comune di Aosta di proprietà dei signori Gagliardi
Francesco ecc. da destinare ad interventi di edilizia residenziale,
agevolata e convenzionata". Nella premessa della deliberazione si
faceva esplicito riferimento alla ristrutturazione del quartiere
Cogne, ala necessità di avere abitazioni parcheggio dei conduttori
per favorire il processo di ristrutturazione del quartiere
ecc..
C'è un contrasto netto fra quello che era stato deciso dal
Consiglio regionale - in cui si era detto che l'acquisto veniva
fatto anzitutto per adibire questi alloggi a casa parcheggio ed
edilizia residenziale, che in una seconda fase se necessario
potevano essere usati come infrastrutture da assegnare ai militari
nell'ambito di una permuta non ben definita - e la deliberazione di
Giunta che, se è di questo tipo, dimostra che siamo su una strada
diversa. Per cui la richiesta fatta attraverso la mozione è quella
di modificare la deliberazione di Giunta in modo da ripristinare la
dicitura della deliberazione del Consiglio regionale, anche perché
credo che l'architetto che ha ricevuto l'incarico dovrà avere delle
indicazioni sul tipo di ristrutturazione da effettuare e vorrei
sapere che tipo di indicazioni gli sono state date.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Je pense que malheureusement il
y
a eu un malentendu. En effet on pouvait mieux s'expliquer
à niveau de délibération, en disant qu'on n'est pas en contraste
avec ce que le Conseil avait décidé.
A présent on va faire les projets de logement qui ensuite
pourront être asservis pour les militaires. Donc, vu qu'il fallait
quand même faire un projet, on le fait déjà selon les exigences
futures, tout en maintenant l'engagement qui avait été pris à
niveau de Conseil, c'est-à-dire que les logements seront à
disposition pour la restructuration du quartier Cogne.
Voilà, c'est uniquement cette imprécision qui peut-être a donné
l'impression à M. Riccarand que la Junte puisse avoir changé d'idée
vis-à-vis de cet engagement. Je réaffirme qu'il n'y a pas de
changements de destination, et on fera une lettre d'explication à
l'architecte qui a été chargé de faire ce projet, en lui disant
clairement que pour l'instant les logements seront à disposition
des personnes dont je parlais avant. Ensuite ils devront être à
disposition des militaires.
Je crois que l'explication est suffisante pour repousser cette
motion.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (N.S.):
Se quello della Giunta è stato solo un
difetto di spiegazione, non vedo per quale motivo non viene accolta
la mozione e non si apportano gli opportuni correttivi alla
deliberazione di Giunta, spiegando le cose che adesso il Presidente
della Giunta ha detto a voce. Credo che quello che conta siano i
documenti scritti, e qui esiste una deliberazione di Giunta in cui
si dice "Incarico la progettazione di massima per la
ristrutturazione degli immobili siti ad Aosta, da adibire ad
infrastrutture militari". Questo non è rispondente al motivo per
cui la Regione aveva acquistato questo edificio, per cui chiedo che
la deliberazione di Giunta venga modificata.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO (P.C.I.):
Condivido quanto ha detto il
Consigliere Riccarand. Non riesco a capire, proprio per le
affermazioni che il Presidente della Giunta ha testè fatto, per
quali ragioni ci devono essere delle preoccupazioni a modificare il
testo della delibera. Ci preoccupiamo perché nella dicitura della
deliberazione ratificata dal Consiglio era molto chiaro che nella
prima fase gli immobili dovevano servire di passaggio dagli uni
agli altri. Abbiamo fiducia nelle parole del Presidente della
Giunta, ma non riusciamo a capire perché non ci debba dare una
garanzia maggiore modificando il deliberato di questo
provvedimento.
PRESIDENTE:
Il Consigliere Riccarand insiste perché la
sua mozione venga messa ai voti, pertanto la metto in
approvazione:
ESITO DELLA VOTAZIONE
Presenti: 29
Votanti: 28
Favorevoli: 11
Contrari: 17
Astenuti: 1 (Aloisi)
Il Consiglio non approva
