Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 2004 del 26 giugno 1996 - Resoconto
SEDUTA ANTIMERIDIANA DEL 26 GIUGNO 1996
OGGETTO N. 2004/X Approvazione del conto consuntivo del
Consiglio regionale per l'anno 1995. Convalida di deliberazioni
dell'Ufficio di Presidenza relative a variazioni di bilancio.
Deliberazione Il Consiglio
- preso atto del conto consuntivo per l'anno 1995 predisposto
dall'Ufficio di Presidenza;
- viste le deliberazioni dell'Ufficio di Presidenza n. 118/95
del 9 maggio 1995, n. 173/95 del 1° agosto 1995, n. 216/95 del 13
settembre 1995 e n. 275/95 del 14 novembre 1995;
- visto il parere della II° Commissione consiliare
permanente;
- visto il parere favorevole di legittimità rilasciato dal
Dirigente del Servizio Affari Generali ai sensi dell'articolo 72
della legge regionale n. 3/1956 e successive modificazioni, e del
combinato disposto degli articoli 13 comma 1 lett. e) e 59 comma 2
della legge regionale n. 45/1995 sulla presente deliberazione;
Delibera
1) di approvare il conto consuntivo del Consiglio per l'anno
1995 che reca le seguenti risultanze:
Fondo cassa alla chiusura dell'esercizio 1994 5.775.254.996
Riscossioni effettuate nell'esercizio
in conto competenza 15.591.547.936
in conto residui 320.427.990 15.911.975.926
21.687.230.922
Pagamenti effettuati nell'esercizio
in conto competenza 13.257.245.695
in conto residui 2.316.806.325 15.574.052.020
Fondo cassa alla chiusura dell'esercizio 1995 6.113.178.902
Ammontare dei residui attivi
in conto competenza 414.209.100
in conto residui ---------- 414.209.100
6.527.388.002
Ammontare dei residui passivi
in conto competenza 4.440.864.085
in conto residui 184.897.995 4.625.762.080
Avanzo di amministrazione alla chiusura
dell'esercizio 1995 1.901.625.922
============
Avanzo di amministrazione alla chiusura
dell'esercizio 1994 3.259.514.666
applicato al bilancio 1995 per 3.259.514.666 0
_____________
Avanzo finanziario alla chiusura
dell'esercizio 1995 1.901.625.922
============
2) di convalidare, ai sensi e per gli effetti del 2° comma
dell'articolo 3 del Regolamento interno per l'amministrazione e la
contabilità del Consiglio regionale, le sottoindicate deliberazioni
dell'Ufficio di Presidenza:
Oggetto n. 118/95 del 9 maggio 1995: prima variazione al
bilancio di previsione del Consiglio per l'anno 1995;
Oggetto n. 173/95 del 1° agosto 1995: seconda variazione al
bilancio di previsione del Consiglio per l'anno 1995;
Oggetto n. 216/95 del 13 settembre 1995: terza variazione al
bilancio di previsione del Consiglio per l'anno 1995;
Oggetto n. 275/95 del 14 novembre 1995: quinta variazione al
bilancio di previsione del Consiglio per l'anno 1995;
3) di dare atto che la presente deliberazione non è soggetta al
controllo della Commissione di Coordinamento della Valle d'Aosta,
in quanto concerne l'autonomia funzionale del Consiglio.
Presidente Ha chiesto la parola il Consigliere Tibaldi.
Tibaldi (Ind) Vorrei alcune delucidazioni sui dati del
consuntivo.
Visto che c'è un avanzo finanziario di 1,9 miliardi, al di là
del dato puramente contabile e delle operazioni che sono indicate a
pagina 2, che descrivono come si è giunti, vorrei sapere le
motivazioni di questo avanzo finanziario, cioè soldi non spesi in
poche parole, per quali ragioni.
A livello specifico mi intesserebbe sapere il processo di
informatizzazione del Consiglio regionale, visto che sono stati
stanziati 400 milioni, a che punto è e come procede.
Presidente Per quanto riguarda l'avanzo di amministrazione
questo è dovuto ai seguenti motivi. Da un lato, ad una
sovravalutazione dei costi relativi al personale, in modo
particolare più che a questo al fatto che naturalmente deve essere
prevista la spesa inerente al numero del personale previsto negli
uffici della Presidenza del Consiglio. In realtà il numero del
personale in questo momento in servizio è inferiore rispetto a
quanto previsto dalla legge, in modo particolare il problema che si
pone è quello relativo alla mancanza di spazi necessari per far
fronte a quanto previsto dalla legge. Dall'altro, al problema molto
noto della rivista che non è partita, per cui sono fermi gli
stanziamenti previsti per questa. Inoltre il Difensore civico è
entrato in servizio in tempi successivi, quindi questi fondi erano
stati stanziati e non sono stati utilizzati.
Queste sono alcune delle motivazioni che hanno fatto sì che c'è
un avanzo di amministrazione così elevato.
Per quanto riguarda la seconda richiesta, sta andando avanti;
avevamo presentato in occasione di una manifestazione a Milano la
situazione del Consiglio regionale per quanto riguarda il processo
d'informatizzazione, riteniamo che con i fondi stanziati entro
quest'anno dovremo arrivare all'informatizzazione dei Gruppi
consiliari e dell'Archivio. Stiamo facendo dei collegamenti
esterni, la nostra Banca dati è un riferimento anche per l'esterno
per altri Consigli regionali; terminate queste operazioni
d'informatizzazione dell'Archivio avremo a disposizione una
situazione più che positiva.
Presidente Si può passare alla votazione. I consiglieri sono
invitati a votare:
Presenti, votanti e favorevoli: 32
Il Consiglio approva all'unanimità
