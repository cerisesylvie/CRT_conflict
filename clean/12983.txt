Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3939 del 25 novembre 1992 - Resoconto
OGGETTO N. 3939/IX Procedure seguite per l'incarico di
reggenza della Sovrintendenza ai beni culturali.
(Interrogazione
con risposta scritta)
Interrogazione r.s. Venuto a conoscenza che, con recente
deliberazione, la Giunta regionale ha delegato la firma di
dirigente alla Sovrintendenza ai Beni Culturali l'architetto Renato
Perinetti;
Tenuto conto che l'architetto Perinetti aveva già avuto un
incarico di reggenza per lo stesso ruolo scaduto in data 1° ottobre
1992, incarico sulle cui discutibili e discriminatorie modalità di
affidamento già era stata presentata una interrogazione in data 16
ottobre 1991;
Rilevato che la procedura di assegnazione della delega di firma
sembra anomala rispetto alle due alternative previste dalla
normativa esistente: a) assegnazione d'incarico; b) supplenza
d'obbligo da parte del più anziano in ruolo;
Sottolineato, inoltre, che sono alle dipendenze di questa
amministrazione due funzionari molto più anziani in ruolo della
persona a cui è stata affidata la delega;
Rilevato, infine, che questa reiterata conferma della stessa
persona nelle funzioni di Sovraintendente ai Beni Culturali
condiziona l'esito del prossimo concorso dal momento che il
punteggio che consegue dall'incarico, agli effetti del concorso,
diventa determinante nell'esito dello stesso;
il sottoscritto Consigliere regionale del Gruppo Verde
Alternativo
Interroga
il Presidente della Giunta per conoscere i motivi ed i
presupposti giuridici dell'anomala procedura seguita.
F.to: Riccarand.
Presidente
È stata data risposta scritta con lettera
n. 3719 in data 25 novembre 1992.
