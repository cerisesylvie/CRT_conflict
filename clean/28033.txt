Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 217 del 9 ottobre 1970 - Resoconto
OGGETTO N. 217/70 - Nuove modalità per la ripartizione della
somma annua di lire otto milioni da versare dall'E.N.E.L. (ex
S.I.P.) alla Regione, a' sensi dell'articolo 6 della convenzione
stipulata in data 14 settembre 1961.
Benzo
(D.P.)
- Il 14 settembre 1961, la Regione,
in esecuzione delle deliberazioni del Consiglio regionale del 28
giugno 1961 e del 29 luglio 1961, stipulava apposita convenzione
con la Società idroelettrica Piemonte per il regolamento generale
dei reciproci rapporti in materia di subconcessioni per derivazioni
di acque pubbliche ad usi idroelettrici.
L'articolo 6 della convenzione suddetta, tra l'altro, che la
SIP, ora ENEL, si impegna a versare annualmente e per la durata di
anni venti la somma di lire 8 milioni con la quale la Regione
concorrerà al pagamento delle bollette per la fornitura di luce ed
applicazioni domestiche effettuate ad utenti bisognosi e meno
abbienti.
Il Consiglio regionale, con provvedimento in data 7 ottobre
1964, stabiliva che la somma suddetta doveva essere ripartita ed
assegnata con deliberazione della Giunta regionale:
1°) per lire 1 milione tra i seguenti Istituti operanti in
Valle: Rifugio dei Poveri, Ospizio di Carità, Asilo notturno,
Cottolengo di Saint-Vincent, Orfanotrofio San Giuseppe di Aosta,
Rifugio dei Vecchi di Cogne, Casa di Riposo delle Suore Gaetanine
di Aosta, Rifugio Creux - Porté di Perloz;
2°) per lire 2 milioni 220 mila, in ragione di lire 30.000 per
ciascun ECA e per lire 4 milioni 780 mila fra tutti gli ECA della
Valle, proporzionalmente alla popolazione residente nel Comune
risultante dal censimento del 1961.
La Giunta regionale ritiene che la suddivisione della somma
suddetta debba essere riveduta e regolata da nuove norme per i
motivi di seguito elencati.
Pregherò poi i Signori Consiglieri di fare una correzione,
perché nel battere a macchina c'è stata una omissione e quindi
dovremo fare una correzione; manca nella proposta che leggerò, ve
ne accorgerete.
L'Orfanotrofio di San Giuseppe ha cessato di esistere come tale
in quanto non è più destinato al ricovero di sole orfanelle.
Attualmente l'Istituto, denominato Casa di San Giuseppe, è
diventato un collegio, come tanti altri esistenti in Valle ed
ospita unicamente bambini che frequentano scuole medie inferiori e
superiori, le cui rette di ricovero sono pagate dai familiari o da
enti pubblici.
Il Rifugio dei vecchi Creux-Porté di Perloz, in attesa di
ricostruzione e di ristrutturazione non ospita attualmente vecchi
bisognosi.
La proposta che oggi viene sottoposta all'esame e
all'approvazione del Consiglio prevede quindi la ripartizione della
somma di lire 8 milioni come segue: e vi è qui una correzione:
invece di 400.000 come era messo, 200.000 all'Ospizio di Carità,
200.000 al Rifugio dei vecchi di Aosta, che ospita attualmente 168
ricoverati, 250 mila anziché 150.000 al Cottolengo di
Saint-Vincent, che ospita attualmente 50 ricoverati, 200.000
anziché 175.000 all'Asilo notturno di Aosta, gestito dall'ECA,
75.000 anziché 50.000 al Rifugio dei vecchi di Cogne, che ospita 13
ricoverati, 75.000 anziché 50.000 alla Casa di riposo delle Suore
Gaetanine di Aosta, che ospita 15 ricoverati.
La restante somma di lire 7 milioni si propone di ripartirla in
questo modo: lire 3.700.000 fra gli ECA della Valle in ragione di
lire 50.000 anziché di lire 30.000 per ciascun ECA, avvantaggiando
così gli ECA dei piccoli centri ed in particolare dei comuni di
montagna che attualmente hanno maggiori necessità.
Lire 3.300.000 fra gli ECA della Valle d'Aosta in relazione alla
popolazione residente alla data del 31 dicembre di ogni anno e non
in relazione alla popolazione del censimento del 1961; è stato
fatto con un criterio di giustizia distributiva, direi.
Montesano (P.S.D.I.)
- Chi chiede la parola? Allora, chi
approva la delibera di cui all'oggetto n. 23 alzi la mano.
Contrari? Astenuti? Il Consiglio approva all'unanimità.
Benzo
(D.P.)
- Signor Presidente, prima di
iniziare questo oggetto, mi permetta di chiederle: c'è stata solo
una piccola dimenticanza di una parola nell'approvazione
dell'oggetto n. 22, riguardante il centro di medicina preventiva
...
Chiederei al Consiglio, me ne sono accorto, all'oggetto 22, dove
c'è, pagina 3
"per le prestazioni professionali specialistiche
di cui ai precedenti articoli, la Regione, con decorrenza 1°
novembre 1970, corrisponderà ai medici e psicologi
specialisti"
, è una dimenticanza,
"e psicologi
specialisti"
. Solo questo.
Montesano (P.S.D.I.)
- Allora viene ripetuta la votazione
con questa modifica. Chi è favorevole alzi la mano. Contrari?
Astenuti? Il Consiglio approva.
Allora si continua sull'oggetto 24.
