Classificazione
FINANZA REGIONALE E LOCALE


Resoconto integrale del dibattito dell'aula
Oggetto del Consiglio n. 2637 del 25 giugno 1997 - Resoconto
SEDUTA ANTIMERIDIANA DEL 25 GIUGNO 1997
OGGETTO N. 2637/X Ritiro dell'interrogazione: situazione
finanziaria e patrimoniale di una società operante nella Regione e
destinataria di finanziamenti regionali.
Interrogazione Visto il Bilancio della Società SVAP di
Charvensod al 31 dicembre 1995 ed in particolare lo stato
patrimoniale, dal quale si evince come nel corso dell'esercizio
1995 siano state contabilizzate immobilizzazioni materiali (terreni
e fabbricati) per lire 3.221.380, immobilizzazioni finanziarie
(altri titoli) per lire 548.804.768 e disponibilità liquide
(depositi bancari e postali) per lire 1.113.023.569;
Considerati i trasferimenti finanziari disposti dalla Regione
Autonoma Valle d'Aosta a favore della Società SVAP di
Charvensod;
Avuta notizia che la Società in questione avrebbe provveduto ad
utilizzare parte dei fondi di bilancio per l'acquisto di alberghi,
appartamenti, per la sottoscrizione di BOT e per l'acquisto (per il
50 percento) della Società MUSSINO AUTOTRASPORTI di Aosta.
Il sottoscritto Consigliere regionale
Interroga
l'Assessore competente per conoscere:
1) la natura e la quantità dei terreni e fabbricati iscritti
nello stato patrimoniale di cui sopra per l'importo di lire
3.221.186.380, la natura e la quantità dei titoli immobilizzati per
lire 548.804.768 e i motivi che hanno portato ad una disponibilità
c/o banca e posta per lire 1.113.023.569;
2) se corrispondono al vero le notizie in merito ad acquisti e
sottoscrizioni varie citate in premessa e, in caso di riposta
affermativa, qual è l'opinione dell'Assessore, anche in
considerazione dell'oggetto sociale della Società;
3) qual è il regime fiscale al quale è soggetto la Società
oggetto della presente interpellanza, con particolare riferimento
alla percentuale delle imposte pagate allo Stato nell'ultimo
esercizio utile.
F.to: Linty
Président La parole à l'Assesseur de l'environnement, territoire
et transports, Riccarand.
Riccarand (VA) L'interrogazione del Consigliere Linty formula
dei quesiti che vanno ben oltre quelli che sono i compiti di un
organo politico e riguardano aspetti societari interni che non so
fino a che punto sono richiesti in modo legittimo e corretto
rispetto a quelle che sono le funzioni degli organi consiliari.
Per quanto riguarda la sostanza delle questioni che vengono
poste, la natura e la quantità dei terreni, siccome si tratta di
informazioni che hanno una valenza anche di carattere societario
interno, che non so fino a che punto è opportuno che siano oggetto
di comunicazioni, informazioni e dibattito in Consiglio, ho gli
elementi per dare le risposte al Consigliere Linty; mi sembra che
per correttezza rispetto alla società sarebbe meglio che
quest'interrogazione venisse ritirata e io gli fornirò tutte le
informazioni con la riservatezza necessaria.
Anche all'Ufficio di Presidenza avevamo evidenziato
l'opportunità di questo iter, quindi se il Consigliere Linty è
d'accordo, saremmo dell'avviso di dargli queste informazioni in via
riservata.
Presidente Ha chiesto la parola il Consigliere Linty.
Linty (LNPIAP) Senza voler entrare nel merito, dal momento che
mi vengono date le informazioni sulle domande poste, mi va bene
così.
Ritiro l'interrogazione e attendo dall'Assessore le notizie
richieste.
Presidente L'interrogazione viene ritirata.
Il Consiglio prende atto
