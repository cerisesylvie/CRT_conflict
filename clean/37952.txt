Classificazione
CASA DA GIOCO



Oggetto del Consiglio n. 1580 del 18 novembre 2015 - Resoconto
OGGETTO N. 1580/XIV - Interrogazione: "Approvazione di un
piano di razionalizzazione del personale della Casa da gioco di
Saint-Vincent".
Presidente
- Per la risposta, la parola all'Assessore
Perron.
Perron (UV)
- Dall'insediamento della nuova
amministrazione - parliamo del 22 luglio 2015 - i
trasferimenti/ricollocazioni di personale sono stati due: uno dal
reparto
Chemin de fer
a quello dei servizi di
videosorveglianza (dovuto a una carenza di organico) e l'altro dal
reparto di videosorveglianza a quello della sicurezza delle sale da
gioco (dovuto alla necessità di impiegare nel miglior modo una
risorsa che aveva particolari condizioni personali). A questi
trasferimenti/ricollocazioni si aggiungono: l'assegnazione
provvisoria - ancora soggetta a valutazione - di una risorsa dal
reparto contabilità generale a quello degli acquisti (questo
coincide con la necessità di identificare il nuovo responsabile in
sostituzione del precedente uscito dall'azienda perché è andato in
pensione); l'avvio di un percorso di affiancamento e addestramento
al momento di 6 persone (una presso i servizi di autorimessa, una
presso il reparto conta biglietti, una presso i servizi di
videosorveglianza, una presso la sicurezza delle sale, due presso
il reparto
Slot Attendant)
. In generale si tratta di
affiancamenti che sono collegati alla necessità di sostituire
personale in uscita, mentre l'integrazione del reparto Slot
Attendant è collegato a un futuro ragionamento sulla
Sala
Evolution
che l'azienda sta ancora facendo e che prima o poi
formalizzerà; è avvenuta poi la regolarizzazione contrattuale di 5
distacchi di personale definiti e attuati precedentemente
all'attuale gestione e, lo sottolineo, di cui 3 sono a rinforzo del
reparto sicurezza delle sale, reparto che ha avuto delle uscite di
personale, uno a rinforzo dell'attività di
Customer Care
,
uno a rinforzo del reparto coordinatori area slot. Vorrei
sottolineare che nei primi quattro casi vi è stata una modifica del
contratto di lavoro, senza incremento di costi, da contratto del
turismo al contratto ex SITAV e che nell'ultimo caso non vi è stata
nessuna modifica contrattuale.
Vorrei ribadire che gran parte degli spostamenti sono
ricollegabili al piano di attuazione lavoratori adottato in
precedenza, quando fu siglato l'accordo con i sindacati
nell'ottobre 2014. Per correttezza d'informazione, ricordo - mi
sembra la settimana scorsa - che la società ha provveduto ad una
"parziale" riorganizzazione interna nell'ambito di quelle azioni
che avevano già annunciato come programma di lavoro. Al fine di
assicurare una maggiore concentrazione sull'obiettivo di migliorare
il prodotto e i servizi è stata soppressa la Direzione giochi, nel
senso che è stata affidata al Direttore generale (come lei sa, è
stata creata una nuova Direzione di produzione che come
responsabilità è incarnata dallo stesso Direttore generale). La
Direzione produzione è stata distinta in due unità: un'area slot e
giochi lavorati e i servizi di sala. Questo è stato fatto per
agevolare un po' due attività che hanno modelli di
business
totalmente distinti, modelli di organizzazione anche molto diversi
e, aggiungerei, anche distinte esigenze di innovazione e
miglioramento. Si è provveduto a semplificare le attività di
staff
creando una Direzione servizi generali che
sostanzialmente ha compiti di coordinamento fra aree che già
esistono e si spera che in futuro consenta una migliore
razionalizzazione e funzionalità di ragionamenti che vanno nella
logica dell'efficienza interna. Sono progetti già tracciati che
vanno nella direzione di un forte contenimento e razionalizzazione
dei costi anche attraverso la revisione di contratti di fornitura,
cioè attraverso l'avvio - e ne parleremo - di piani di
outsourcing
di attività. Sottolineo ancora che questo nuovo
modello non ha generato alcun incremento di costi, non ha
modificato contratti di lavori in essere, anche se ha comportato
l'attribuzione di nuove responsabilità, alcune ancora in via di
definizione, ad esempio i giochi lavorati e i servizi di sala, il
tutto sottoposto alla valutazione - questo è stato comunicato agli
interessati - da parte della nuova dirigenza nell'ambito dei 6 mesi
e da cui seguiranno dei ragionamenti.
Su quanto mi è stato chiesto ai punti 2 e 3, le dico che il
tutto ovviamente è stato presentato anche ai lavoratori e alle
organizzazioni sindacali. La società ha avviato, ma sta ragionando
sul corretto dimensionamento dei reparti e degli uffici (ne abbiamo
anche parlato più volte). Nell'interpretare il sentimento della
società, mi auguro anche che la revisione delle norme contrattuali
sull'orario di lavoro possa consentire di ottimizzare ulteriormente
la programmazione e l'utilizzo del personale.
Relativamente all'ultima questione, ogni trasferimento di
personale avviene in forma scritta, con lettera indirizzata al
dipendente e naturalmente con esplicitazione delle motivazioni, se
rilevanti, come nel caso in essere. Grazie.
Presidente
- Per la replica, la parola al Consigliere
Ferrero.
Ferrero (M5S)
- Grazie Presidente.
Sono passati ormai 6 mesi dall'insediamento del nuovo Direttore
generale della Casa da gioco e a livello globale non si capisce
però ancora bene, anche sul personale, al di là dei tagli agli
stipendi, dove si voglia andare a parare. Non c'è un piano
complessivo, ci sono degli interventi che sono un po' così, uno qui
e uno lì, tolgo una persona dal reparto sicurezza e ne porto su una
dal reparto
Chemin de fer
(così mi hanno detto). Ma perché
uno dello
Chemin de fer
va al reparto che controlla con le
telecamere l'attività dei giochi? Che senso ha? Non si riesce a
capire quali sono le motivazioni! Dato che nell'ambito della Casa
da gioco è stato sempre difficile da capire le motivazioni per cui
sono state promosse e assunte certe persone e non altre, almeno in
questo caso di riorganizzazione del personale si voleva avere dei
criteri e capire perché avvengono certe cose.
Adesso le do anch'io una notizia: alcune figure che hanno
compiti dirigenziali ci accorgiamo adesso che hanno accumulato due
anni di ferie! Ma vi sembra normale che una persona accumuli due
anni di ferie? Quindi abbiamo un dirigente che accumula due anni di
ferie e dovrà fare queste ferie, andrà in ferie, come giustamente
mi dice l'Assessore. E allora qui casca l'asino, perché se possiamo
fare a meno di questo "prestigioso" Dirigente che ha accumulato due
anni di ferie per due anni, allora vuol dire che non è tanto chiaro
che cosa facesse prima! Che cosa faceva prima se non ne possiamo
fare a meno e non ci preoccupiamo neanche di sostituirlo? Non si
capisce! E questo non vale solo per un Dirigente, ci sono poi anche
altri quadri...si è stancato, mi suggerisce l'Assessore, si è
stancato così tanto che deve fare due anni di ferie; però, visti i
risultati del Casinò, io direi che tutta questa stanchezza non è
neanche giustificata! Per carità, noi accogliamo con allegria il
fatto di sapere che questo fondamentale Dirigente se ne andrà per
due anni in ferie, anche perché non cambierà nulla. Purtroppo
questa realtà dei due anni di ferie non riguarda solo una persona.
Ci sono un sacco di altre persone che hanno accumulato mesi e mesi
di ferie, e perché non hanno fatto le ferie? Semplicemente per un
motivo: perché l'orario di lavoro era così ristretto che non
occorreva neanche fare le ferie, perché tra permessi, recuperi e
quant'altro, tranquillamente le ferie le hai accumulate e le hai
messe lì e ti sei fatto un pacchetto di ferie. Chissà, magari
qualcuno avrà 10 anni di ferie, lo metterete in ferie per 10 anni,
potrà andare di fatto già in pensione prima e questo sarà comunque
un risparmio per la Casa da gioco! A parte gli scherzi,
effettivamente qui c'è qualcosa che non va.
Io mi permetto di suggerire anche al buon Direttore generale che
mi sta anche simpatico - nel suo nome, "Scordato", potremmo dire
che c'è già il destino della Casa da gioco, non me ne voglia
Scordato - che bisogna pur fare qualcosa, e bisogna anche far
presto. Sappiamo che ci sono delle sacche di inefficienza, che c'è
una parte del personale in alcuni settori che sostanzialmente fa
orari che sono vergognosi, che percepisce delle retribuzioni
vergognose, e dato che sappiamo quali sono, interveniamo almeno in
quei tre, quattro settori che sono veramente uno scandalo! Lì penso
che non ci voglia un piano aziendale o una persona che abbia
un'esperienza particolare, quel minimo di esperienza o quel massimo
che ha il nuovo Direttore gli consente di intervenire subito! Io
chiedo pertanto un intervento immediato e non questi spostamenti e
queste ricollocazioni così che sono uno, due o tre su 6-700
persone, ha veramente poco senso!
Presidente
- Punto 13 all'ordine del giorno.
