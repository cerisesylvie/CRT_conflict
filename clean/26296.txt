Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 129 del 16 marzo 1973 - Resoconto
OGGETTO N. 129/73 - Disegno di legge regionale concernente:
"Aumento della spesa annua per l'applicazione della legge regionale
3 agosto 1972, n. 22, riguardante l'istituzione delle Scuole
Materne regionali in Valle d'Aosta".
Lustrissy (D.P.) -
Questa legge è un impegno di spesa ed
è una conseguenza della legge regionale sulla scuola materna
approvata l'anno scorso dal Consiglio regionale. Si tratta di
recuperare il finanziamento di 50 milioni per gli insegnanti della
scuola materna che quest'anno dovremmo passare come primo
contingente alle dipendenze della Regione.
La situazione attuale è questa: su circa 120 sezioni funzionanti
di scuola materna, sinora - alla scadenza del 31 dicembre 1972 - 38
sezioni hanno chiesto il passaggio alla Regione e speriamo che, nel
giro dei prossimi anni, ci sia il completo passaggio, perché, come
voi sapete, il passaggio è in dipendenza delle deliberazioni
assunte dagli enti gestori, attualmente, però, con questo
finanziamento, noi siamo in grado, quest'anno, di assicurare il
passaggio completo di tutte quelle scuole materne comunali o
private che quest'anno ne hanno richiesto il trasferimento.
Montesano (P.S.D.I.)
- Qualcuno chiede la parola? Nessuno
chiede la parola? Comunque, facciamo la votazione, prima, degli
articoli - e sono due, di cui il secondo è il solito di chiusura -
e chi è favorevole alzi la mano.
Articolo 1: contrari? Astenuti?
Articolo 2: il Consiglio approva.
Si passa alla votazione a scrutinio segreto.
Risultato della votazione: presenti 24, votanti 24, maggioranza,
cioè, favorevoli 23, contrari 1.
Il Consiglio approva.
Si passa all'oggetto 34bis, annunciato nell'ultima pagina
dell'ordine del giorno.
