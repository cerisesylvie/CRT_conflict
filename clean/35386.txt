Classificazione
ASSISTENZA SOCIALE
Assistenza socio-sanitaria
OPERE PUBBLICHE



Oggetto del Consiglio n. 2874 del 27 marzo 2013 - Resoconto
OGGETTO N. 2874/XIII - Interrogazione: "Situazione dei lavori
di realizzazione di un centro educativo assistenziale per persone
disabili in comune di Gressan".
Président -
La parole à l'Assesseur Viérin.
Viérin M. (SA)
- Merci. In merito a questa richiesta
pervenuta con l'interrogazione dei colleghi, al punto 1 si può
precisare che i lavori di cui trattasi sono ripresi a seguito del
subentro dell'impresa GETEC S.r.l. all'impresa IDRO.ERRE. Alla data
del 20 marzo 2013 le principali opere eseguite sono così
riassumibili: è stata realizzata la struttura del piano interrato
ed è stato disarmato il solaio del piano terra in seguito alla
prescritta maturazione delle opere; sono stati gettati in opera
alcuni pilastri e muri in elevazione del piano terreno a sostegno
del solaio del piano primo; sono in corso gli scavi delle porzioni
di struttura che si sviluppa esclusivamente fuori terra. Queste
sono cose che, se uno passa vicino al cantiere, le può verificare,
però era giusto anche rispondere in questa maniera, perché la
domanda è stata posta in questi termini.
Mi si chiede poi:
"entro quali tempi si prevede di ultimare
l'opera"
, ricordate le vicissitudini non imputabili
all'Amministrazione regionale, in quanto legate alla vicenda del
subentro dell'impresa GETEC S.r.l. all'impresa IDRO.ERRE, proprio
come ha bene richiamato correttamente nella sua interrogazione la
collega Morelli, si comunica che, in base al nuovo e quindi
aggiornato cronoprogramma presentato dall'impresa in data 12 marzo,
l'opera verrà ultimata comunque entro quest'anno e cioè entro
dicembre.
Président
- Merci. La parole à la collègue Morelli.
Morelli (ALPE)
- Merci, Madame la Présidente. Ringrazio
l'Assessore per la risposta perché di questo centro educativo e
assistenziale di Gressan si parla ormai da alcuni anni e la nostra
interrogazione andava giustamente nel senso di capire qual è la
situazione e qual è soprattutto il ritmo di avanzamento dei lavori,
perché, come ha detto l'Assessore, quale sia lo stadio di
costruzione lo possiamo verificare tutti con i nostri occhi. La
domanda aveva anche un'implicazione, diciamo, proprio
sull'avanzamento, poiché sappiamo tutti che la realizzazione di
quest'opera ha registrato delle difficoltà. Ecco, è un centro
assolutamente importante, che contribuirebbe a dare un ulteriore
sostegno ai disabili e alle loro famiglie e poi è giusto ricordare
che il terreno su cui è costruito questo centro è stato donato con
questa finalità dai familiari di una disabile e quindi, oltre,
diciamo, all'onere amministrativo, vi è anche una sorta di onere
morale di cui è giusto tenere conto. Il nostro auspicio pertanto è
che i lavori proseguano con un buon ritmo e che effettivamente si
possa vedere la conclusione di quest'opera entro la fine dell'anno
come ci ha preannunciato l'Assessore. Grazie.
Presidente
- Grazie. Colleghi, come da accordi, allora vi
chiedo se è possibile discutere questa mattina i punti del
Presidente Rollandin, che sarà assente nei lavori del pomeriggio.
Passiamo quindi all'esame - vi ho mandato l'elenco - del punto 8
all'ordine del giorno.
