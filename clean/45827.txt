Classificazione
CONSIGLIO REGIONALE
Attività consiliare d'aula



Oggetto del Consiglio n. 2439 del 11 maggio 2023 - Resoconto
OGGETTO N. 2439/XVI - Comunicazione del Presidente del
Consiglio.
Bertin (Presidente) -
Alla presenza di 33 consiglieri
possiamo riprendere l'analisi dell'ordine del giorno.Ne approfitto
per segnalarvi che, sui vostri banchi, troverete un fiocco viola e
del materiale informativo della sezione regionale Associazione
Italiana Sindrome Fibromialgica, che ha chiesto di distribuirli in
quest'occasione al fine di sensibilizzare tutti su una malattia
cosiddetta invisibile. Domani sarà la Giornata mondiale della
fibromialgia. Consigliere Distort.
Distort (LEGA VDA) -
Per
poter esprimere un breve intervento sulla fibromialgia, se è
lecito. Non voglio minimamente forzare, ovviamente apro un
precedente per l'aula, ma a lei la scelta.
Presidente -
Un
minuto Consigliere.
Distort (LEGA VDA) -
Non voglio
assolutamente prendermi il protagonismo, che oggi è dell'attenzione
alla sindrome fibromialgica. Ieri il presidente Testolin aveva
anticipato l'argomento in merito. Vorrei solo ricordare, a titolo
informativo, che i fiocchetti che noi oggi indossiamo sono frutto
di un laboratorio sperimentale di lavoro avviato proprio
dall'Associazione Fibromialgica, fatto dai fibromialgici.Questo non
è un fatto emotivo, romantico, ma è esattamente l'espressione di
quella che è la reazione, quella che è la presa in carico
intelligente di una società di fronte a una malattia, cioè non
andare a compiangere chi ha una certa sindrome, ma coinvolgerlo in
un processo produttivo, in un processo costruttivo. Grazie per
l'attenzione e buona giornata a tutti.
