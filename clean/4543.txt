Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 218 del 29 aprile 1982 - Resoconto
OGGETTO N. 218/VII - ACCORDO TRA LA REGIONE E LA
FIAT-ENGINEERING S.p.A. PER L'ACQUISIZIONE DELL'INSEDIAMENTO
INDUSTRIALE DI VERRES E LA RICOLLOCAZIONE, PRESSO ALTRE SOCIETA' DI
TUTTI I DIPENDENTI - (Interpellanza).
PRESIDENTE:
Do lettura dell'interpellanza presentata dai
Consiglieri Cout e Mafrica:
CONSIDERATO che sono sorti gravi problemi a seguito della
chiusura della segheria "Fiat Engineering" sia per i dipendenti che
si vedono costretti, con disagi evidenti, a trasferirsi
quotidianamente a Torino, sia per l'occupazione della zona e la
stessa situazione industriale che vedono sempre più affievolirsi
prospettive positive;
RITENENDO che non sia facile per i dipendenti sopportare a lungo
una situazione di pendolarismo e che sia necessario nella zona
trovare soluzioni alle varie situazioni di crisi;
ACCERTATO che il 25 marzo 1982 presso l'Associazione Industriali
della Valle d'Aosta ha avuto luogo un incontro tra una
rappresentanza della Direzione della "Fiat Engineering" (assistita
dal Direttore dell'AVI) ed una delegazione sindacale, incontro a
cui erano inoltre presenti il dirigente dell'Assessorato regionale
all'Industria, Commercio, Artigianato e Trasporti ed il Sindaco di
Verrès, ed in cui si è esaminato il problema della cessazione
dell'attività della "Segheria Fiat Engineering";
RICORDATO che nel corso di detta riunione si è convenuto che:
"qualora entro il 30 aprile la Regione stipuli un impegno con la
Fiat Engineering S.p.A. che preveda l'acquisizione
dell'insediamento industriale e la ricollocazione di tutti i
dipendenti presso altre società (acquisizione e ricollocazione da
effettuarsi entro il 31 luglio 1982) i dipendenti stessi
ritorneranno con decorrenza immediata a svolgere la loro attività
lavorativa presso la Fiat Engineering Segheria di Verrès" e che:
"nel caso tutte le condizioni previste nel punto precedente non si
verifichino, i lavoratori si intenderanno definitivamente
trasferiti presso la sede di Torino".
I sottoscritti Consiglieri regionali
INTERPELLANO
l'Assessore regionale all'Industria, Commercio, Artigianato e
Trasporti per sapere:
1)
se è stato stipulato o se si intende stipulare
entro
il
30 aprile con la "Fiat Engineering" S.p.A. un
accordo che preveda l'acquisizione dell'insediamento industriale e
la ricollocazione di
tutti
i dipendenti presso altre
Società;
2)
se l'acquisizione e la
ricollocazione dei
dipendenti potranno essere effettuati entro il 31 luglio
1982;
3)
a quale uso, eventuale, potrebbe essere destinato
l'insediamento industriale acquisito;
4) se ci sono stati
contatti e se ci sono degli
industriali interessati a iniziare una nuova attività sui terreni
da acquisire.
PRESIDENTE:
La parola al Consigliere Cout il quale ci
illustrerà l'interpellanza; ne ha facoltà.
COUT - (P.C.I.):
Come si prevedeva la Fiat-Engineering di
Verrès ha chiuso ed i lavoratori hanno cominciato a trasferirsi
quotidianamente a Torino, naturalmente con tutti i disagi che
questo pendolarismo comporta. I lavoratori dicono di non farcela
più ed hanno ricevuto anche da parte della Fiat degli inviti a
trovarsi un'altra occupazione nella zona.
Mi ricordo che in Consiglio regionale, in diverse occasioni, era
stato detto, da parte dell'Assessore Chabod, che si sarebbe cercato
di trovare una sistemazione, per questi operai, nella zona. Il 25
marzo di quest'anno c'è stata una riunione presso l'Associazione
Valdostana Industriali, tra la Direzione della Fiat e una
delegazione sindacale. Erano presenti il dirigente dell'Assessorato
ed il Sindaco di Verrès.
Nel corso di questa riunione si convenne tra le parti che,
qualora entro il 30 aprile, la Regione avesse stipulato un impegno
con la Fiat-Engineering per l'acquisizione dell'insediamento
industriale e la ricollocazione di tutti i dipendenti presso altre
Società - acquisizione e ricollocazione da effettuarsi entro il 31
luglio di quest'anno - i dipendenti stessi sarebbero ritornati, con
decorrenza immediata, a svolgere la loro attività lavorativa presso
la Fiat Engineering Segheria di Verrès.
Nel caso invece che queste condizioni previste non si
verificassero, i lavoratori sarebbero stati definitivamente
trasferiti presso la sede di Torino.
La settimana scorsa, durante una riunione che c'è stata per i
problemi della SIV e della Fortuna West a Verrès, ho avuto modo di
sentire dire da parte dell'Assessore Chabod, che molto
probabilmente, questa situazione verrà risolta nei mesi di luglio
ed agosto perché la Regione, essendo in trattativa per l'acquisto
dei terreni, si dovrebbe trovare una Società che potesse
reimpiegare tutti questi operai.
Se questo fosse vero, gli accordi presi potrebbero essere
mantenuti e quindi, nel caso di una stipulazione di un impegno su
questa traccia, i lavoratori della Fiat-Engineering di Verrès
potrebbero, diciamo da domani, trasferirsi nuovamente a Verrès.
Vorrei solo aggiungere che i lavoratori che in questo momento
stanno sopportando tali disagi, avrebbero bisogno di una risposta
precisa. Più di una volta essi hanno formulato delle richieste ma
fino ad ora la Regione non ha risposto loro quale sarà precisamente
il futuro di questa particolare situazione. Mi pare quindi sia
giunto il momento di fa
r
e il punto su queste cose.
PRESIDENTE:
L'interpellato è l'Assessore all'Industria,
Commercio, Artigianato e Trasporti Chabod al quale viene data la
parola; ne ha facoltà.
CHABOD - (D.C.):
Volevo dire al Consigliere Cout che
purtroppo la situazione industriale della bassa Valle, e
specialmente nella zona di Verrès, non è delle più floride; in
questo momento ben 3 aziende, la Fortuna West, la SIV e la Fiat
Engineering sono in difficoltà.
Ad ogni modo abbiamo delle trattative con una Società valdostana
di nuova costituzione, da insediare nello stabilimento della
Fiat-Engineering di Verrès, che sono in fase di conclusione. Spero
che vadano a buon fine perché, purtroppo sappiamo benissimo come
stanno le cose al giorno d'oggi.
Comunque mi auguro che si risolva tutto per il meglio.
Abbiamo detto a questa Società che deve assorbire tutti i
lavoratori, perché questa è la cosa principale.
La Regione, dal canto suo, potrà formulare analogo impegno nei
confronti della Fiat. Sapete che stiamo trattando con questa per
l'acquisto dei terreni e dei fabbricati; però, prima vorremmo avere
delle assicurazioni altrimenti non lo faremo. Si prevede che tale
impegno potrà essere assunto entro la prima settimana di maggio, in
quanto, anche la Fiat ci ha imposto dei termini.
Fino al quel momento la situazione dei lavoratori rimane quella
che è nel mese di aprile, dovranno cioè, andare ancora a Torino. A
questo proposito abbiamo chiesto alla Fiat una certa elasticità,
specialmente sull'orario di lavoro, nei confronti di questi operai
che, servendosi del treno, arrivano un po' in ritardo. La Fiat ci
ha risposto che per questo mese chiuderà un occhio.
Si prevede che l'acquisto del complesso e la ricollocazione dei
lavoratori potranno essere effettuati entro il 31 luglio 1982.
Però, sinceramente, non posso garantirlo: spero ardentemente che
vada a buon punto.
Lo stabilimento sarà adibito alla produzione di prefabbricati
per l'edilizia. Domani mattina avrò Un incontro con i responsabili
di questa nuova società e mi auguro che le cose possano andare
bene; purtroppo, se così non fosse, non so come riusciremo a
risolvere la situazione.
PRESIDENTE:
La parola al Consigliere Cout per la replica;
ne ha facoltà.
COUT - (P.C.I.):
Io penso che non si possa essere
soddisfatti della risposta data dall'Assessore Chabod, anche perché
non fa che confermare tutta una serie di dubbi che avevamo già.
Tanto per mettere alcuni puntini sulle i: quando la Fiat dice di
essere elastici, vorrei si sapesse anche che questa ha rifiutato,
ad esempio, quando c'erano alcuni posti a Chivasso, il
trasferimento dei lavoratori in questa sede.
Inoltre bisogna anche ricordare che alcuni operai fanno dei
lavori molto duri alla Fiat, come il piazzamento delle rotaie ad
esempio, e l'orario non è così elastico come si dice.
Questo appunto è uno dei motivi che fa dire agli operai che non
ce la fanno più ad andare a Torino tutti i giorni e a fare l'orario
normale. Quindi, questo accordo che si poteva fare con la Fiat per
la riassunzione presso altre industrie, era una speranza. Come
vediamo quindi, sorgono nuove difficoltà che i lavoratori
dovrebbero conoscere.
A questo scopo, inviterei l'Assessore Chabod, come ha fatto
questa mattina l'Assessore ai Lavori Pubblici Borbey, per altre
questioni, a trovarsi con i lavoratori per spiegare loro i motivi
che hanno portato la Regione a fare queste scelte e quindi cercare
insieme a loro possibili accordi che dovranno essere presi per il
loro futuro.
PRESIDENTE:
Signori Consiglieri, passiamo all'oggetto n.
16.
