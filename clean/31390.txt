Classificazione
CONSIGLIO REGIONALE
Attività consiliare d'aula



Oggetto del Consiglio n. 463 del 1° aprile 2009 - Resoconto
OBJET N° 463/XIII - Communications du Président du Conseil
régional.
Président
- Nous donnons lieu à cette réunion ordinaire
du Conseil régional; je dois excuser la Conseillère Morelli,
l'Assesseur Isabellon et le Président Rollandin, la rentrée duquel
est prévue à 14 heures, donc il sera là l'après-midi.
Point un à l'ordre du jour. J'informe le Conseil de l'activité
de la Présidence et des organes du Conseil depuis la dernière
réunion de l'Assemblée:
Réunions
:
Bureau de Présidence: 1
Conférence Chefs de Groupes: 1
Commission pour le Règlement: 1
I
ère
Commission: 1
III
e
Commission: 1
IV
e
Commission: 1
La Présidence du Conseil a reçu copie de la communication
concernant le recours de la Présidence du Conseil des ministres à
la Cour constitutionnelle contre l'article 2, alinéas 1, 2 et 3 et
contre l'article 3 de la loi régionale n° 5 du 12 février 2009
portant Dispositions urgentes en matière de fonctions publiques
régionales.
Suite à la résolution approuvée par le Conseil de la Vallée dans
sa séance du 11 mars dernier, concernant Azioni a sostegno del
regime finanziario della Regione Valle d'Aosta, le Député de la
Vallée d'Aoste, Roberto Nicco, a rendu compte de l'adoption par le
Chambre des Députés du projet de loi en matière de fédéralisme
fiscal, en soulignant la réception de l'entente entre le Ministre
Calderoli et le Président des Régions à Statut spécial.
Vendredi 27 et samedi 28 mars à Luxembourg la Conseillère Hélène
Impérial, membre de la section valdôtaine de l'Assemblée
parlementaire de la francophonie et Présidente internationale de la
sous-Commission de l'éducation, a participé aux travaux de la
Commission de l'éducation et de la communication des affaires
culturelles de l'APF.
Lundi 30 mars à Kinshasa, (République démocratique du Congo), la
Conseillère Patrizia Morelli, membre de la section valdôtaine de
l'Assemblée parlementaire de la francophonie, est intervenue au
séminaire d'information et de sensibilisation organisé par le
réseau des femmes parlementaires de l'APF. La rencontre portera sur
le suivi de la convention des Nations-Unies sur l'élimination de
toutes les formes de discrimination à l'égard des femmes et sur le
thème du rôle des femmes parlementaires dans la résolution des
conflits dans l'espace francophone.
La Commissione per il Regolamento si è riunita venerdì 27 marzo,
per procedere ad un primo esame delle proposte di modifica del
Regolamento interno per il funzionamento dell'Assemblea regionale.
La Commissione si è data un metodo di lavoro che è quello di
esaminare e portare a decisione di volta in volta le diverse
proposte di modifica del Regolamento interno. Non si procederà
quindi all'esame di una proposta di riforma complessiva in un'unica
soluzione, in quanto questo dilaterebbe i tempi di approvazione. I
primi argomenti in esame ora al vaglio delle forze politiche sono
quelli dell'introduzione delle interrogazioni con risposta
immediata, avanzate dal gruppo Vallée d'Aoste Vive-Renouveau e la
riduzione dei tempi per la presentazione di alcune interpellanze,
presentata dal gruppo del Partito Democratico. Voglio sottolineare
come il percorso fatto e la calendarizzazione delle sedute della
Commissione sono quelli annunciati e concordati in sede di prima
riunione della Commissione, avvenuta nel mese di novembre 2008.
Consentitemi, cari colleghi, in occasione di questa sessione
statutaria, di fare una breve illustrazione sull'attività del
Consiglio in questi primi nove mesi di legislatura, questo anche in
relazione e con tutto rispetto verso iniziative intraprese dai
gruppi di minoranza, con i quali non voglio entrare nel merito
delle loro dichiarazioni, ma mi preme in ogni caso fugare eventuali
dubbi che queste iniziative possano avere generato nell'opinione
pubblica sull'operosità e sulla qualità dell'impegno istituzionale
di questo Consiglio. Voglio qui ricordare innanzitutto come
l'attività ispettiva e di controllo sia molto importante per il
legame che essa rappresenta fra la politica e la società, così come
è rilevante per lo stesso Governo regionale sapere di essere
oggetto di un controllo critico e allo stesso tempo costruttivo.
Tutto questo è rafforzativo dell'impianto democratico di cui siamo
i garanti, così come atti di indirizzo e di impegno sono dei
segnavia importanti che indicano l'orientamento del Consiglio per
la soluzione dei problemi sociali. In questo senso ritengo
significativo il fatto che si siano discusse 21 mozioni, si sono
approvate 13 risoluzioni, si sono esaminate 190 interpellanze, 97
interrogazioni e 2 interrogazioni con risposta scritta.
In un paese nel quale assistiamo ad un andamento inflazionistico
delle norme e da più parti è lamentato un eccesso di leggi, il dato
quantitativo delle leggi prodotte del Consiglio regionale, pur
essendo un elemento rilevante, non va comunque disgiunto
dall'aspetto qualitativo dei contenuti di queste leggi: qualità e
tempestività dell'attività legislativa sono prevalenti rispetto
all'aspetto puramente numerico e credo che questo Consiglio abbia
saputo dare nel concreto delle risposte a momenti di crisi e ad
esigenze sociali, delle quali si era avvertita una soluzione. In
questo senso le adunanze del Consiglio, voglio ricordarlo, sono
state 16 per 42 sedute. Si sono approvate 17 leggi e 2 proposte di
regolamento, in termini statistici vuol dire che ad ogni riunione
del Consiglio quanto meno una legge è stata approvata. I tempi di
approvazione, questo mi sembra un elemento di estrema importanza,
degli atti normativi, variano da 7 giorni per le misure urgenti
anticrisi - ma è un caso specifico e isolato certamente, ma
sottolinea un impegno e una coralità nell'azione quando l'emergenza
del paese lo richiede - a 15 giorni, fino ad arrivare a un massimo
di 92 giorni per l'approvazione della proposta di legge
costituzionale. Anche qui mi pare di poter leggere in questi tempi
che c'è molta correlazione fra l'importanza e l'attenzione su
alcune leggi e i tempi della loro discussione.
Le riunioni di Commissione, dedicate all'esame e all'espressione
del parere, vanno da una media di 2 fino a 4, fino a un massimo di
5 per i provvedimenti più impegnativi, quali il bilancio della
Regione, le disposizioni di materie di pubblico impiego. Gli atti
amministrativi sono stati 12, 2 sono ancora all'esame della
Commissione, sul piano di sviluppo del Casinò e Statuto Finaosta,
uno è in ratifica e 12 nomine. Sino ad oggi una sola adunanza con
attività ispettiva, compensativo di una variazione di bilancio,
dell'11 marzo 2009 che è inclusa nel conteggio delle 16 adunanze,
in queste però non è compresa quella del 1° aprile. Voglio
sottolineare fra le leggi, sempre a rimarcarne la qualità, la
disposizioni urgenti per il finanziamento degli interventi
regionali in materia di edilizia residenziale; le disposizioni
sulle scadenze delle sciovie in alta Valle, fatto che era
pregiudiziale per l'attività della stagione turistica; le misure
regionali straordinarie e urgenti in funzione anticrisi per il
sostegno alle famiglie e alle imprese, la modificazione alla legge
regionale 9 aprile 2003 in relazione alle nefropatie; interventi
regionali per lo sviluppo dell'imprenditoria giovanile; infine, la
modifica all'articolo 50 comma 3 della legge costituzionale 26
febbraio 1948, n. 4 dello Statuto speciale.
In merito all'attività delle Commissioni vorrei rimarcare come
in questi nove mesi di attività siano state un po' un momento di
rodaggio, nel quale si viene anche a perfezionare quel sincronismo
necessario a riequilibrare un poco l'attività dell'aula fra
produzione legislativa, elaborazione della stessa in sede di
Commissione consiliare e presentazione in aula delle iniziative
legislative, naturalmente affiancate dall'attività ispettiva di
indirizzo e di controllo. In questo senso mi sento di esprimere una
valutazione positiva sull'attività fin qui svolta, prova ne è
l'importante lavoro di approfondimento che le cinque Commissioni
consiliari stanno svolgendo al loro interno, attività che dimostra
come le Commissioni stiano sviluppando un ampio dibattito politico
al loro interno sui molteplici disegni di legge e proposte di legge
depositate presso il Consiglio regionale, e su come queste abbiano
tenuto conto delle esigenze e delle richieste dei Consiglieri sia
di maggioranza e in particolar modo di quelli di minoranza, per
permettere ai Commissari di dare il loro contributo ai contenuti
dei vari provvedimenti all'esame delle Commissioni. Alla data
attuale sono all'esame delle Commissioni otto disegni di legge, tre
proposte di legge, una proposta di legge statale e due proposte di
regolamento.
Vorrei quindi ricordare in breve lo stato dell'arte delle
commissioni sui principali provvedimenti:
- La I Commissione sta procedendo all'esame della proposta di
legge statale n. 3 concernente disposizioni per lo sviluppo e la
tutela della montagna. Nella riunione del 19 marzo è stato nominato
relatore il Consigliere Caveri, il quale al fine di consentire al
gruppo di Vallée d'Aoste Vive-Renouveau l'eventuale presentazione
di una iniziativa legislativa concorrente, una volta ultimato
l'esame dei progetti di legge sugli argomenti giacenti in
Parlamento, ha chiesto alla Commissione 30 giorni per la
presentazione della sua relazione;
- La II Commissione sta procedendo all'esame del disegno di
legge n. 21 per la modifica delle disposizioni della società
finanziaria regionale Finaosta S.p.a., di cui è relatore il
Presidente Andrea Rosset, e della proposta di modifica allo Statuto
di Finaosta S.p.a.. Nel corso della riunione in data 23 marzo, dopo
aver audito l'Assessore Lavoyer e il Presidente di Finaosta, dr.
Cilea, la Commissione ha deliberato di fissare per la giornata di
giovedì 2 aprile il termine ultimo per la presentazione di proposte
di emendamenti in merito ai due atti che saranno esaminati nel
corso della riunione prevista per lunedì 6 aprile;
- La III Commissione congiuntamente alla V sta procedendo
all'esame della petizione concernente il progetto di realizzazione
di un polo scolastico unico nel Comune di Gressan.
Le Commissioni hanno terminato le audizioni programmate,
firmatari della petizione gli Assessori Marco Viérin e Laurent
Viérin, il Sindaco di Gressan e il Dirigente scolastico competente.
Nella prima quindicina di aprile termineranno l'analisi con
l'approvazione di una relazione da inviare al Consiglio;
- La IV Commissione sta procedendo all'esame del piano di
sviluppo del Casinò de la Vallée di Saint-Vincent e del disegno di
legge n. 24 recante "Nuove disposizioni in materia di
organizzazione dei servizi di informazione, accoglienza e
assistenza turistica e istituzione dell'Office régional du tourisme
(Ufficio regionale del turismo)". Il piano di sviluppo della Casa
da gioco di Saint-Vincent, dopo il sopralluogo alla casa da gioco e
alle audizioni ai diversi soggetti interessati, la Commissione
nell'ottica di permettere ai Commissari di dare il loro contributo
ai contenuti del piano, ha deciso di ricevere le proposte dei vari
gruppi consiliari entro il 24 marzo e di esprimere il parere entro
venerdì 3 aprile al fine di portare il provvedimento all'esame del
Consiglio nella seduta del 15 aprile 2009. Relativamente al disegno
di legge n. 24 la Commissione ha avviato l'esame del provvedimento
nella riunione del 31 marzo con l'audizione dell'Assessore
competente, del Presidente del CPEL, delle organizzazioni sindacali
e dei Presidenti delle associazioni regionali delle Pro-loco.
L'esame del decreto legislativo 24 proseguirà venerdì 3 aprile 2009
con l'audizione dei rappresentanti de la Chambre valdôtaine des
entreprises, dei Presidenti delle AIAT, dei Presidenti dei Consorzi
turistici che operano sul territorio regionale; in tale data è
altresì prevista l'espressione del parere sul provvedimento;
- La V Commissione sta procedendo all'esame della proposta di
legge n. 22 in relazione alle disposizioni in materia dei disturbi
specifici di apprendimento, presentata dai Consiglieri Louvin,
Salzone, La Torre, Fontana e Tibaldi, e il disegno di legge n. 23,
disposizioni regionali in materia di disturbi specifici di
apprendimento. Devo precisare che nel corso della riunione in data
20 marzo, la Commissione, dopo aver audito l'Assessore
all'istruzione e cultura e la Presidenza dell'Associazione italiana
dislessia, ha incaricato il relatore dei provvedimenti legislativi
in questione di predisporre una bozza di testo unico dei due
articolati, da presentare alla riunione della V Commissione
prevista per mercoledì 8 aprile 2009.
Tutto questo, cari Consiglieri, mi fa dire che questo è un
Consiglio regionale estremamente vitale, che chiama in causa o, se
volete, dà merito dell'attività sia dei Consiglieri, sia del
Governo regionale, sia di quest'aula, anche se molto di questo
lavoro non è così evidenziato attraverso i media, ma rimane pur
sempre consistente.
Pour ce qui est des communications du Président, elles sont
renvoyées à l'après-midi, mais avant je voudrais vous inviter à
faire des déclarations sur les communications que je viens de vous
faire.
La parole au Conseiller Louvin.
Louvin (VdAV-R)
- Grazie, Presidente. Quando ci si sente
in dovere di sottolineare che si sta bene, che si è in gran salute,
forse è perché qualche dubbio lo si può avere. Noi siamo sorpresi
però del suo intervento, della natura e del taglio del suo
intervento in questa sede, che è quella delle comunicazioni e che
non consente alle forze politiche, semmai, se del caso, di
esprimersi con la dovuta ampiezza di tempo e anche di
interlocuzione.
Abbiamo, come forze di opposizione, tre settimane fa, portato
all'attenzione dell'opinione pubblica un problema che non riguarda
la funzionalità formale del Consiglio regionale, ma una questione
eminentemente politica di cui lei, Presidente, non è il nostro
interlocutore; noi la consideriamo come il rappresentante di questa
Assemblea, colui che deve, se possibile stando qualche gradino al
di sopra della mischia, tutelare la correttezza e l'efficacia del
dibattito che si svolge. Ora la questione che era stata sollevata
in quella circostanza era molto semplice: questo Consiglio si è
svuotato di un apporto significativo, qualificante di una metà
abbondante dell'emiciclo, il 98% delle iniziative di
interrogazioni, interpellanze e mozioni di cui lei ha fatto cenno
sono sottoposte a questa Assemblea per iniziativa delle
opposizioni, l'invito che è stato rivolto fermamente e con molta
convinzione alle forze di maggioranza è quello di uscire allo
scoperto e di aprirsi a un dibattito più aperto e costruttivo.
Siamo sorpresi di sentire che si sente in questo momento invece
la necessità di fare un'apologia del Consiglio. Tutte le assemblee
sono in questo momento, non solo questa, a livello regionale, ma
tutte le assemblee politiche e legislative sono in forte difficoltà
rispetto alle opinioni pubbliche, soprattutto questo avviene in
momenti di crisi in cui si ha la sensazione che la decisione forte,
la rapidità degli esecutivi possa essere sicuramente più benefica
di un sano dibattito consiliare. Il dibattito consiliare o
parlamentare è visto come una perdita di tempo, abbiamo avuto anche
prese di posizione significative sull'argomento che hanno sollevato
grande dibattito e la nostra opinione è coincidente con la sua,
Presidente, sulla necessità di mantenere alta la bandiera della
qualità e dell'efficienza del lavoro di questo Consiglio; non
vorremmo, però, che questo suo intervento fosse come un velo, una
copertura rispetto a un problema sostanziale che abbiamo posto e
continueremo a porre nelle prossime settimane, fino a quanto questa
Assemblea non avrà sul piano politico ritrovato tutta
l'autorevolezza che le compete.
All'inizio del suo intervento ha fatto riferimento però a un
altro aspetto significativo, che è l'intervenuta impugnativa da
parte del Governo della legge regionale che ha dato un'applicazione
corretta, modificata, rispetto alle disposizioni del decreto 112.
Su questo vorremmo fare due semplici considerazioni. La prima è
che, come era stato ampiamente evidenziato nella Commissione -
ricordo in proposito anche un'ampia sottolineatura del relatore
collega Caveri - la tematica era una tematica ad alto rischio, e
rischia di portare allo scoperto una fragilità, una debolezza di
competenza normativa della Regione; quindi avevamo, in quella sede,
lo abbiamo anche ribadito in aula, enunciato alcune preoccupazioni
sul fatto che si intervenisse normativamente in quel modo
sull'argomento, in difformità da quanto hanno fatto altre Regioni a
Statuto speciale.
Al di là di questo il problema è anche politico nel rapporto che
si intrattiene con il Governo, dove stentiamo a capire quale sia
l'esatto tenore delle relazioni che intercorrono fra il Governo
regionale e il Governo nazionale. Ci pare che queste sempre più
siano improntate a momenti di scontro e di avvicinamento alla
"politica della carota e del bastone", ma in questo momento
purtroppo, rispetto a queste tematiche, il bastone rischia di
passare più sulla schiena del personale dipendente delle Regioni o
del comparto unico, che non su altre schiene.
Président
- La parole au Conseiller Agostino.
Agostino (UV)
- Grazie, Presidente. Siccome è intervenuto
il collega, penso che una mezza lancia a favore dei Consiglieri che
non si sentono affatto sminuiti del loro ruolo e soprattutto di non
fare il proprio dovere, mi sembra di spezzarla.
Innanzitutto ringrazio il Presidente per la difesa a favore dei
Consiglieri che fanno il proprio dovere da eletti, ma io, collega
Louvin, non ho bisogno di andare sui giornali o sui media per dire
ai cittadini che mi do da fare e lavoro, assolutamente! Guardi, i
cittadini lo percepiscono, non c'è bisogno che i media e la stampa
diano risalto a dire: "il Consigliere Agostino è intervenuto, hai
visto che bravo!"... cosa è bravo? I cittadini vogliono tutt'altro
lavoro da noi, ricordiamoci bene questo, quindi non mi sento
affatto sminuito e i Consiglieri che conosco benissimo, che ho
avuto modo di apprezzare vedo che svolgono il loro lavoro benissimo
senza bisogno di essere sui media e sui giornali, di mettere la
testa avanti davanti alle televisioni quando vedono che sono
ripresi... assolutamente! Questo non è nella mia natura, prima di
tutto, quindi mi sento difeso dal Presidente, ma un po' offeso
dalla sua reazione, come per dire che noialtri siamo qua, non
interveniamo perché la minoranza propone le interpellanze o le
mozioni e noi stiamo zitti; probabilmente stiamo zitti, ma perché o
condividiamo o non sentiamo di intervenire, prima di tutto, perché
il Regolamento non lo permette. E allora cominciamo a cambiare il
Regolamento e poi vediamo, magari abbiamo anche un po' più di
visibilità anche noialtri, perché ricordiamoci che i veri
penalizzati siamo noi, sono i Consiglieri di maggioranza!
Non mi sento quindi affatto sminuito di fronte ai miei elettori,
anzi... tutt'altro! I miei elettori sanno benissimo che non ho
bisogno di essere messo sulla stampa o su Rai3 per dire che faccio
il mio lavoro. Grazie.
Président
- La parole au Conseiller Lattanzi.
Lattanzi (PdL)
- Grazie, Presidente. Lei ha citato la
recente impugnativa da parte del Presidente del Consiglio dei
Ministri della "legge Brunettina" della Valle d'Aosta, io ci terrei
a ricordare al Consiglio e in particolare ai cittadini valdostani
che era un provvedimento che avevamo anticipato lo stesso giorno in
cui questa legge in Valle d'Aosta fu approvata. Vorrei solo
ricordare qual era il senso di quella che avevamo anticipato essere
un'impugnativa. Il senso era quello di ribadire quali erano le
competenze dello Stato e le competenze delle Regioni. Naturalmente
stiamo aspettando che la Corte costituzionale esprima il suo parere
su questo, ma credo che il fatto che il Presidente del Consiglio
dei Ministri abbia impugnato questa legge sia stato un atto dovuto,
quasi obbligatoriamente forzato. Lo dico perché nella relazione che
abbiamo avuto con il Ministro, il Ministro ha espresso rammarico
per questo provvedimento che il Consiglio regionale ha voluto
approvare, perché riteneva che si sia persa un'occasione: quella di
poter legiferare tenendo presente alcuni principi di base che la
legge nazionale prevedeva e che il Consiglio regionale non ha
voluto far propri.
Aggiungerei che l'impugnativa del Presidente del Consiglio dei
Ministri la ritengo - come ho detto - un atto di giustizia nei
confronti dei tanti dipendenti pubblici regionali onesti e
corretti, un atto di giustizia nei confronti del comparto della
scuola e della sanità valdostana che ha applicato
in toto
la
"legge Brunetta". L'Assessore Laurent Viérin ci ha ricordato anche
i dati dell'efficacia di quella legge, con meno 55% di assenze per
malattie, quindi un dato che conferma la validità della "legge
Brunetta". Questo provvedimento di ricorso credo che possa essere
un'opportunità, come sempre all'interno di un momento di crisi si
crea sempre un'opportunità e l'opportunità è quella che questo
Consiglio possa rivedere le osservazioni fatte dal Ministro, possa
rivedere la propria legge e possa inserire, come suggeriscono i
sindacati stamani sui giornali, alcuni emendamenti che nel
frattempo il Parlamento ha prodotto e che hanno ulteriormente
migliorato la legge nazionale.
Credo che abbiamo un'occasione: quella, come Consiglio, di
tornare sulla nostra legge, di farla più adatta eliminando le
discrasie dei dipendenti di serie A e di serie B, uniformare il
comparto unico al comparto dei dipendenti pubblici nazionali, sia
per quanto riguarda i disincentivi all'abuso dell'assenza per
malattia, sia per quanto riguarda gli incentivi ai pensionamento.
Credo che siano due elementi su cui noi potremmo anche ritornare...
lo ha fatto il Parlamento, penso che lo possa fare anche il
Consiglio regionale. Un atto dovuto, quindi, un atto di giustizia,
ma anche un atto che permette a questo Consiglio di tornare su quel
provvedimento e di dotarsi di una legge - lo sottolineo -
"regionale", che possa regolamentare l'utilizzo del diritto di
assenza per malattie.
Colgo l'occasione per ricordare che quando anticipammo
l'impugnativa da parte del Presidente del Consiglio dei Ministri,
lo facemmo ricordando che era molto pericoloso aprire un
contenzioso costituzionale su una legge che andava a regolamentare
un risparmio di spesa, rispetto a chi invece leggeva in quel
provvedimento semplicemente un atto organizzativo della gestione
del personale. Noi siamo convinti e lo saremo fino a quando la
Corte non ci dirà il contrario, che il "provvedimento Brunetta" è
anzitutto con l'articolo 71 un provvedimento di risparmio di spesa,
perché mandare a lavorare i fannulloni vuol dire risparmiare spesa
sull'apparato pubblico. Questo è il nostro punto di vista, e su
questo il ricorso è stato fondato e su questo la Corte si dovrà
esprimere, però, attenzione! Se si dovesse esprimere a favore della
Presidenza del Consiglio dei Ministri, si apre una breccia
pericolosissima su tutti gli altri provvedimenti - non dite che non
lo avevamo detto! - perché di fatto ogni provvedimento ha qualche
riflesso di tipo finanziario.
Auspichiamo che il ricorso venga accettato o che possa imporre a
questo Consiglio di tornare su quella legge e speriamo che il
Consiglio sia capace di farlo prima che la Corte costituzionale si
pronunci, in modo da anticipare un giudizio che, se negativo,
potrebbe essere devastante per la Regione. Auspico che i
Consiglieri - noi ne saremo i promotori - possano modificare la
"Brunettina valdostana" per evitare un contenzioso
pericolosissimo.
Président
- La parole au Conseiller Donzel.
Donzel (PD)
- Grazie, Presidente. Utilizzo questi pochi
minuti di dibattito in libertà, innanzitutto per ringraziare il
Presidente del Consiglio che ha voluto porre l'attenzione
sull'importanza dei lavori che vengono svolti in quest'aula.
Ovviamente possiamo dare letture e interpretazioni diverse di un
medesimo fatto, questo fa parte della politica; l'intenzione da
parte nostra era quella di richiamare l'attenzione in un momento
più che mai delicato della vita delle democrazie non solo in Valle
d'Aosta e in Italia, ma in Europa, sull'importanza dei Parlamenti e
sul ruolo che svolgono. Il fatto che lei abbia richiamato il tanto
lavoro che viene fatto e soprattutto il lavoro oscuro che viene
svolto nelle Commissioni lo riteniamo positivo, perché va a
riconoscimento del fatto che giustamente esiste un Esecutivo che
lavora, ma poi esiste anche tutta un'altra attività che spesso non
viene valorizzata. Nei nostri intenti c'era anche quello di far
emergere nel dibattito in aula, naturalmente con la collaborazione
in questo caso della maggioranza, nel momento delle discussioni
delle leggi del lavoro che viene svolto nelle Commissioni - quindi
questo era lo spirito -, di riuscire a dare centralità nella vita
politica valdostana a questo Consiglio regionale.
Consentitemi invece una battuta per quanto riguarda la "legge
Brunetta". Aspettiamo l'esito della sentenza della Corte
costituzionale; la nostra posizione resta quella che abbiamo
assunto in aula, quindi è profondamente diversa da tutte le
considerazioni qui fatte e dalle continue minacce che arrivano dal
Popolo della Libertà sull'autonomia valdostana. Devo dire che è
anche fastidioso questo continuo dire: "state attenti, state bravi,
se fate questo poi qua chissà come va a finire". Allora i
Valdostani si sono difesi in passato dal fascismo, riusciranno a
difendersi anche dal Popolo della Libertà...
(interruzione del Consigliere Lattanzi, fuori
microfono)
Donzel (PD)
- ...la tua, che continui a fare...
Presidente
- ...per cortesia, collega Lattanzi, per
cortesia, ne faccia una questione di fatto personale, però non
serve a niente questo, collega, non faccia scadere, risponda caso
mai in altro modo, ma non così!
Lattanzi
(fuori microfono) ...devi vergognarti!
Donzel (PD)
- ...è un atteggiamento corretto il tuo!
Togliere il diritto di parola agli altri...
Presidente
- ...per favore, Consigliere Lattanzi! La
ritengo una persona estremamente equilibrata...
Lattanzi
(fuori microfono) ...non è che ai pugni si
risponde con un sorriso...
Presidente
- ...no, ho capito, c'è modo e modo, caso mai
poi dopo risponda verbalmente nei modi dovuti, caso mai poi dopo,
fuori...
(ilarità dell'Assemblea)
Presidente
- ...prego, collega Donzel...
Donzel (PD)
- ...allora, vedete, c'è un modo diretto e
c'è un modo indiretto di lanciare le provocazioni, le ricorderò,
Consigliere Lattanzi, che Voltaire difendeva anche chi esprimeva
opinioni diverse dalle sue e si batteva perché potesse
esprimere...
Lattanzi
(fuori microfono) ...sono insulti, non sono
opinioni...
Donzel (PD)
- ...non mi fa parlare, Presidente! Decida
lei...
Presidente
- ...per favore, dopo le darò se vuole la
parola per fatto personale...
Lattanzi
(fuori microfono) ...non merita neanche la
risposta!
Presidente
- ...allora non la dia in questo modo, sennò è
ancora peggio!
Donzel (PD)
- Mi appello al limite all'educazione più
minima, quella che fa parlare le altre persone.
È evidente che bisogna aspettare l'esito della sentenza della
Corte costituzionale, ma penso che non si possa accettare questa
cosa che sulla Valle d'Aosta venga dato un segnale: attenti alle
leggi che fate sennò... È normale, qualsiasi Governo può, in
qualsiasi momento, decidere di impugnare una legge, ma questo non
deve impedire a un Consiglio regionale di fare delle leggi che poi,
nel caso in cui si rivelino non adeguate, vengano contestate, ma
questo non significa che anche per i futuri provvedimenti dobbiamo
temere chissà che cosa! Penso che ci fosse tutta la buona fede nel
fare la "legge Brunetta", noi non l'abbiamo sostenuta nel merito,
ci siamo astenuti, ma abbiamo difeso il principio che si potesse
legiferare e questo lo ribadiamo: siamo in un Consiglio regionale
di una Regione autonoma, questo principio lo affermiamo.
Quanto poi al fatto degli emendamenti del sindacato, siamo stati
proprio noi a sostenere che tali emendamenti dovevano essere
portati all'interno della "legge Brunetta" e, non essendo questi
emendamenti stati accolti per la maggior parte, la nostra
attenzione è stata quella di astenerci, ma sicuramente in futuro
auspichiamo che questo Consiglio continui ad emanare leggi senza
alcun timore.
Presidente
- La parola al Consigliere Zucchi.
Zucchi (PdL)
- Rispondo volentieri senza particolare
enfasi al collega Donzel, che peraltro stimo; l'ho già ricordato la
volta scorsa quando, in occasione di non ricordo più di quale
argomento, avevo sottolineato quanto la loro agitazione, la sua in
modo particolare, corrispondesse alla nostra fiducia sempre
crescente nel vedere questo innalzamento dei toni che francamente
certe volte stridono. È come se il collega in certe occasioni
perdesse il suo
aplomb
istituzionale che di solito ha, per
scagliarsi con degli stereotipi e degli
slogan
che sono
riferiti al trapassato remoto e che non corrispondono più
all'attuale situazione del 2009.
Sulle comunicazioni volevo solo dire al collega Agostino - dal
momento che ho preso la parola - che forse non è stato
particolarmente attento, sia alla Conferenza stampa che è stata
posta in essere dai gruppi di opposizione, sia alla replica
avvenuta oggi in aula del collega Louvin, che forse è andato un po'
fuori tema, perché la nostra iniziativa non riguardava
assolutamente la questione del Consiglio e dei Consiglieri, era di
ben altra natura, e in questo ambito non ripeto perché rischio di
essere stucchevole.
Tornando alla "Brunetta", che è stata oggetto di attacchi di
sapore d'antan da parte del collega Donzel, secondo il quale tutto
quello che viene posto in essere dal Governo di Centro-Destra è
male, quello che viene posto in essere dai Governi precedenti
rappresentati dai partiti come il suo è bene, ricordo che sono
state innumerevoli le impugnazioni poste in essere dai Governi di
Centro-Sinistra su svariati argomenti, senza che nessuno abbia
sollevato in quest'aula questioni di ricatti, di minacce di
qualsivoglia tipo e genere. Pertanto, collega Donzel, se lei
continua imperterrito su ogni argomento a tirare fuori questa
storia del Centro-Destra come assimilabile al secolo scorso, al
ventennio, è libero di farlo, ma certamente a noi... ho un
approccio diverso da quello del collega Lattanzi... ribadisco che
più lei continua su questa falsariga, più noi siamo rinfrancati
nella nostra azione essendo convinti che siamo sulla strada
giusta.
