Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 336 del 13 dicembre 1993 - Resoconto
OGGETTO N. 336/X - Situazione economico-finanziaria della
Digrava. (Interpellanza)
Interpellanza - A conoscenza, tramite gli organi di
informazione, che la Digra­va prevede un passivo di oltre tre
miliardi per la chiusura dell'esercizio 1993;
Vista la richiesta di adeguati finanziamenti avanzata dalla
Di­grava stessa;
i sottoscritti Consiglieri regionali
interpellano
la Giunta regionale per conoscere:
- se corrispondono al vero le dichiarazioni riportate sugli
organi di informazione;
- quali verifiche sulla situazione economico-finanziaria della
Digrava sono state svolte dalla Amministrazione regionale;
- quali sono le intenzioni della Giunta regionale in merito alla
richiesta di finanziamenti annunciata dalla Società stessa;
- se non ritiene opportuno un incontro con i rappresentanti
della Digrava in sede di Commissione consiliare competente, onde
avere un quadro completo della situazione di cui si è venuti a
conoscenza tramite gli organi di informazione.
F.to: Lanièce - Rini
Presidente -
Ha chiesto la parola il Consigliere
Lanièce.
Lanièce (GA) -
Anche se in parte mi è già stato
risposto dall'Assessore Mafrica, vorrei illustrare ugualmente
quest'interpellanza.
Tramite gli organi di informazione sono venuto a sapere che il
31 dicembre la Digrava avrà un disavanzo di bilancio superiore ai
tre miliardi. So inoltre che è stato chiesto l'intervento della
Regione per far fronte alle necessità finanziarie della Digrava e
che vi è stato un incontro tra i rappresentanti di detta società e
la Giunta regionale.
Il Presidente Dott. Quey, da me interpellato, ha evidenziato la
necessità di un appoggio più convinto dell'Amministrazione
regionale, sia attraverso l'erogazione di finanziamenti a tasso
agevolato, che permetterebbero di far fronte agli elevati oneri
finanziari, pari a circa 2,3 miliardi, e di accelerare lo sviluppo
della rete di metanizzazione, sia attraverso dispositivi
legisla­tivi regionali che privilegino il metano come fonte di
energia ecologica, determinando così la riduzione e l'utilizzo di
prodotti petroliferi almeno nel settore del riscaldamento per usi
civili.
Ritengo, quindi, necessario che il Consiglio sia informato degli
eventuali impegni che la Giunta intende assumere nei con­fronti
della Digrava nonché dei comportamenti e degli impegni finanziari
che l'Italgas intende assumere quale socio di maggio­ranza (51
percento del capitale), dei rapporti tra la Digrava ed i comuni
interessati alla metanizzazione, del personale con o senza
qualifica assunto dalla Digrava e delle prospettive occu­pazionali
esistenti.
Poiché i problemi sono numerosi e delicati, per un loro
adegua­to approfondimento sarebbe necessario un incontro tra la
Di­grava e la Commissione consiliare competente.
Presidente -
Ha chiesto la parola l'Assessore del
bilancio e delle finanze, Lévêque.
Lévêque (Ass.tec.) -
Mi richiamo anche alle
risposte date prima dall'Assessore Ma­frica. In effetti confermo
che, dai recenti incontri con i responsabili della società, è
emerso che il conto economico della società alla fine del 1993
evidenzierà un passivo superiore ai tre miliardi. É una situazione
peraltro non allarmante e non imprevedibile, trattandosi di una
fase di rilevanti investimenti che precede quella della gestione,
caratterizzata dal ritorno economico della rete.
Per entrare nello specifico, posso dire che la Regione, tramite
i suoi rappresentanti in seno al Consiglio di amministrazione e al
Collegio sindacale della società, è stata comunque costante­mente
informata della situazione economico-finanziaria della società. n
tali incontri si è ribadita la volontà di portare a termine nei
tempi previsti il piano di investimenti, anche in presenza di una
situazione finanziaria tesa, come quella a cui facevo
rife­rimento.
Le proiezioni al 31 dicembre 1993 possono essere riassunte con i
seguenti punti: sono stati posati 221 chilometri di rete; sono
stati acquisiti 7300 utenti; sono stati costruiti 5750 punti-gas e,
allo stato attuale, vi sono 3000 utenti attivi.
Dati economici: i ricavi presunti per il 1993 sono pari a 4654
milioni di lire, a fronte di costi di gestione pari a lire 2481
mi­lioni; vi sono ammortamenti per 3626 milioni ed oneri
finan­ziari per 2314 milioni; gli investimenti effettuati fino ad
oggi superano i 24 miliardi.
Veniamo ora al ruolo dell'Italgas. La situazione finanziaria
della Digrava vede un'esposizione per circa 45 miliardi, le cui
voci principali sono così composte:
- circa 25 miliardi sono finanziamenti a cui ha provveduto
l'Italgas, sia in conto finanziamento sia in conto corrente;
- 10 miliardi sono stati ottenuti da un finanziamento della BEI
(Banca Europea per gli Investimenti);
- circa 10 miliardi sono stati ottenuti attraverso la
finanziaria Sofid, sempre del gruppo Italgas.
Si può quindi dire che l'impegno finanziario dell'Italgas per
questa prima fase sia piuttosto rilevante e non si può sostenere
che la stessa società si sia sottratta agli impegni che aveva
as­sunto.
Che cosa c'è nelle intenzioni dell'Amministrazione, che è
di­sponibile ad effettuare un intervento, qualora la società
garan­tisca effettivamente la prosecuzione degli investimenti, come
sono stati programmati in modo da giungere per il 1998 a completare
la rete di metanizzazione?
Come già detto dall'Assessore Mafrica, è prevista la
sottoscri­zione pro quota dell'aumento di capitale sociale della
Digrava e, a tal fine, nei fondi globali del bilancio che andremo a
discute­re, sono previsti cinque miliardi.
Sono poi allo studio interventi attraverso la Finaosta per la
concessione di finanziamenti a tasso agevolato, sui quali
l'in­tervento della Regione dovrebbe configurarsi nell'abbattimento
degli interessi e non nella messa a disposizione di una massa
finanziaria. Stiamo quindi verificando se, attraverso la Finao­sta
o attraverso un gruppo di banche, sia possibile concedere un mutuo
in cui l'abbattimento dei tassi sarebbe a carico
dell'Amministrazione regionale.
Si stanno inoltre esaminando possibili nuove forme di raccolta
finanziaria per la partecipazione, attraverso la BVA, in un
possibile lancio di un prestito obbligazionario.
In aggiunta a questi fatti finanziari, vi sono altri aspetti da
te­nere in considerazione:
- il già citato impegno dell'Amministrazione a studiare e a
mettere in atto forme di riconversione delle proprie centrali
termiche per divenire utente del metano;
- la decisione di ridurre progressivamente l'esenzione fiscale
sulla nafta, di cui si è parlato recentemente in questo
Consiglio;
- l'intenzione di esaminare, di concerto con l'Assessorato
all'ambiente, forme di legislazione che privilegino le fonti
ener­getiche pulite.
Per quanto attiene poi al rapporto Digrava-comuni, com'è noto,
la legge che era stata approvata nel 1991, per via delle
con­venzioni che i comuni hanno con la Digrava, aveva comportato
dei problemi tecnici di funzionamento. Questi problemi sono in via
di definizione e superamento con l'approvazione da parte dei
Consigli comunali di nuove convenzioni, che consentano
materialmente l'acquisizione, da parte della Digrava, dei
fi­nanziamenti previsti dalla legge per il ripristino delle
pavimen­tazioni.
Presidente -
Ha chiesto la parola il Consigliere
Lanièce.
Lanièce (GA) -
Ringrazio l'Assessore Lévêque per
la lucida e precisa esposizio­ne e ribadisco l'invito alla Giunta
regionale di tener conto della situazione critica della
Digrava.
