Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 2573 del 19 settembre 2012 - Resoconto
OGGETTO N. 2573/XIII - Dichiarazione del neo-Consigliere
Renato Praduroux.
Presidente
- Porgo a nome mio personale e di tutta
l'Assemblea al neo-Consigliere gli auguri di buon e proficuo
lavoro.
La parola al neo-Consigliere Praduroux.
Praduroux (UV)
- C'est avec émotion que je prends la
parole dans cette salle que j'ai déjà fréquenté dans les ans
passés. Je dois être sincère, malgré la déception de 2008 pour
avoir raté l'élection pour une poignée de préférences, je n'aurais
jamais pu imaginer une rentrée dans une situation si triste.
Non aggiungerò altre parole a quelle contenute nei messaggi di
cordoglio rivolte alla memoria di Alberto Cerise, ma permettetemi
di accompagnare questo mio intervento con un pensiero sentito e
commosso per una persona che, insieme a me, veniva eletto in
Consiglio nel 1998, una persona di cui ho apprezzato doti,
capacità, competenze e concretezza.
Oltre che per rispetto e gratitudine nei confronti di chi mi ha
votato, ho accettato di subentrare in Consiglio regionale per
spirito di servizio verso le istituzioni regionali e per dare il
mio personale contributo all'Union Valdôtaine ed alla maggioranza.
Rientro quando ormai la legislatura si avvia verso la sua
conclusione e quando i punti salienti del programma di maggioranza
sono stati attuati. Metto però a disposizione l'esperienza
acquisita nelle passate legislature consiliari e quella maturata
negli anni in qualità di amministratore di enti locali in un
momento in cui bisogna consolidare i risultati fin qui raggiunti.
Supportato e guidato dalle competenze apprese nel mio percorso
politico, garantisco in seno a questa Assemblea consiliare il mio
impegno e la mia totale disponibilità nel portare a termine il
percorso intrapreso da questa compagine di Governo, attraverso un
lavoro paziente, quotidiano ed efficace, guardando alla crescita,
al futuro e al benessere della Valle d'Aosta.
