Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2198 del 23 maggio 1991 - Resoconto
OGGETTO N. 2198/IX Concessione di un contributo straordinario
di lire 10.000.000 al Bob Club Lac Bleu, nelle spese previste per
l'acquisto di attrezzatura sportiva - Approvazione ed impegno di
spesa.
Dolchi (Presidente)
Do lettura del testo della
delibera:
Deliberazione Il Consiglio delibera
1°) di approvare la concessione di un contributo straordinario
di Lire 10.000.000 (diecimilioni) al Bob Club Lac Bleu, di Aosta,
nelle spese previste per l'acquisto di un bob e di due serie di
pattini;
2°) di approvare e di impegnare la spesa di lire 10.000.000
(diecimilioni) da imputare sul capitolo 64320 del bilancio
preventivo della Regione per l'anno 1991 (Contributi e sussidi ad
istituzioni e organismi vari per attività nel settore del turismo e
del tempo libero), che presenta la necessaria disponibilità;
3°) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n 90, su
richiesta dell'Assessorato regionale del turismo, ad acquisto
avvenuto e su presentazione di idonei giustificativi di spesa.
Presidente
Ha chiesto di parlare l'Assessore al
Turismo, Urbanistica e Beni Culturali Pascale, ne ha
facoltà.
Pascale (PSI)
L'associazione Bob Club Lac Bleu ha
richiesto un contributo straordinario per l'acquisto di un bob a
due e di una serie di pattini, destinati ai suoi atleti, che sono
campioni italiani di bob a due della categoria e si sono
classificati ottavi ai campionati assoluti juniores della
disciplina.
In considerazione anche dei risultati sportivi ottenuti da
questi due ragazzi, la Giunta ha ritenuto di intervenire con un
contributo di dieci milioni di lire su un totale preventivo di
spesa di venti milioni.
Presidente
Pongo in votazione la delibera in
oggetto:
Esito della votazione
Presenti, votanti e favorevoli: 27
Il Consiglio approva all'unanimità
