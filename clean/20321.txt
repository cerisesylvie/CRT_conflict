Classificazione
ISTRUZIONE PUBBLICA
Università


Resoconto integrale del dibattito dell'aula
Oggetto del Consiglio n. 308 del 18 dicembre 2003 - Resoconto
OGGETTO N. 308/XII - Procedure di nomina del Rettore
dell'Università della Valle d'Aosta e progetti di sviluppo
dell'Ateneo. (Interpellanze)
Interpellanza
Preso atto delle comunicazioni fatte dal Presidente della
Regione circa il rinnovo delle cariche all'Università della Valle
d'Aosta;
Appreso che la designazione di un nuovo Rettore da parte del
Presidente della Regione pare sia avvenuta in seguito ad intoppi
burocratici e procedurali;
Considerata l'importanza che è chiamata a rivestire
l'Università della Valle d'Aosta nel mondo culturale della nostra
comunità;
Ritenuto opportuno conoscere con maggior precisione le
motivazioni di tale scelta, anche sulla base delle competenze
attribuite dallo Statuto al Consiglio dell'Università;
i sottoscritti Consiglieri regionali
Interpellano
il Presidente della Regione per conoscere:
1) di quali nominativi era composta la rosa dei candidati
proposti dal Senato Accademico;
2) quali sono le valutazioni che hanno indotto il Presidente
della Regione a non rinnovare l'incarico al primo rettore
dell'Università della Valle d'Aosta e a nominare un nuovo
rettore;
3) quali sono gli intendimenti della Giunta circa i nuovi
progetti di sviluppo che dovrebbero caratterizzare questa nuova
fase di vita dell'Università della Valle d'Aosta.
F.to: Squarzino Secondina - Curtaz - Riccarand
Interpellanza
Premesso che:
- il Presidente della Regione nella sua veste di Presidente
del Consiglio dell'Università della Valle d'Aosta ha provveduto con
proprio decreto a nominare il nuovo Rettore;
- tale procedura straordinaria è stata motivata con una
presunta invalida costituzione del Senato Accademico e con la
conseguente invalidità delle proposte dallo stesso
formulate;
i sottoscritti Consiglieri regionali
Interpellano
il Presidente della Regione per sapere:
1) quali siano le cause dell'invalida costituzione del Senato
Accademico e quale sia allo stato la situazione di tale
organo;
2) se non ritenga opportuno considerare temporaneo e
provvisorio il suo decreto e operare per riportare in seno agli
organi statutari competenti l'individuazione della terna per la
nomina a Rettore;
3) quali sono i motivi che hanno portato all'esclusione della
riconferma del Rettore uscente.
F.to: Frassy - Tibaldi - Lattanzi
Président - Nous passons à examiner conjointement les points n°
26 et n° 31 à l'ordre du jour.
La parole à la Conseillère Squarzino Secondina.
Squarzino (Arc-VA) - La nostra interpellanza prende spunto dalle
comunicazioni che sono state fornite al Consiglio nella passata
riunione dal Presidente della Regione rispetto alla nomina del
nuovo Rettore dell'Università. Nel comunicarci la nomina del nuovo
Rettore dell'Università, il Presidente ha motivato questa nomina e
ha fatto più o meno questo ragionamento, che riassumo in questo
modo. Secondo lo statuto, dovrebbe essere il Senato accademico,
cioè l'organismo tecnico a cui competono la programmazione, il
coordinamento dell'attività didattica e di ricerca dell'ateneo, a
proporre una rosa di nomi fra i quali l'organo politico
dell'Università, cioè il Consiglio dell'Università sceglie il
rettore da nominare. Il Presidente Perrin ha detto: "noi, nella
seduta del 25 novembre, come Consiglio dell'Università ci siamo
accorti che il Senato accademico, che aveva fatto la proposta della
rosa di nomi, non era costituito validamente. Cosa dovevamo fare
allora? Ormai non si poteva più prorogare il rettore attuale,
perché stavano scadendo i 45 giorni concessi dalla legge per la
proroga e quindi abbiamo dovuto nominare un nuovo rettore e abbiamo
scelto il Prof. Passerin d'Entrèves".
Esprimo - lo dico qui, che sia molto chiaro - il massimo
rispetto per il Prof. Passerin d'Entrèves, ho un "pregiudizio"
positivo nei confronti di questa persona: non lo conosco, ma ho
sempre un "pregiudizio" positivo nei confronti delle persone,
quindi non ho alcun elemento per avere valutazioni negative, non mi
interessa, quindi non vi è nulla di personale in quello che sto
dicendo.
Le confesso, Signor Presidente, che quelle motivazioni mi sono
sembrate delle scuse burocratiche, infatti abbiamo utilizzato nella
nostra interpellanza le parole
"intoppi burocratici e
procedurali"
per indicare il tipo di motivazioni che lei aveva
presentato. A noi sembrano motivazioni un po' scarne; forse lei non
voleva farlo in quel momento, non era tenuto a farlo, forse lei ha
pensato a una comunicazione istituzionale molto scarna e va bene,
adesso però che è interpellato dovrebbe proprio precisare meglio i
motivi, le valutazioni che sono alla base di questa scelta.
Sarebbe interessante capire - come diciamo nella nostra
interpellanza - quali sono le valutazioni che il Presidente ha
fatto nei confronti dell'operato del rettore precedente che è stato
il primo Rettore dell'Università. Scaduti 3 o 4 anni del suo
incarico, non è stato rinnovato nella carica, probabilmente vi sono
delle motivazioni, degli elementi di criticità che hanno indotto il
Presidente a non rinnovare la fiducia a questo rettore;
probabilmente vi sono delle valutazioni che hanno indotto il
Presidente a scegliere un'altra persona, ma perché? Cosa significa
questo cambiamento?
Il Presidente, fra l'altro, nella sua comunicazione molto
schematica ha detto anche che questa nomina rappresentava "une
ouverture nouvelle pour l'Université de la Vallée d'Aoste", quindi
una nuova apertura, nuovo programma, nuovi progetti? non so cosa
intendeva per "nuova apertura", per questo motivo abbiamo posto una
domanda circa gli intendimenti della Giunta rispetto ai nuovi
progetti di sviluppo, che dovrebbero caratterizzare questa nuova
fase dell'Università della Valle d'Aosta affidata ad un nuovo
rettore. L'impressione è che lei abbia voluto fare un taglio netto
fra l'operato del primo rettore e quello che dovrebbe essere invece
l'operato di questo nuovo rettore. Conoscendola, lei in genere non
agisce di istinto, è una persona molto equilibrata, procede con
molta attenzione prima di prendere delle decisioni, quindi se ha
preso tale decisione è perché vi sono delle motivazioni alla base.
Vorremmo conoscere queste motivazioni altrimenti, se non vi sono
queste motivazioni alla base, lei capisce che la semplice
motivazione
"intoppi burocratici e procedurali"
apparirebbe
fragile ed inconsistente: uso il condizionale perché non ho
elementi di valutazione, li sto aspettando.
Président - La parole au Conseiller Frassy.
Frassy (CdL) - Alcune brevi ulteriori considerazioni ad
illustrazione dell'interpellanza.
La questione è nota ed è stata anche in parte affrontata durante
le comunicazioni effettuate dal Presidente durante lo scorso
Consiglio. Con questa interpellanza vorremmo ulteriormente
approfondire le ragioni che stanno alla base della conclusione, che
è nota. Mentre è noto che il nuovo rettore sia stato nominato con
un decreto del Presidente del Consiglio dell'Università, non sono
altrettanto note le cause dell'invalidità della costituzione del
Senato accademico e soprattutto le tempistiche con cui queste cause
sono diventate note, nel senso che non vi era stata un'avvisaglia
della non validità della costituzione del Senato accademico.
Vorremmo anche sapere se il Presidente della Regione, nella sua
duplice veste anche di Presidente del consiglio dell'Università,
non ritenga che, dal punto di vista procedurale, sia possibile
considerare temporaneo e provvisorio il decreto che ha portato alla
nomina del rettore e riportare la procedura in seno all'organo
statutariamente preposto, cioè il Senato accademico.
Il terzo punto può essere forse un quesito ovvio ma, pur essendo
una domanda ovvia, Presidente Perrin, la risposta fino ad oggi non
è mai stata data, nel senso che, al di là dei ringraziamenti di
prammatica effettuati quando qualcuno lascia un posto, noi, ma
penso nessuno abbia ad oggi capito quali sono i motivi che hanno
portato lei, in quanto rappresentante in questa duplice veste, ad
operare tale scelta.
Tengo qui a precisare che la scelta operata comunque è una
scelta che non vogliamo mettere in discussione per quella che può
essere la capacità, la professionalità del Prof. Passerin
d'Entrèves. È evidente però che è una scelta politica, considerando
la sua veste e dovendo dire che la veste prevalente è quella
politica? anche perché la funzione che lei svolge di Presidente di
quel consiglio non la svolge per nessun'altra considerazione che
non sia di tipo politico; se non ricoprisse il ruolo di Presidente
della Regione, non sarebbe Presidente di quel consiglio! La
sensazione che abbiamo perciò è che alla fine, su una materia che
avrebbe dovuto essere affrontata in un'ottica squisitamente tecnica
- cioè in un'ottica di valutazione di quelle che possono essere non
tanto e soltanto le carriere, ma di quelli che possono essere gli
indirizzi che si vorrà da dare a questa Università - vi sia stata
alla fine una valutazione di tipo politico.
È evidente che, quando ha fatto la nomina, avrà fatto un
ragionamento, vorremmo che questo ragionamento fosse riportato
all'aula, in modo che vi sia una maggior comprensione della
"strada" che ha portato alla nomina del rettore, tenendo presente
che il rettore non è una figura completamente neutra rispetto al
destino di un'università, soprattutto di un'università giovane come
quella della Valle d'Aosta. Il rettore è un po' il capitano della
nave, di conseguenza un rettore rispetto ad un altro può essere
significativo rispetto alla rotta che si intende far percorrere a
questa nave, che si chiama "università". Nella domanda è implicito
anche un bilancio, al di là del ringraziamento per chi ha portato
l'Università ad attraversare questo primo tratto di mare?; la nave
- l'Università - ha lasciato le acque più o meno protette della
sottocosta, adesso la navigazione in mare aperto ha un nuovo
capitano. Vorremmo capire quali sono i disegni politici che,
ovviamente, vi sono, e non sono stati oggetto di confronto in
commissione; pensiamo che sia giusto che il Consiglio affronti
questo argomento per quello che è il peso che ha un'università sul
territorio e per le aspettative che questa Regione ripone nel
futuro e nella crescita dell'Università della Valle d'Aosta.
Président - La parole au Président de la Région, Perrin.
Perrin (UV) - Je voudrais vous rappeler les étapes du processus
qui nous a conduits à nommer un nouveau recteur de l'Université de
la Vallée d'Aoste et répondre par la même occasion aux questions
qui ont été posées par les intervenants, au-delà des communications
limitées que j'avais faites.
Le mandat du premier Recteur de l'Université de la Vallée
d'Aoste, M. Emanuele Maria Carluccio, devait prendre fin le 15
octobre 2003. Il s'agissait là d'un mandat provisoire confié au
Prof. Carluccio pour les 3 premières années d'activité de
l'Université, période transitoire, qui est prévue par les statuts
de cette dernière et qui commençait le 24 mars 2001. A compter du
15 octobre 2003, le mandat du recteur a donc été prorogé, aux
termes des dispositions du décret-loi n° 293/1994, transformé en la
loi n° 444/1994 en matière de prorogation des organes
administratifs. Le 22 octobre 2003 les 5 membres du Sénat
académique - à savoir le Recteur en personne, M. Gorla (Président
du Conseil du cours de maîtrise en sciences économiques et en
gestion des entreprises), M. Bodson (Responsable de l'école de
spécialisation pour les enseignants du secondaire), MM. Antiseri et
Nemo (membres cooptés) - ont décidé de proposer une liste de 3 noms
au Conseil de l'Université aux fins de la nomination d'un nouveau
recteur. Le statut prévoit en effet que le conseil nomme le Recteur
qu'il choisit sur ladite liste, celle-ci doit comprendre des
professeurs en titre de l'Université, proposés par le Sénat
académique, et au moins une personnalité du monde de la culture et
de la science n'appartenant pas à l'Université, mais
internationalement reconnue. Après délibération, le Sénat
académique a proposé les 3 noms suivants: M. Emanuele Maria
Carluccio, spécialiste de l'économie des intermédiaires financiers
dans le cadre du cours de maîtrise en sciences économiques et en
gestion des entreprises et premier Recteur de l'Université de la
Vallée d'Aoste; M. Gaspare Mura, titulaire d'une chaire à la
faculté de philosophie de la Pontificia Università urbaniana et
Professeur d'herméneutique philosophique à la Pontificia Università
lateranense
;
M. Victor Ukmar, Professeur émérite de
l'Université de Gênes, enseignant de droit fiscal à l'Université
Bocconi de Milan et de droit économique international à
l'Université de Salta en Argentine.
La nomination du nouveau recteur était à l'ordre du jour de la
réunion du Conseil de l'Université du 12 novembre dernier; au cours
de la discussion, le Conseiller Lombardi a exprimé ses doutes quant
à la composition du Sénat académique et, par conséquent, quant à la
validité des délibérations de cet organe. Il s'agit d'une question
très technique, qui concerne la présence ou non de certaines
personnes au sein du Sénat académique et, en particulier, celle des
présidents des comités académiques qui dirigent des cours et dont
la fonction pouvait correspondre en fait à celle des futurs
présidents des conseils de cours, ces derniers étant - selon les
statuts - membres de droit du Sénat académique. Le 12 novembre
dernier, le Conseil de l'Université a décidé, suite aux
considérations avancées par M. Lombardi, de créer un groupe de
travail composé de M. Lombardi, Conseiller, de M. Di Lisio,
Conseiller et Dirigeant du Ministère de l'éducation, de
l'université et de la recherche et de M. Vietti, Directeur
administratif de l'Université, en vue d'étudier la question de la
composition régulière et complète du Sénat académique. Lors de sa
séance du 26 novembre dernier, le Conseil de l'Université a examiné
les résultats des travaux dudit groupe de travail réuni à Rome le
19 novembre 2003; à cette occasion, le Conseil a décidé d'accepter
la thèse soutenue par la majorité dudit groupe, à savoir MM.
Lombardi et Di Lisio, selon lesquels, à l'heure actuelle, le Sénat
académique n'est pas au complet, puisqu'il ne comprend pas les
présidents des comités académiques et n'est donc pas juridiquement
constitué et en mesure de délibérer valablement.
Compte tenu du fait que le délai de prorogation - soit 45 jours
- du mandat attribué à l'ancien recteur touchait à sa fin, le
Conseil de l'Université a invité le Président à nommer par arrêté
un nouveau recteur, aux termes de la loi n° 444 de 1994, qui
établit que, lorsque les organes collégiaux ne procèdent pas aux
nominations ou aux désignations de leur ressort avant le troisième
jour précédant l'expiration du délai de prorogation, ce sont les
présidents desdits organes qui doivent s'en charger avant ladite
échéance. Je crois que le parcours est très clair. C'est ainsi que
le 28 novembre dernier j'ai pris un arrêté portant nomination pour
4 ans au poste de recteur de l'Université de la Vallée d'Aoste de
M. Pietro Passerin d'Entrèves, Professeur extraordinaire de la
faculté de sciences mathématiques, physiques et naturelles de
l'Université de Turin: celui-ci a été bien sûr un choix entre des
personnes disponibles, un choix qui a été discuté avec le Conseil
de l'Université. Ledit arrêté ne saurait être considéré comme
provisoire puisque les statuts de l'Université ne contiennent
aucune disposition en ce sens, nous avions vérifié cette
possibilité, elle aurait permis de mieux éclaircir toute la
question de la composition, au moins arriver à une composition
adéquate du sénat, étant la réflexion faite sur la composition de
cet organe surtout quant à la composition minimale, donc
extrêmement peu représentative de ce qui est tout le corps
enseignant et de ce qui est la structure de l'Université. J'ai dit
que les statuts ne contiennent aucune disposition, ils établissent
seulement, à l'article 16, que le recteur est nommé pour une
période de 4 années académiques et que son mandat peut être
renouvelé une seule fois.
Quant aux projets de développement de l'Université, je désire
préciser qu'en application des statuts, le Conseil de l'Université
avait défini les objectifs à atteindre au titre de la période
2004-2006 et ce sur la base du projet d'université approuvé par le
Gouvernement régional en septembre 2000 et des plans pluriannuels
et annuels d'activité. Ces objectifs consistent dans les actions
suivantes: renforcer l'offre en matière de formation; développer
l'aspect international de l'activité universitaire; créer des
structures de recherche et les étayer solidement; accroître la
présence de l'Université dans le système socio-économique régional
et surtout, bien entendu, dans les secteurs de l'éducation et de la
formation. Voilà en synthèse les objectifs que l'Université se
pose, des objectifs qui devront être développés dans les années à
venir par des actions concrètes et des objectifs que le Conseil de
l'Université tâchera de porter de l'avant dans sa prochaine
activité?
(interruption d'un conseiller, hors micro)
? je peux réaffirmer ce que j'ai dit: que la nomination du
Recteur de l'Université était une nomination pour une période
provisoire - c'est la première période -, je me suis trouvé face à
la disponibilité de personnes différentes, on a choisi entre des
personnes disponibles, sur la base aussi d'une évaluation faite
avec le Conseil de l'Université.
Président - La parole à la Conseillère Squarzino Secondina.
Squarzino (Arc-VA) - Mi dispiace, Signor Presidente, ma non sono
affatto soddisfatta della sua risposta e cercherò di spiegargliene
le ragioni.
Prima osservazione: diamo per scontato che il Senato accademico
fosse costituito in modo illegittimo - non è mia competenza entrare
nel merito di questo - e quindi che il Consiglio di amministrazione
non era obbligato a tener conto della rosa proposta dal Senato.
Vorrei però capire se nello statuto vi è una norma che impediva al
consiglio di amministrazione di fare propria la rosa di nomi, nulla
avrebbe impedito al consiglio di amministrazione di dire: "va bene,
questi sono suggerimenti interessanti, li possiamo esaminare", al
di là del fatto che li ha proposti un Senato che non era, a nostro
avviso, validamente costituito.
Seconda osservazione: vi è nello statuto una norma che impediva
al Consiglio di amministrazione di rinominare il rettore, che era
stato nominato la prima volta in modo transitorio? Non c'è. Se non
esiste alcuna norma che impediva al Consiglio di amministrazione o
di riconfermare il rettore nominato in modo transitorio, o di fare
propria quella rosa di nomi del Senato, allora vi è stata una
scelta politica ben precisa che ha fatto dire al Consiglio di
amministrazione "no" al rinnovo all'attuale rettore. Capisco che
lei abbia voluto fare tutta una ricostruzione analitica della
procedura, ma la risposta alla domanda fondamentale: "perché è
stato scelto quel rettore e non è stato confermato il precedente?"
non può essere nella ricostruzione dei fatti, perché nulla avrebbe
impedito al Consiglio di amministrazione di procedere alla
riconferma del primo rettore o alla nomina di un rettore scelto in
quella rosa di nomi; se non lo ha fatto - ripeto - è perché ha
fatto una scelta politica ben precisa.
Il Presidente ci ha detto: "noi abbiamo un progetto con gli
obiettivi della formazione, dell'aspetto internazionale, struttura
di ricerca, maggior rapporto con il sistema formativo ed economico
della Valle: questi obiettivi li abbiamo presentati al nuovo
rettore e lui è d'accordo nel portarli avanti". Ma li avete
presentati anche all'altro rettore oppure no? Perché se non lo
avete fatto, vuol dire che avete operato la scelta politica di
stoppare tutti i primi 3 anni dell'Università e di cominciare
daccapo con una nuova fase. Lei però non ha spiegato i motivi di
questa nuova fase, non ha spiegato perché ha detto "no" alla
gestione dell'università dei primi anni, non ha portato neanche una
motivazione critica! Se vi sono delle motivazioni critiche, questo
era il momento in cui presentarle; se non lo ha fatto, è perché non
vi sono, o lei non vuole dirle, o lei non le ha viste e ha taciuto
su queste motivazioni, presentandone altre, che sì motivano perché
ha scelto il nuovo rettore, ma non spiegano perché ha voluto
tagliare i rapporti con l'altro rettore. È vero allora, come ho
detto nella mia prima presentazione, che le motivazioni di tipo
burocratico-procedurale sono solo un paravento perché non si voleva
più quel rettore. Non sono qui a difendere nessuno, ma voglio
sapere i motivi per cui si dice "no" ad una persona e "sì" ad
un'altra, questo sì lo voglio sapere, ma non solo io, la
collettività! Dirò poi perché questo è importante.
Se il Senato accademico era composto in modo illegale, e quindi
non poteva rendere legali le sue decisioni, da quanto tempo era
composto in modo così illegittimo e quali altre decisioni ha preso
nel frattempo? Decisioni che sono tutte quante illegittime perché,
quando si dice che il Senato accademico "predispone e approva prima
dell'inizio di ogni anno accademico" - e mi sembra che l'anno
accademico sia iniziato - "il programma annuale per l'attività
didattica e scientifica", se è vero che questo Senato accademico è
composto in modo illegittimo e che sono illegittime tutte le sue
decisioni, anche tale programma annuale allora è illegittimo,
quindi va rivisto tutto il programma dell'Università, se vogliamo
essere coerenti con alcune affermazioni di principio.
Qui si ha veramente l'impressione che vi sia solo un paravento
dietro cui nascondere non so bene cosa, perché non lo si vuole
dire. Perché insisto su questo? L'Università ha due organismi, come
ho detto prima: una parte tecnica, il Senato, e una parte politica,
il Consiglio di amministrazione; il problema di fondo è quale
rapporto c'è fra l'organo politico e l'organo tecnico. L'articolo 3
dello statuto dice chiaramente che è assicurata la libertà di
ricerca e di insegnamento; in ogni momento in cui il politico entra
in rapporto con la parte accademica, culturale, di ricerca deve
dire chiaramente i presupposti del suo rapporto e delle sue
decisioni, altrimenti se lei, Presidente, non spiega chiaramente i
motivi di scelte politiche che stanno dietro a questa nomina, non
dà trasparenza e rende poco credibile il rapporto fra il politico e
l'accademico. Le sue scelte politiche hanno un'incidenza sulla
parte accademica, sulla ricerca, sull'Università ed è molto grave
che lei non ne spieghi i motivi. Ripeto: questo rapporto è talmente
delicato che, se non vi è trasparenza, l'Università ne dovrà patire
sicuramente.
Ho detto prima che il mio intervento non è né a favore di uno,
né contro l'altro, per me è indifferente l'uno o l'altro rettore,
ma non sono indifferenti i motivi delle sue scelte. Lei deve
motivare le sue scelte politicamente, con un'analisi del lavoro
fatto, altrimenti dà adito a possibili interpretazioni e a
possibili preoccupazioni che vi sia una "mano" politica
sull'Università, perché ha messo lì i suoi uomini senza dire perché
ha tolto gli altri e per quale motivo vuole un corso nuovo e
rispetto a che cosa.
Président - La parole au Conseiller Frassy.
Frassy (CdL) - Replico brevemente, anche se l'argomento
meriterebbe probabilmente uno spazio e un dibattito maggiore.
Penso che vadano fatte alcune riflessioni ed è paradossale che
queste considerazioni vengano fatte nell'aula del Consiglio
regionale, che in certi momenti è sempre stato l'istituzione che ha
fatto da alfiere ai valori dell'autonomia. Dobbiamo dire,
purtroppo, che l'autonomia rivendicata non equivale all'autonomia
praticata. Questa maggioranza, la parte politica che lei
rappresenta, è abilissima nel rivendicare i concetti di autonomia
nei confronti di tutti i soggetti istituzionali - vuoi europei,
vuoi nazionali -, ma ha delle grosse difficoltà a praticare i
concetti dell'autonomia e lo vediamo nei rapporti esistenti con gli
enti locali. Abbiamo avuto modo di parlare nella sessione di
bilancio del rapporto esistente fra l'Amministrazione regionale,
gli enti locali e le comunità montane, in violazione anche qui di
una legge, avete imposto che certi servizi, al di fuori di quei
parametri che la legge chiedeva di individuare e che mai sono stati
individuati, devono essere svolti dalle comunità montane. Qui
l'argomento per certi versi è ancora più delicato, perché il
rapporto fra comunità montane, ente locale e Regione è un rapporto
squisitamente politico, nonostante possa avere una sua funzionalità
sul territorio.
L'istruzione, Presidente, quando perde la sua autonomia, sta ad
indicare che si vive in una situazione di regime; tutti i regimi,
siano essi di Destra o di Sinistra, autoritari, hanno sempre
cercato di mettere il "cappello" sull'autonomia della didattica,
dell'istruzione. Noi riteniamo che questo sia un precedente
pericoloso?
(interruzione del Presidente della Regione, fuori
microfono)
? no, Presidente, non è autonomia di scelta, sull'autonomia di
scelta ci arriviamo subito dopo. Il problema è di rispettare quelle
leggi, quelle norme che questo Consiglio regionale ha costruito con
la maggioranza politica che esprime oggi questa Giunta, ma che
esprimeva ieri la Giunta precedente e così via da un po' di
legislature a questa parte. Il gioco della democrazia è quello che,
quando le leggi non vanno più bene, si modificano e si adattano
alle nuove visioni; voi invece avete l'abitudine di forzare le
leggi. Questo è un caso macroscopico, se ne potrebbero citare molti
altri.
Cosa ci preoccupa, Presidente? Questa "libera Università della
Valle d'Aosta" intanto, quando era stata istituita, ci aveva
portato ad essere scettici; avevamo sostenuto che per la Valle
d'Aosta sarebbe stata più funzionale e migliore l'idea di
un'università statale, perché sarebbe stata più libera, in quanto
le distanze fra Roma e l'Università della Valle d'Aosta, essendo
maggiori, avrebbero consentito una maggiore autonomia rispetto alle
evidenti tentazioni di ingerenza esistenti con distanze molto più
ravvicinate. L'Assessore Fosson conosce bene la situazione della
sanità e quali sono le difficoltà che in passato essa ha vissuto
per la sovrapposizione del ruolo politico con il ruolo gestionale.
La vicinanza, quando è eccessiva, rende l'idea di quelle che
possono essere le sovrapposizioni, le confusioni e la mancanza di
rispetto dei ruoli.
In passato, fra l'altro, avevamo espresso delle perplessità su
ruoli che vengono giocati sempre dagli stessi soggetti e dobbiamo
dire che il Prof. Lombardi, pur nella sua autorevolezza, ha
l'abitudine di giocare come attaccante e come difensore, come
attaccante e come portiere; questo non fa bene alla credibilità
delle istituzioni nelle quali lui gioca questi ruoli conflittuali:
sta nel Comitato dei saggi del referendum, nel Consiglio
dell'Università, ha sempre dei ruoli che molte volte sono
conflittuali.
Noi non mettiamo in discussione - lo abbiamo detto fin
dall'inizio - né la figura del rettore uscente, né quella del nuovo
rettore, quello che però non possiamo accettare è che lei,
Presidente, non abbia avuto il coraggio di andare fino in fondo.
Noi non dobbiamo difendere nessuno, in quanto non attacchiamo
nessuno, ma lei oggi avrebbe dovuto difendere la nomina del nuovo
rettore non dicendo che "era disponibile" - perché fossi io il
nuovo rettore, mi sentirei "leggermente" sminuito nelle mie
capacità -, la scelta è politica, Presidente! Lei oggi aveva il
dovere di difendere una scelta politica, invece non l'ha difesa, ha
cercato di dissimularla dicendo prima che il Senato accademico
aveva perso le sue prerogative, di conseguenza era decaduto, ma
questo non le vietava, Presidente, di scegliere nell'ambito della
stessa terna; una terna che, fra l'altro, mi sembra esprimesse
persone autorevoli e sicuramente capaci. Lei ha fatto una scelta
diversa, sulla motivazione di questioni tecniche ma, in realtà, è
una scelta politica ed è questo che noi le contestiamo: di non aver
avuto il coraggio di sostenere fino in fondo la scelta politica.
Lei oggi avrebbe dovuto dirci il perché ha escluso il rettore
uscente e il perché ha fatto la scelta di un nuovo rettore; non può
assumere un atto politico trincerandosi dietro a una questione
tecnica ed è questo secondo aspetto, al di là dell'aspetto
procedurale, che noi le contestiamo.
Ci auguriamo che sia un incidente di percorso di questa "libera
Università della Valle d'Aosta", perché se, anziché un incidente di
percorso, diventasse la norma, lei capisce che potremmo ricondurre
sotto la Sovrintendenza anche l'Università e se non altro sapremmo
tutti che tipo di università ha la Valle d'Aosta, rispetto alle
università che si trovano in giro per l'Europa. Penso che avremo
modo di tornare "sull'argomento università", anche perché, se lo
abbiamo seguito con una voluta distrazione in passato - ma era una
distrazione voluta, ripeto, in omaggio a quella autonomia che
doveva essere riconosciuta al mondo universitario -, il precedente
di questa ingerenza politica legittima anche noi, forza di
opposizione, a seguire più da vicino le vicende universitarie e a
portare alla conoscenza dell'aula il cammino di questa Università,
che ci auguriamo possa essere più libero di quanto non lo è stato -
lo dico in parte a sua discolpa - non solo in questo frangente, ma
anche in precedenza, perché certe scelte probabilmente avevano più
una matrice politica che non culturale e didattica.
