Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 2661 del 25 giugno 1997 - Resoconto
SEDUTA POMERIDIANA DEL 25 GIUGNO 1997
OGGETTO N. 2661/X Concessione, ai sensi dell'articolo 3 comma 1
della legge regionale 20 agosto 1993, n. 69, di un contributo di
lire 20.000.000 alla Cooperativa "Musica & Muse" di Aosta per
l'organizzazione dell'ottava edizione della manifestazione
"Concerti aperitivo".
Deliberazione Il Consiglio
Premesso che:
Il sig. Giorgio Costa, presidente della Cooperativa "Musica
& Muse", ha presentato, con lettera pervenuta in data 15 aprile
1997, una richiesta tendente ad ottenere un contributo per
l'organizzazione dell'ottava edizione della manifestazione
"Concerti Aperitivo";
L'iniziativa consiste, come per le scorse edizioni, in una serie
di concerti di alto livello, che si terranno nella mattinata di
cinque domeniche consecutive, con un aperitivo finale offerto dalla
ditta "Cinzano";
La manifestazione si svolgerà presso il Salone delle
manifestazioni del Palazzo regionale secondo il seguente
programma:
- 9 novembre 1997
Accademia Musicale Albese
direttore: Paolo Paglia
musiche di: Giuliani, Mozart
- 16 novembre 1997
Marcella Crudeli, pianoforte
musiche di: Mozart, Schubert e Brahms
- 23 novembre 1997
Giuseppe Nova, flauto
Rino Vernizzi, fagotto
Giorgio Costa, pianoforte
musiche di: Haydn, Beethoven, Donizetti, Verdi
- 30 novembre 1997
Raffaele Moretti, pianoforte
musiche di: Schubert, Brahms
- 7 dicembre 1997
Laboratorio strumentale "Muse & Muse"
direttore Teresio Colombotto
musiche di: Banchieri
La spesa prevista per l'organizzazione dell'intera iniziativa
ammonta a Lire 40.000.000, così suddivisa:
- compensi per gli artisti (comprensivi delle
ritenute previste dalla legge) Lire 21.000.000
- spese vitto e alloggio Lire 3.000.000
- materiale scenografico Lire 3.000.000
- stampa materiale pubblicitario Lire 3.000.000
- spese di organizzazione Lire 5.000.000
- SIAE Lire 400.000
- spese varie Lire 4.600.000
Il signor Giorgio Costa ha dichiarato inoltre che l'iniziativa
sarà sovvenzionata anche dalla RAI - Sede regionale per la Valle
d'Aosta e da vari sponsor per un ammontare complessivo di Lire
20.000.000;
I Servizi Culturali dell'Assessorato della Pubblica Istruzione
hanno provveduto all'istruttoria ed alla valutazione della domanda
ritenendola ammissibile a contributo, ai sensi dell'articolo 3
comma 3 e dell'articolo 8 comma 1 della legge regionale 20 agosto
1993, n. 69;
Tenuto conto del positivo riscontro di pubblico ottenuto nelle
precedenti edizioni dei "Concerti Aperitivo", la Giunta, su
proposta dell'Assessore alla Pubblica Istruzione, ritiene pertanto
opportuno aderire alla richiesta mediante la concessione, ai sensi
dell'articolo 3 comma 1 della legge regionale 20 agosto 1993, n.
69, di un contributo di lire 20.000.000, pari al 50 percento della
spesa preventivata;
Visto l'obiettivo gestionale 2702 - gestione dei finanziamenti a
enti e privati per l'organizzazione di iniziative culturali e
scientifiche assegnato ai Servizi Culturali dell'Assessorato della
Pubblica Istruzione;
Richiamate le deliberazioni della Giunta regionale n. 6162 in
data 30 dicembre 1996 e n. 317 in data 3 febbraio 1997 concernenti
il bilancio di gestione della Regione per l'anno 1997 e per il
triennio 1997/1999, nonché la circolare applicativa n. 7 del 6
febbraio 1997 (prot. n. 320/SGT);
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1
- lett. e) e 59 - comma 2 della legge regionale n. 45/1995, in
ordine alla legittimità della presente deliberazione;
Delibera
1) di approvare, ai sensi dell'articolo 3 comma 1 della legge
regionale 20 agosto 1993, n. 69, la concessione alla Cooperativa
"Musica & Muse" di Aosta (P.IVA 00195060074) di un contributo
Lire 20.000.000 (ventimilioni), pari al 50 percento delle spese
preventivate per l'organizzazione della manifestazione denominata
"Concerti Aperitivo" in programma ad Aosta dal 9 novembre al 7
dicembre 1997;
2) di approvare ed impegnare la spesa di Lire 20.000.000
(ventimilioni) con imputazione al capitolo 57260 del bilancio della
Regione per l'anno 1997 ("Contributi ad enti e ad associazioni
culturali ed educativi per manifestazioni ed iniziative culturali e
scientifiche") richiesta n. 3510, che presenta la necessaria
disponibilità di fondi;
3) di stabilire che alla liquidazione si provveda ai sensi
dell'articolo 58 della legge regionale 27 dicembre 1989, n. 90 e
successive modificazioni in applicazione dell'articolo 9 della
legge regionale 20 agosto 1993, n. 69;
4) di stabilire che il contributo in questione è soggetto alla
ritenuta d'acconto del 4 percento prevista dal DPR n. 600 del 29
settembre 1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Ha chiesto la parola il Consigliere Squarzino
Secondina.
Squarzino (VA) Avrei voluto chiedere all'Assessore, se non c'è
chiedo alla Giunta, ma è una domanda che avevo già cercato di porre
ieri sera, avrei voluto sapere dall'Assessore se esiste una
programmazione di contributi alle associazioni e alle iniziative di
carattere musicale.
So che continuamente vengono chiesti dei contributi su tutta una
serie di iniziative, in alcuni casi viene detto di sì, in altri
casi non viene data una risposta affermativa; allora era
interessante sapere quali sono i criteri che vengono seguiti per
attribuire i contributi alle varie iniziative e quali sono i
criteri di scelta per le varie iniziative musicali.
Credo che esista un programma di interventi e che in base a
questi criteri prioritari vengano fatte le scelte. È questo che
volevo sapere dall'Assessore, comunque se l'Assessore non c'è e se
nessuno mi sa rispondere, riproporrò questa domanda in
commissione.
Ma visto che questo è un atto che non passa in commissione, era
questa l'occasione per parlarne.
Presidente Ha chiesto la parola il Presidente della Giunta,
Viérin Dino.
Viérin D. (UV) Toute subvention est réglementée par une loi et
donc de ce point de vue la loi établit également les principes et
les caractères d'ordre général en fonction desquels l'on doit
attribuer une subvention. Par ailleurs ce n'est pas un droit; on ne
peut pas imaginer que toute demande qui est formulée soit
accueillie. Il y a de la part des responsables des différents
services une analyse, il y a un jugement qui est exprimé.
Par contre, s'il y a des cas spécifiques, lors d'une réunion de
la Vème Commission l'on pourra présenter ces cas et vérifier quelle
a été l'attitude de l'Administration régionale vis-à-vis de ces
différentes requêtes, parce que je crois qu'on pourra mieux définir
les critères suivis sur la base des cas spécifiques que connaît Mme
Squarzino.
Presidente Pongo in votazione la delibera in oggetto:
Presenti, votanti e favorevoli: 31
Il Consiglio approva
