Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2916 del 24 giugno 1987 - Resoconto
OGGETTO N. 2916/VIII - AMMINISTRAZIONI LOCALI CHE HANNO
REGOLAMENTATO IL DIRITTO DI ACCESSO AI DOCUMENTI AMMINISTRATIVI.
(Interrogazione).
PRESIDENTE:
Do lettura dell'interrogazione presentata dai
Consiglieri Sandri e Torrione:
INTERROGAZIONE
RICORDATO l'art. 25 della legge statale 27.12.1985, n. 816
"Aspettative, permessi e indennità degli Amministratori locali" che
tutela il diritto dei cittadini di visione dei provvedimenti
adottati dai Comuni, dai Consigli circoscrizionali, dalle Aziende
speciali di enti territoriali, dalle U.S.L. e dalle Comunità
Montane e che prescrive l'adozione di un regolamento da parte delle
Amministrazioni succitate per la determinazione di tale
diritto;
CONSTATATA la notevole difficoltà ad accedere alla visione
degli atti comunali sia per i cittadini che per i Consiglieri
regionali nell'esercizio del loro mandato;
INTERROGANO
il Presidente della Giunta regionale per conoscere:
a)
quanti Comuni e Amministrazioni tra quelle previste
dalla legge citata in premessa abbiano regolamentato tale diritto e
con quali criteri;
b)
quali siano le procedure previste in mancanza di
tale regolamento.
PRESIDENTE:
Ha chiesto di parlare il Presidente della
Giunta; ne ha facoltà.
ROLLANDIN - (U.V.):
En effet, l'art. 25 de la loi N° 816,
citée par l'interrogation, dit: "Tutti i cittadini hanno diritto di
prendere visione di tutti i provvedimenti adottati dai Comuni,
dalle provincie, dai consigli circoscrizionali, dalle aziende
speciali di enti territoriali, dalle U.S.L. e dalle comunità
montane. Le Amministrazioni disciplinano con proprio regolamento
l'esercizio di tale diritto".
Quant à la première demande, j'ai envoyé, il y a une semaine,
une lettre à toutes les Communes pour connaître s'il y avait
quelque commune qui a déjà réglementé en la matière. Je crois que
cet argument n'a pas encore saisi jusqu'au fond; je partage quand
même l'exigence qu'il y ait cette réglementation au plus tôt
possible.
Pour ce qui est de l'Administration régionale, avec la
collaboration du Secrétaire Général, on avait chargé l'Université
de Bologne d'élaborer une étude: on a reçu, il y a une semaine, une
ébauche de projet de loi qui sera soumise à l'attention du
Conseil.
Quant à la deuxième requête, je crois que, d'après la
législation actuelle, on n'a pas la possibilité de se substituer
aux communes qui ne veulent pas aller à cette réglementation. On
pourra tout de même solliciter les communes dans ce sens. Je
renseignerai les Conseillers des résultats de l'enquête.
PRESIDENTE:
Ha chiesto di parlare il Consigliere
Torrione; ne ha facoltà.
TORRIONE - (P.S.I.):
Ringrazio il Presidente della Giunta
e mi dichiaro soddisfatto della sua risposta.
Le motivazioni che ci hanno spinto a fare questa interrogazione
vanno ricercate nella difficoltà che i presentatori hanno trovato
nel prendere visione di atti di comuni. È opportuno che questa
materia venga disciplinata, perchè il cittadino si trova inerme di
fronte a certi ostacoli che l'amministrazione frammette alla
consultazione di atti.
Ringrazio il Presidente di aver voluto fare un'indagine nei vari
comuni e mi rammarico che non ci sia questa possibilità
surrogatoria, da parte dell'Ente Regione, di venire incontro a
questa esigenza, qualora le amministrazioni locali fossero
inadempienti. Il Presidente, come ha già precisato, sarà così
gentile da inviarci l'esito di questa sua indagine conoscitiva.
PRESIDENTE:
Ha chiesto di parlare il Consigliere Sandri;
ne ha facoltà.
SANDRI - (N.S.):
Volevo solo ricordare al Consiglio e ai
cittadini che si interessano di questo problema che ho scoperto una
legge nazionale (n. 349 dell'8.7.1986) che istituisce il Ministero
dell'Ambiente e che all'art. 14 recita: "Qualsiasi cittadino ha
diritto di accedere per informazioni sullo stato dello ambiente,
disponibili, in conformità delle leggi vigenti, presso gli uffici
della Pubblica Amministrazione e può ottenere copia previo rimborso
delle spese di riproduzione e delle spese effettive di ufficio, il
cui importo è stabilito con atto dell'amministrazione
interessata".
Per quanto riguarda l'ambiente, si dovrà tener conto di questa
legge e se il Presidente della Giunta avesse la cortesia di mandare
a tutti i comuni copia di questo articolo di legge, darebbe un
contributo alla trasparenza delle amministrazioni comunali.
