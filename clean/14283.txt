Classificazione
SPORT E TEMPO LIBERO
Manifestazioni sportive
Sport invernali


Resoconto integrale del dibattito dell'aula
Oggetto del Consiglio n. 806 del 6 luglio 1994 - Resoconto
OGGETTO N. 806/X - Concessione, ai sensi della legge
regionale 31/1992, di un contributo di lire 18.700.000 allo Ski
Club Pila, nelle spese sostenute per l'organizzazione di tre gare
FIS maschili e femminili, svoltesi a Pila dal 14 al 18 aprile 1994
- Approvazione e liquidazione di spesa.
Deliberazione - Il Consiglio
Premesso che:
Lo Ski Club Pila ha presentato all'Assessorato regionale del
turismo, sport e beni culturali, una richiesta tendente ad
ottenere, ai sensi della legge regionale 24 giugno 1992, n. 31, un
contributo nelle spese sostenute per l'organizzazione di due gare
FIS di discesa libera maschile e femminile, valide per il trofeo
FISI e di una gara di Supergigante Femminile, svoltesi a Pila dal
14 al 18 aprile 1994.
Informa che le spese sostenute e correttamente giustificate per
l'organizzazione delle gare di cui si tratta ammontano a lire
26.772.250.
Si dà atto che l'Ufficio regionale per il turismo, pur ritenendo
le spese sopra esposte ammissibili a contributo, ha formulato un
parere negativo alla concessione di un contributo percentualmente
superiore al limite previsto in via ordinaria (50 percento), in
quanto ritiene che la manifestazione di cui si tratta non possegga
la necessaria importanza turistico-promozionale, richiesta a tale
scopo dalla legge 31/1992.
L'Assessore regionale al turismo, sport e beni culturali, cui
per legge compete comunque la decisione in merito alla valutazione
dell'interesse turistico-promozionale delle manifestazioni ammesse
a contributo, non condivide il parere espresso dall'ufficio
regionale per il turismo, peraltro non vincolante, in quanto alla
manifestazione in questione hanno preso parte numerosi atleti
provenienti da diverse nazioni europee ed extraeuropee, assicurando
all'iniziativa un adeguato valore turistico-promozionale. Ritiene
pertanto opportuno giudicare di particolare importanza promozionale
le tre competizioni sopra descritte e propone la concessione di un
contributo di Lire 18.700.000, pari al 70 percento delle spese
sostenute e correttamente giustificate.
Vista la legge regionale 24 giugno 1992, n. 31;
Visto il parere favorevole rilasciato dal Dirigente dell'Ufficio
regionale per il turismo, ai sensi del combinato disposto
dall'articolo 72 della legge regionale 3/1956, e successive
modificazioni, e dall'articolo 21 della legge regionale 18/1980, e
successive modificazioni, in ordine alla legittimità della presente
deliberazione;
Delibera
1) di riconoscere, ai sensi e per gli effetti del comma 2
dell'articolo 3 della legge regionale 24 giugno 1992, n. 31, una
particolare importanza turistico-promozionale alle due gare FIS di
discesa libera maschile e femminile, valide per il trofeo FISI e
alla gara internazionale di super gigante femminile, svoltesi a
Pila dal 14 al 18 aprile 1994, autorizzando la concessione di un
contributo percentualmente superiore al limite previsto dalla
vigente normativa regionale in via ordinaria;
2) di approvare, ai sensi della legge regionale 24 giugno 1992,
n. 31, la concessione di un contributo di lire 18.700.000
(diciottomilionisettecentomila), a favore dello Ski Club Pila, con
sede in loc. Gorret del Comune di Gressan, codice fiscale n.
80006370078, pari al 70 percento delle spese sostenute e
correttamente giustificate per l'organizzazione delle competizioni
sopra specificate;
3) di approvare e di impegnare la spesa di lire 18.700.000
(diciottomilionisettecentomila), con imputazione sul capitolo 64320
del bilancio preventivo della Regione per l'anno 1994 ("Contributi
e sussidi ad istituzioni e organismi vari per attività nel settore
del turismo e del tempo libero"), che presenta la necessaria
disponibilità;
4) di ordinare, ai sensi dell'articolo 59 della legge regionale
27 dicembre 1989, n. 90, l'emissione del relativo mandato di
pagamento, per l'importo di lire 18.700.000, a favore dello Ski
Club Pila-Gressan, con quietanza del sig. Camillo Viérin,
Presidente;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente -
Qualcuno chiede la parola?Se nessuno
chiede la parola, pongo in votazione la delibera in oggetto:
Presenti, votanti e favorevoli: 27
Il Consiglio approva all'unanimità
Presidente -
Rimangono da discutere il regolamento
e la legge che abbiamo rinviato; con l'impegno di esaminarli e
discuterli nella riunione di domani, credo che con questa sera si
possano concludere i lavori. Il consiglio è convocato per domani
alle ore 9,15.
La seduta è tolta.
La seduta termina alle ore 19,31
