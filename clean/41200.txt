Classificazione
FINANZA REGIONALE E LOCALE



Oggetto del Consiglio n. 370 del 5 febbraio 2019 - Resoconto
OGGETTO N. 370/XV - Interpellanza: "Interventi per la
risoluzione delle problematiche inerenti l'erogazione dei
finanziamenti riguardanti le politiche abitative".
Rollandin (Presidente)
- Punto n. 18 all'ordine del
giorno. Chiede la parola il collega Distort, ne ha facoltà.
Distort (LEGA VDA)
- Illustro brevemente l'interpellanza.
Parliamo della situazione di erogazione dei mutui prima casa in
riferimento alla legge regionale n. 3/2013; "Disposizioni di
carattere generale e procedimentali per la concessione dei benefici
di cui alla legge 3/2013" è il successivo regolamento di
attuazione. In merito alla questione, io mi rivolgo all'Assessore
competente. L'Ufficio mutui è stato oggetto di mie esperienze
personali in qualità di libero professionista, mi sono trovato
diverse volte con miei clienti a presiedere alle fasi di
approfondimento per le varie istanze. Questa mia attività la svolgo
da diversi anni e mi sono reso conto che negli anni passati il
procedimento si svolgeva in un certo modo, con una certa velocità
di risposta, una presenza di personale significativa per poter
rispondere a tutte le necessità degli utenti, ultimamente invece la
situazione è estremamente critica. Ho riscontrato un numero
limitato di addetti, che fanno quello che possono. Ci tengo a
precisare quindi che il mio intervento è un intervento costruttivo,
non un intervento di critica, in particolar modo per il personale
che opera, che ha dimostrato sempre e comunque la disponibilità a
eseguire nel miglior modo possibile la loro possibilità di servizio
nei confronti degli utenti.
Tuttavia, dai dati che risultano dalle delibere, riscontro 228
domande per l'anno 2017 e questi dati li pongo per questioni
statistiche, per l'anno 2018 mi risultano - a meno che non siano
corretti questi dati - 608 domande, abbiamo quasi un triplicare
delle domande nel 2018 e a tutt'oggi ancora 400 da evadere. Il
personale che svolge questo incarico è costituito - mi corregga se
sbaglio perché queste sono informazioni che ho cercato di
raccogliere proprio nello spirito di voler collaborare nella
soluzione di un problema per il bene della comunità valdostana -:
una segretaria per di più in regime di part-time, cinque tecnici,
dei quali due impiegati parzialmente, uno di nuovo part-time e uno
con un provvedimento di cui alla legge n. 104, le categorie dei
tecnici sono C2, B2, mancano dei D. Io mi ricordo gli anni
trascorsi in cui c'era un D amministrativo e un D tecnico, ora non
ci sono. È chiaro che il discorso di categorie è un discorso
formale, di fatto l'impegno e la capacità del personale impiegato
possono andare ben oltre i limiti di categoria e lo stanno
dimostrando quotidianamente, e ci tengo a sottolineare, Assessore,
che ha un esercito di fanti che svolgono in maniera eroica il loro
lavoro.
Il problema, tuttavia, è che c'è una situazione di criticità. Le
domande sono triplicate e vi è difficoltà a evaderle e, laddove
l'iniziativa privata porterebbe la possibilità di avere un raggio
di sole nella crisi dell'edilizia, perché vorrebbe dire in qualche
modo mettere in moto attraverso l'iniziativa privata della prima
casa... e noi sappiamo che a livello statistico nella realtà
italiana - e la Valle d'Aosta non è distante da questa realtà -
secondo i dati dell'ISTAT, l'80% dei cittadini possiede case di
proprietà. Il campo di azione del mutuo prima casa è un campo di
azione che sostiene fortemente l'edilizia. Noi ci troviamo in
questo paradosso: crisi dell'edilizia, un triplicarsi delle domande
e un'impossibilità ad arrivare a compimento, a chiudere il cerchio.
Questa crisi, questa difficoltà dell'Ufficio mutui e del settore di
questa parte dell'amministrazione pubblica sicuramente si configura
come frutto di un'insufficienza di personale, a meno che le
informazioni che lei mi darà siano diverse. Vediamo le difficoltà
di istruttoria, vediamo difficoltà anche a reperire il tempo di
front-office
, insufficienze anche strutturali di uffici, di
arredi. Mi permetto di citare di nuovo un fatto riscontrato per
esperienza personale: mi sono trovato in un ufficio in cui ho
riscontrato un'ottima disponibilità degli operatori, vi erano dei
clienti ai quali dovevano dare ulteriori approfondimenti e ho
assistito a un dialogo che sicuramente non aveva i termini della
segretezza, ma la necessità di una giusta
privacy
sì, lo
presupponeva. In quel caso l'ufficio era occupato da due operatori
ed erano in corso quindi due incontri di front-office. Nello stesso
ufficio le pratiche erano giacenti sui tavoli, sugli scaffali e sul
pavimento. È vero che questo fa parte di tutto un corollario di
attività eroica di cui ho accennato, ma non è il caso di rendere
particolarmente difficile le azioni di chi lavora per poterli
onorare del titolo di eroi... a questo punto anche problemi
strutturali.
Alla luce di questa situazione, io esprimo e formalizzo le
domande a cui chiederei risposta: "
quali sono i motivi che
determinano il rallentamento delle procedure; quali sono gli
intendimenti relativi al personale impiegato e se si intende, in
forza delle problematiche riscontrate, rivedere l'organizzazione
del relativo processo amministrativo ovvero potenziare l'organico
in forza del prossimo futuro, in che modo e in quali tempi; la
previsione di evasione delle pratiche giacenti e i relativi tempi
di erogazione dei finanziamenti
" e, infine, se esistono, "
i
dati statistici delle richieste, delle evasioni e delle relative
tempistiche negli ultimi anni
". Ringrazio per l'attenzione.
Presidente
- Per la replica, la parola all'Assessore
Borrello.
Borrello (SA)
- Ringrazio il proponente perché mi dà la
possibilità di fare un'analisi a 360 gradi rispetto a questa
iniziativa con tutti gli aspetti positivi e anche le problematiche
che lei correttamente ha manifestato e che devono essere degne di
attenzione. Innanzitutto la modifica del 2017 aveva finalità non in
un contesto di investimenti pubblici, ma nel contesto del settore
edilizia privato, e, come lei ben ha anticipato, di andare a
incentivare il mercato edilizio come risposta puntuale e immediata
alla crisi dell'edilizia non solo con i denari pubblici, quindi con
gli investimenti pubblici, ma soprattutto per quanto riguarda il
settore del mercato immobiliare privato, molto più presente
all'interno del territorio. La finalità del 2017 era quindi un
chiaro segnale contro la crisi. Possiamo dire, alla luce
dell'avvenuta applicazione di questa modifica, dal novembre 2017 al
febbraio 2019, quindi un anno e due mesi, che l'obiettivo di dare
una scossa al mercato immobiliare con interventi di carattere
edilizio del privato è stato raggiunto; c'è stato un impatto
significativo, dettato essenzialmente da dei numeri che adesso
andrò a citare ed enunciare. Le pratiche dal 1° gennaio al 1°
novembre del 2017 erano 176, negli ultimi due mesi del 2017, quindi
novembre e dicembre, le pratiche erano 218, quindi, in dieci mesi
176 e in due mesi 218, per un totale di 394 del 2017. Si percepisce
già nell'immediato quello che è stato l'impatto, di come la
reazione del mercato immobiliare privato abbia avuto sicuramente un
aspetto positivo, e c'è stata una ricezione di questo messaggio da
parte dell'amministrazione pubblica; l'indotto positivo, come lei
sa benissimo, avrà un riscontro nel prossimo periodo. Tale risposta
positiva del mercato immobiliare nel settore privato per quanto
riguarda la prima e la seconda casa - perché la modifica è stata da
100 a 180 mila euro, ed è stata introdotta la possibilità di
chiedere fino a 300 mila euro per il recupero del patrimonio
edilizio privato all'interno del territorio valdostano - si è avuta
anche nel 2018 con ad oggi 626 domande.
Questa è una nota introduttiva per fare capire che
effettivamente, rispetto all'
ante
novembre 2017, la mole di
lavoro per gli uffici è decisamente aumentata e, considerazione di
carattere politico-amministrativa, per fortuna, perché vuol dire
che c'è una bontà della scelta che è stata prodotta a livello di
Amministrazione regionale. Tuttavia la problematica deve essere
affrontata. Per quanto riguarda il discorso legato alle lettere
prodotte, proprio in virtù di un confronto che abbiamo avuto con
l'Ufficio legale e con il collega Aggravi, all'epoca titolare del
Dicastero alle finanze, abbiamo deciso di non fare più le procedure
di ammissione al beneficio proprio perché la disponibilità
economica, a fronte dell'elevatissima richiesta, non poteva
presupporre un procedimento amministrativo che potesse andare a
certificare un'ammissione al beneficio senza la copertura dei
denari. Di conseguenza abbiamo valutato con l'Ufficio legale e con
l'Ufficio finanze di non produrre più la lettera ammissione al
beneficio, che presuppone la copertura finanziaria, ma abbiamo
prodotto, ripeto, in accordo con l'Ufficio legale e con il
bilancio, una lettera di avvenuta istruttoria della pratica, in
modo tale da dare risposta ai cittadini rispetto al percorso del
procedimento amministrativo e la copertura finanziaria, quindi
l'ammissione al beneficio nel momento in cui c'è la copertura in
senso stretto, anche perché con i rientri che vengono fatti
semestralmente di circa 14 milioni di euro - poi entrerò nel
dettaglio della copertura rispetto alle pratiche - avevamo nel 2018
una necessità, a fronte dei 14 milioni di rientro, di 40 milioni,
non c'era quindi la copertura totale rispetto alle domande
presentate.
Per quanto riguarda invece la seconda domanda rispetto alle
difficoltà del personale, io la ringrazio di aver prodotto questa
iniziativa perché ha percepito probabilmente del disagio e il
disagio non deve essere mai sottovalutato. Evidentemente il carico
di lavoro che gli uffici stanno sopportando è elevato, ne siamo
consapevoli, ovviamente c'è la problematica di andare a reperire il
personale all'interno dell'Amministrazione regionale proprio in
virtù della carenza e della mancanza di possibilità con il rapporto
1-10 di andare a sostituire i pensionamenti. C'è però questa
consapevolezza, tant'è che, anche in virtù della sua
sollecitazione, ho chiesto al dirigente competente una riunione con
gli uffici per capire ed enucleare in maniera molto diretta e
sincera le problematiche per poterle affrontare. La riunione è già
stata fatta, sono state fatte delle richieste da parte degli uffici
per quanto riguarda tutta una serie di problematiche, alle quali,
con le risorse che abbiamo anche dal punto di vista del personale,
cercheremo di dare delle risposte in virtù della consapevolezza del
carico di lavoro al quale sono sottoposti.
Parallelamente, in virtù anche delle modifiche delle norme
nazionali, stiamo valutando - e questo rientra nella sua risposta
per quanto riguarda la domanda che lei ha prodotto - una modifica
del procedimento amministrativo per andare a valutare la necessità
o meno di fare le perizie estimative, perché questo elemento
potrebbe sgravare notevolmente gli uffici rispetto alla procedura.
È un elemento che è sotto la valutazione di Finaosta, ma anche a
livello nazionale ci sono delle modifiche in tal senso.
Per quanto riguarda il terzo punto: la previsione di evasione
delle pratiche giacenti, come le dicevo, le pratiche sono tante:
176
ante
novembre 2017, 218 con il
post
modifica
sempre del 2017, nel 2017 le pratiche sono tutte finanziate. Per
quanto riguarda il 2018, le pratiche sono 626, con il prossimo
rientro, che sarà tra qualche settimana, andremo a "soddisfare"
circa 150 pratiche delle 626 incardinate nel 2018, per un totale di
550 pratiche di cui abbiamo avuto l'ammissione al beneficio su 1000
pratiche presentate. Ovviamente, anche in virtù di quanto previsto
con il discorso dei fondi di rotazione, ogni sei mesi c'è il
rientro dei 14 milioni, ma è da sottolineare anche un elemento
incardinato all'interno del DEFR: c'è scritto in maniera chiara e
netta all'interno di questo bilancio, predisposto anche dalla
precedente Giunta alla quale io partecipavo con il collega Aggravi
- ed è stato confermato dall'attuale Giunta - che gli utili delle
partecipate saranno destinati ad alimentare i fondi di rotazione.
Questo è scritto nel DEFR per andare a dare ancora maggiori
risposte rispetto a questa iniziativa molto importante.
Per quanto riguarda i dati statistici, quindi il quarto punto,
nel 2015 le pratiche erano 192, gliele elenco velocemente, poi le
lascio la documentazione, ovviamente i numeri sono molto lontani
rispetto a quelli attualmente in essere, 192 rispetto alle 800
pratiche attualmente in essere, tutte ammesse a beneficio nei 60
giorni, c'era la totale copertura finanziaria a monte. Nel 2016
258, nel 2017 394, ripeto 178 e 216 con la nuova misura, con le 626
che le ho annunciato. L'analisi dei numeri fa capire in maniera
molto concreta, molto tecnica l'impatto di questa nuova misura. Le
disponibilità finanziarie ad oggi non ci sono per coprire la
totalità delle domande, abbiamo coperto circa la metà delle domande
prodotte, c'è l'impegno, già definito all'interno del DEFR, di
andare ad aumentare i fondi di rotazione per dare risposta a queste
domande e c'è una consapevolezza rispetto all'aumento del carico di
lavoro. La ringrazio pertanto per la sua iniziativa, confermo
alcune preoccupazioni che sono già all'interno della consapevolezza
dell'Assessore.
Presidente
- Per la replica, la parola al collega
Distort.
Distort (LEGA VDA)
- Grazie, Assessore, per l'intervento,
le sue parole in parte mi confortano, anche se in parte io
percepisco che il tema è impegnativo. I numeri sono imponenti, le
risorse sono scarse: scarse dal punto di vista economico, scarse
dal punto di vista del personale, ma, almeno dal punto di vista del
personale, io mi sento di rafforzare la mia richiesta. Mi permetto
semplicemente di leggere una sorta di interpretazione, ho la
percezione che lei si trovi in una situazione di assedio, dove la
sua capacità di azione non ha potere illimitato, deve fare i conti
con tutto un personale amministrativo, deve fare i conti con gli
altri Assessorati, con le disponibilità dei mezzi. Sotto il profilo
dell'assedio, visto che sia io sia lei condividiamo un passato
militare, lei sa benissimo che dall'assedio si esce
fondamentalmente in due modi: o si tenta una sortita, o arrivano i
rinforzi. Se si combinano le due azioni: la sortita e i rinforzi,
il successo è garantito. Sotto questo punto di vista, pertanto io
le dico: a fianco a lei ci sono gli Assessori, i suoi colleghi di
squadra con cui lei deve fare i conti, io non voglio interferire
nel ruolo degli Assessori, ma sono un Consigliere e voglio
consigliare, il mio consiglio è questo: abbia il coraggio di
prendere tutte le misure necessarie perché le politiche abitative
sono l'elemento fulcro, il cardine tra la struttura amministrativa,
la pubblica amministrazione e la comunità dei cittadini, sono uno
dei punti cardine, quello o funziona, o non funziona. Questa
pertanto è una parte cruciale, per cui si avvalga di questo mio
animato intervento per fare valere tutte le sue ragioni e questo
coraggio lo deve avere in tutti i settori dal punto di vista
dell'organizzazione degli uffici, come dal punto di vista del
colloquio con i suoi colleghi. A rischio anche di svolgere un ruolo
retorico, ma, come ho più volte sottolineato in quest'aula, la
retorica è l'arte del persuadere, non è certo l'arte dell'imbonire,
a nome mio, del gruppo Lega, della categoria di chi lavora nel
settore dell'edilizia, di tutta la comunità valdostana, le chiedo
di avere il coraggio di assumere tutte le misure necessarie a
trasformare questa struttura regionale oggi sofferente in una
struttura di eccellenza, ricorrendo al suo ingegno, all'ingegno del
personale dirigente e ricorrendo sempre e comunque al valore del
coraggio e, se questo coraggio dovesse in qualche modo vacillare,
sappia che potrà contare sul mio sostegno, come sul sostegno del
gruppo Lega, perché, quando si ha a che fare con elementi come il
bene della comunità valdostana, con i valori di questa comunità,
con i criteri di giustizia e di identità, noi parliamo di temi che
costituiscono l'ossatura, il DNA ideologico, il nostro atto di fede
quotidiana e troverà in noi degli alleati.
