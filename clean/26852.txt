Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 94 del 17 aprile 1972 - Resoconto
OBJET N° 94/72 - Route d'accès au Pont des Chèvres dans la
Commune de St. Vincent. (Interpellation)
Bancod (U.V.) -
Nell'interpellanza è già spiegato bene
quanto si richiede. Tengo a precisare che effettivamente, lì,
questo ponte che serve una piccola frazione d'accordo, oltre che
una piccola frazione, insomma, c'è tutto il legname, ci sono dei
prati dall'altra parte, e questa gente ha necessità di
transitare.
Questo ponte è già stato sacrificato dall'autostrada. Devono
quasi abbassarsi per passare sotto l'autostrada. E quindi non è
giusto, anche se sono zone, insomma, depresse, povere, è giusto che
l'autostrada renda il passaggio agevole.
Ora, poi, in più, c'è il tratto di strada dall'altra parte, sul
versante destro, che è tutto franato. È intransitabile
completamente. Ma perché, insomma, non si prende provvedimenti?
Prima, quando hanno costruito l'autostrada, avevano fatto un
ponte, che tutti quanti avevano concesso tutti i passaggi, tutti i
proprietari, avevano lasciato passare.
Però questo ponte, quando è stato chiesto di mantenerlo per il
servizio locale, l'han fatto che togliere. Invece avrebbe servito
benissimo la zona dall'altra parte che - praticamente - per recarsi
in quella zona devono fare il giro da Châtillon nientemeno!
Comunque, mancanza d'intervento degli amministratori sia
comunali - che bisogna dire quello che è - che praticamente lì
avrebbero dovuto effettivamente intervenire. Magari con poca roba
si poteva mantenere questo ponte.
Adesso si presenta un'altra occasione.
Per esempio c'è il ponte a Montjovet, come han già fatto domanda
qualcuno. Sarebbe bene che questo ponte venisse, siccome il ponte a
Montjovet è stato eliminato, ne è stato fatto uno nuovo, questo è
un ponte di ferro, l'Amministrazione regionale sarebbe bene che si
interessasse per questo trasporto di questo ponte. Tanto da
Montjovet deve essere levato.
Se si potesse mettere lì, servirebbe a questa frazione, a tutti
i proprietari della zona a destra della Dora.
Rollandoz (D.P.) -
L'Amministrazione regionale e
l'assessorato dei Lavori Pubblici si è sempre interessato presso la
SAV per far ripristinare tutte quelle opere che avevano danneggiato
e anche per far rispettare tutti gli impegni che erano intercorsi
tra l'Amministrazione regionale e la SAV per la costruzione
dell'autostrada.
Abbiamo anche in questo caso preso contatti con la Società per
quanto riguarda l'oggetto dell'interpellanza. La Società si è
dichiarata disponibile ad esaminare.
Io farei questa proposta: di fare un sopralluogo, difatti
risulta che a seguito delle piogge di questa primavera vi sono
stati effettivamente questi franamenti.
Facciamo un sopralluogo per concordare con la Società quello che
è di competenza della Società, ed eventualmente, come Assessorato
dei Lavori Pubblici, interverremo per la parte rimanente per dare
transitabile questo pezzo di strada.
Per quanto riguarda il ponte che è stato asportato dalla Società
- non conosco questo problema. Era probabilmente un ponte di
servizio che ultimati i lavori, è stato asportato.
Per quanto riguarda il ponte di Montjovet, abbiamo esattamente
già preso in considerazione questo: due tratti di questo ponte
vengono utilizzati un tratto per Courmayeur ed un tratto per
Issogne. Il rimanente deve essere demolito perché i tecnici non
l'hanno ritenuto più valido, si era completamente piegato.
Quindi due tratti vengono utilizzati, il resto viene venduto
come ferro vecchio.
Bancod (U.V.) -
Ritengo giusto di fare un sopralluogo, di
vedere tutti i lavori che ci sono da fare anche con gli
amministratori locali. Però mi sembra strano che proprio il ponte
di Montjovet debba andare a servire altri Comuni mentre c'è sul
posto necessità, insomma questo mi pare un po', mi sembra un po'
strano.
Quindi, secondo me, io chiederei che questo ponte sia utilizzato
nel Comune di Montjovet. Se non ci fossero delle necessità sul
posto, d'accordo, ma ci sono delle necessità sul posto!
Perché lì, effettivamente, anche se è una zona impervia, brutta,
tutto quanto, però c'è legname, c'è un po' di tutto. Ed è giusto
che vengano disserviti anche i proprietari di quella zona.
