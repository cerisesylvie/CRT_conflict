Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 339 del 10 maggio 1983 - Resoconto
OGGETTO N. 339/VII - DISEGNO DI LEGGE CONCERNENTE: "AUMENTO,
LIMITATAMENTE ALL'ANNO 1983, DELLA SPESA PER L'APPLICAZIONE DELLA
L.R. 28.6.1962, N. 13, MODIFICATA CON L.R. 31.5.1979, N. 31,
RECANTE NORME PER IL RISANAMENTO DEL BESTIAME IN VALLE D'AOSTA NEI
RIGUARDI DELLE BRUCELLOSI, TUBERCOLOSI E MASTITI".
PRESIDENTE:
La parola all'Assessore alla Sanità ed
Assistenza Sociale Rollandin; ne ha facoltà.
ROLLANDIN - (U.V.):
Finalement on a un sujet nouveau qui
pourrait intéresser le Conseil et je pense qu'il aura encore
beaucoup à dire à ce sujet; on en a parlé hier, à la suite de
l'interpellation de la part des Conseillers du Parti Communiste, à
propos des relations entre les maladies de la tuberculose et de la
brucellose et la question des maladies du bétail.
Il s'agit essentiellement d'éviter que les éleveurs doivent
attendre l'argent qui leurs est dû pendant des mois.
PRESIDENTE:
E' aperta la discussione.
La parola al Consigliere Péaquin; ne ha facoltà.
PEAQUIN - (P.C.I.):
Ha ragione l'Assessore Rollandin,
questo è un argomento un po' nuovo per questo Consiglio.
Nell'interpellanza di ieri mattina infatti non avevo avuto tutte le
risposte necessarie e non avevo potuto sufficientemente
illustrarlo, tanto che mi ero portato il dossier per continuare
adesso l'illustrazione ma, visto che siamo arrivati fino a questo
punto in modo abbastanza tranquillo, credo di potermi limitare a
dire che questo disegno di legge fa seguito a tutto il dibattito
avvenuto nei mesi passati, ed è la chiusura delle proposte fatte.
Prevede infatti il finanziamento degli aumenti per l'indennizzo del
bestiame. Mi limito così a dichiarare che il nostro Gruppo voterà a
favore di questo disegno di legge.
PRESIDENTE:
Possiamo considerare già questa come
dichiarazione di voto e passiamo all'articolato. Do lettura
dell'art. 1:
ART. 1
Per gli interventi di cui alla L.R. 28.6.1962, n. 13,
modificata con L.R. 31.5.1979, n. 31, recante norme per il
risanamento del bestiame in Valle d'Aosta, nei riguardi della
tubercolosi, brucellosi e mastiti, è autorizzata l'ulteriore spesa
di L. 4.800.000.000 per l'anno 1983.
L'onere derivante dall'applicazione della presente legge,
graverà sul Cap. 33700 del bilancio preventivo della Regione per
l'anno 1983.
Alla copertura dell'onere si provvede mediante riduzione di
pari importo dallo stanziamento iscritto al Cap. 50050 "Fondo
globale per il finanziamento di spese per l'adempimento di funzioni
normali (spese di investimento)."
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 2:
ART. 2
Al bilancio di previsione della Regione per l'anno 1983 sono
apportate le seguenti variazioni:
Parte Spesa
Variazione in diminuzione:
Cap. 50050 - Fondo globale per il finanziamento di spese per
l'adempimento di funzioni normali (spese di investimento)
L. 4.800.000.000
Variazione in aumento:
Cap. 33700 - Spese per la bonifica sanitaria del bestiame
L.R. 28.6.1962, n. 13; L.R. 30.8.1970, n. 24
L. 4.800. 000. 000
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 3:
ART. 3
La presente legge è dichiarata urgente ai sensi del 3° comma
dello Statuto Speciale ed entrerà in vigore il giorno successivo a
quello della sua pubblicazione nel Bollettino Ufficiale della
Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Lo metto in approvazione.
ESITO DELLA VOTAZIONE
Presenti: 28
Votanti: 28
Maggioranza: 18
Favorevoli: 28
Il Consiglio approva
PRESIDENTE:
Il Consiglio è ora chiamato a votare la legge
per votazione segreta.
ESITO VOTAZIONE SEGRETA
Presenti e votanti: 28
Favorevoli: 27
Contrari: 1
Il Consiglio approva
