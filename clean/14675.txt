Classificazione
AGRICOLTURA


Resoconto integrale del dibattito dell'aula
Oggetto del Consiglio n. 1093 del 21 dicembre 1994 - Resoconto
SEDUTA ANTIMERIDIANA DEL 21 DICEMBRE 1994
OGGETTO N. 1093/X Approvazione del progetto e dell'appalto,
mediante pubblico incanto, dei lavori di costruzione di un impianto
di irrigazione a pioggia computerizzato sulla collina dei Comuni di
Aosta e Sarre. Impegno di spesa.
Deliberazione Il Consiglio
Richiamata la legge regionale del 6 luglio 1984, n. 30, e
successive modificazioni con la quale si dà incarico
all'Assessorato dell'Agricoltura, Forestazione e Risorse Naturali
di appaltare i lavori di viabilità rurale, irrigazione e acquedotti
che rivestono notevole importanza;
Preso atto che l'ing. Piero Bal e l'ing. Paolo Louvin, tecnici
incaricati dal "Consortium de la colline", hanno fatto pervenire il
progetto esecutivo relativo all'esecuzione di tutti i lavori
necessari per la costruzione dell'impianto di irrigazione a pioggia
computerizzato sulla collina dei Comuni di Aosta e Sarre che
prevede una spesa complessiva di Lire 773.500.000 comprensiva di
IVA, (Lire 650.000.000 IVA esclusa);
Preso atto, inoltre, che tale progetto è stato verificato dal
competente ufficio tecnico del Servizio, il quale ha ritenuto che
il progetto stesso sia realizzabile secondo gli elaborati
presentati e che i prezzi indicati nell'apposito elenco, consegnato
a corredo della documentazione tecnica, siano congrui;
Tenuto presente che per la realizzazione dell'opera
l'Amministrazione regionale ritiene conveniente appaltare i lavori
mediante pubblico incanto, così come previsto dalle norme di
contabilità di Stato, al fine di garantire la massima
trasparenza;
Ritenuto di approvare il progetto di cui si tratta, anche ai
fini espropriativi di cui agli articoli 1 e 3 della legge 3 gennaio
1978, n. 1 e di appaltare i lavori soprarichiamati mediante
pubblico incanto, con aggiudicazione disposta ai sensi degli
articoli 73, lettera c), e 76 (commi primo, secondo e terzo) del
R.D. 23 maggio 1924, n. 827, con esclusione delle offerte anomale,
ai sensi del comma 9 dell'articolo 5 del D.L. 30 novembre 1994 n.
658, per un importo a base d'asta di Lire 650.000.000 e di
approvare la spesa complessiva di Lire 773.500.000 (IVA
compresa);
Preso atto, infine, che i Comuni di Aosta e di Sarre hanno
rilasciato la regolare concessione edilizia necessaria per
l'esecuzione delle opere, avendo preventivamente acquisito tutti i
pareri e le autorizzazioni indispensabili per la legittimità della
concessione medesima;
Visto il parere favorevole rilasciato dal Dirigente dei Servizi
Agrari ed Affari Generali dell'Assessorato dell'Agricoltura,
Forestazione e Risorse Naturali, ai sensi del combinato disposto
dell'articolo 72 della legge regionale n. 3/1956 e successive
modificazioni, e dell'articolo 21 della legge regionale n. 18/1980
e successive modificazioni, in ordine alla legittimità della
presente deliberazione;
Vista la legge regionale 6 luglio 1984, n. 30 e successive
modificazioni;
Visti gli articoli 73, lettera c), e 76 (commi primo, secondo e
terzo) del R.D. 23 maggio 1924, n. 827, e successive modificazioni
ed integrazioni, nonché le norme del R.D. sopra indicato che
regolano i pubblici incanti;
Visto il comma 9 dell'articolo 5 del Decreto legge 30 novembre
1994,
n. 658;
Visto il parere della III Commissione consiliare permanente;
Delibera
1) di approvare, anche ai fini espropriativi di cui agli
articoli 1 e 3 della legge 3 gennaio 1978, n. 1, il progetto
relativo ai lavori di costruzione dell'impianto di irrigazione a
pioggia computerizzato sulla collina dei Comuni di Aosta e Sarre
per un importo complessivo di Lire 773.500.000 (IVA compresa);
2) di approvare, ai sensi degli articoli 63 e seguenti del R.D.
23 maggio 1924, n. 827, e successive modificazioni, l'appalto dei
lavori di cui si tratta, mediante pubblico incanto per un importo a
base d'asta di Lire 650.000.000, incaricando l'Assessorato
Agricoltura, Forestazione e Risorse Naturali di provvedere agli
adempimenti necessari, stabilendo che l'aggiudicazione verrà
effettuata nei confronti del soggetto che avrà presentato migliore
offerta ai sensi del combinato disposto degli articoli 73, lettera
c), e 76 (commi primo, secondo e terzo) del R.D. sopra indicato,
previa esclusione di eventuali offerte anomale, ai sensi del comma
9 dell'articolo 5 del D.L. 30 novembre 1994 n. 658, precisando che,
tenendosi l'asta con un sistema ad offerte segrete, si procederà
all'aggiudicazione anche in presenza di una sola offerta purché
valida;
3) di approvare la spesa complessiva di Lire 773.500.000
(settecentosettantatremilionicinquecentomila), con imputazione per
Lire 345.000.000 (trecentoquarantacinquemilioni), sul capitolo
41760 ("Spese per opere di miglioramento fondiario") del bilancio
di previsione della Regione per l'anno 1994 che presenta la
necessaria disponibilità, dando atto che la rimanente spesa verrà
imputata sul corrispondente capitolo del bilancio della Regione per
l'anno 1996, anno in cui si perfezioneranno le ulteriori
obbligazioni;
4) di stabilire che per l'appalto dei lavori di cui si tratta
valga il capitolato speciale d'appalto redatto dai progettisti per
l'esecuzione delle opere in questione;
5) di stabilire, inoltre, che per l'appalto delle opere sopra
indicate valga l'elenco prezzi allegato al capitolato speciale
d'appalto di cui al punto 4) della presente deliberazione;
6) di demandare a successive deliberazioni della Giunta
regionale ogni ulteriore adempimento per l'esecuzione dell'appalto
di cui si tratta;
7) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera f), del Decreto legislativo 22
aprile 1994, n. 320.
Presidente Pongo in votazione la delibera in oggetto.
Presenti, votanti e favorevoli: 26
Il Consiglio approva all'unanimità
