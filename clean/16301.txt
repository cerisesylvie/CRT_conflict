Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 2651 del 25 giugno 1997 - Resoconto
SEDUTA ANTIMERIDIANA DEL 25 GIUGNO 1997
OGGETTO N. 2651/X Nomina di un rappresentante della Regione in
seno al Consiglio di amministrazione della Fondazione "Mavi
Marcoz".
Presidente Ha chiesto la parola il Consigliere Perron.
Perron (UV) Pour proposer M. Blanchod Lino.
Presidente Si procede alla votazione.
- Consiglieri presenti e votanti: 26
- Schede nulle: 1
- Schede valide: 25
- Schede bianche: 4
Hanno riportato voti:
- Blanchod Lino: 21
Presidente In base all'esito della votazione risulta designato,
quale rappresentante della Regione in seno al Consiglio di
amministrazione della Fondazione "Mavi Marcoz", per il quinquennio
in corso che scadrà il 30 aprile 2001, il sig. Blanchod Lino
(residente in Châtillon, Fraz. Verlex, 19).
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 14 giugno 1989, n. 31 è stata prevista la
concessione di un contributo alla Fondazione "Mavi Marcoz" per
l'effettuazione di un concorso internazionale biennale di
pianoforte;
- l'articolo 4 dello Statuto della Fondazione "Mavi Marcoz"
stabilisce che un componente del Consiglio di amministrazione è
nominato dalla Regione;
- il succitato Consiglio di amministrazione è scaduto il 30
aprile 1996 per compiuto quinquennio di carica;
Vista la determinazione della Commissione per le nomine che, a
seguito della pubblicazione nel Bollettino ufficiale della Regione
n. 59 del 24 dicembre 1996 dell'elenco delle nomine in scadenza nel
primo semestre dell'anno 1997 nella riunione del 3 giugno 1997, si
è espressa sulla seguente candidatura:
1) Blanchod Lino
Ritenuto necessario provvedere alla nomina di un rappresentante
della Regione in seno al Consiglio di amministrazione della
summenzionata Fondazione per il quinquennio in corso che scadrà il
30 aprile 2001;
Visto il parere favorevole di legittimità rilasciato dal
Dirigente del Servizio Affari Generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 14 giugno 1989, n. 31 e 27 marzo
1991, n. 12;
Delibera
1) di nominare, quale rappresentante della Regione in seno al
Consiglio di amministrazione della Fondazione "Mavi Marcoz", per il
quinquennio in corso che scadrà il 30 aprile 2001, il sig. Blanchod
Lino (residente in Châtillon, Fraz. Verlex, 19);
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
