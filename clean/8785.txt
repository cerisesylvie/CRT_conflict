Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3286 del 26 novembre 1987 - Resoconto
OGGETTO N. 3286/VIII - RIAPPROVAZIONE CON MODIFICAZIONI DELLA
LEGGE REGIONALE: "MODIFICAZIONE DELLA LEGGE REGIONALE 9 GENNAIO
1986, N. 4, MODIFICATA CON LEGGE REGIONALE 11 GIUGNO 1986, N. 25,
RECANTI INTERVENTI A SOSTEGNO DELL'OCCUPAZIONE E A FAVORE DEI
LAVORATORI IN CASSA INTEGRAZIONE GUADAGNI" - (Disegno di legge n.
447)
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI - (A.D.P.):
Il presidente della Commissione di
Coordinamento ha rinviato, non vistato, al nuovo esame del
Consiglio regionale la legge che il Consiglio stesso aveva
approvato in data 21 ottobre 1987 e che concerneva alcune
modificazioni alla legge n. 4. Le modificazioni erano
fondamentalmente tre: una riguardava l'estensione degli interventi
economici a favore delle aziende per l'assunzione di una nuova
categoria di lavoratori, quelli in cassa integrazione guadagni
straordinaria a rotazione; la seconda era la proroga della validità
di questi finanziamenti previsti dalla legge n. 4, in scadenza al
31 dicembre 1987 e al 31 dicembre 1988; la terza era la validità
dell'estensione degli interventi a favore delle aziende che
avessero assunto lavoratori in cassa integrazione guadagni
straordinaria a rotazione, dal momento di entrata in vigore della
legge n. 4.
Riproponiamo al Consiglio regionale la legge con una modifica
sostanziale, accettando quindi l'eccezione del presidente della
Commissione di Coordinamento, concernente la retroattività. Quindi
manteniamo ferma la estensione delle provvidenze a favore delle
aziende che assumono lavoratori in cassa integrazione guadagni
straordinaria a rotazione, ferma la proroga della validità della
legge al 31 ottobre 1988; prevediamo la modifica, con l'abrogazione
quindi del 2° comma dell'art. 1, che stabiliva il principio della
retroattività di questa estensione a partire dalla entrata in
vigore della legge n. 4.
PRESIDENTE:
È aperta la discussione generale. Ha chiesto
di parlare il Consigliere Baldassarre, ne ha facoltà.
BALDASSARRE - (P.S.D.I.):
Dichiaro il voto favorevole a
questo provvedimento di legge; in questo caso non si tratta di
riapprovazione, perchè la Giunta ha riconosciuto il ruolo del
presidente della commissione di coordinamento, applicando quanto il
presidente ha rilevato, ed ha riportato in consiglio regionale la
legge modificata secondo le indicazioni della commissione di
coordinamento. Per ben due volte abbiamo affrontato in questo
consiglio il problema importante del ruolo svolto dal presidente
della commissione di coordinamento; devo dare atto della bravura
del presidente della giunta che è riuscito in maniera precisa ad
esprimere la propria opinione. Tuttavia, per quanto riguarda le
altre forze politiche della maggioranza: il partito liberale non
partecipa mai a questi dibattiti; la democrazia cristiana non
interviene, ha scelto il silenzio più assoluto, preoccupata forse
sempre più di incollarsi a quelle due poltroncine che poi sono
"teleguidate" dal presidente Rollandin; il partito repubblicano, di
cui ha detto un giornalista, che qualche volta si accorge di essere
in Consiglio, non ha preso la parola.
Questa non vuole essere una provocazione nei confronti di
nessuno, però ritengo che su un argomento di questo genere è
mortificante che le forze politiche anche di maggioranza - perchè
ha detto bene il Consigliere Mafrica: non è questione di
maggioranza o di minoranza di fronte ad un problema così importante
- scelgano la via del silenzio.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Avevamo votato a favore di questo
provvedimento la volta scorsa e voteremo a favore anche oggi,
perchè riteniamo che sia utile estendere ai lavoratori in cassa
integrazione a rotazione la possibilità di usufruire dei benefici
della legge n. 4.
Per quanto riguarda il dibattito precedente, non riteniamo
conclusive le osservazioni che ha fatto il presidente della Giunta
e crediamo che ci sarà ancora occasione di riprendere questo
dibattito nella Conferenza dei Capigruppo, prima, e all'interno del
Consiglio, poi.
PRESIDENTE:
Dichiaro chiusa la discussione generale. Si
passa alla votazione dell'articolato. Do lettura dell'art. l:
ART. 1
(Finanziamenti alle imprese)
1. I finanziamenti di cui all'articolo della legge regionale
9 gennaio 1986, n. 4, come modificato con legge regionale 11 giugno
1986, n. 25, recanti interventi a sostegno dell'occupazione e a
favore dei lavoratori in cassa integrazione guadagni, si applicano
anche alle imprese che provvedono ad assunzioni di durata
indeterminata, in nuovi posti di lavoro economicamente fondati, di
lavoratori in cassa integrazione guadagni straordinaria a
rotazione.
2. L'erogazione dei finanziamenti di cui al primo comma è
autorizzata a decorrere dall'entrata in vigore della legge
regionale 9 gennaio 1986, n. 4.
PRESIDENTE:
All'articolo 1 vi è un emendamento
soppressivo del 2° comma, che recita:
2. L'erogazione dei finanziamenti di cui al primo comma è
autorizzata a decorrere dall'entrata in vigore della legge
regionale 9 gennaio 1986, n. 4.
Lo pongo in votazione:
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità
PRESIDENTE:
Pongo in votazione l'art. 1 nel testo così
modificato:
ART. 1
(Finanziamenti alle imprese)
1. I finanziamenti di cui all'articolo 1 della legge
regionale 9 gennaio 1986, n. 4, come modificato con legge regionale
11 giugno 1986, n. 25, recanti interventi a sostegno
dell'occupazione e a favore dei lavoratori in cassa integrazione
guadagni, si applicano anche alle imprese che provvedono ad
assunzioni di durata indeterminata, in nuovi posti di lavoro
economicamente fondati, di lavoratori in cassa integrazione
guadagni straordinaria a rotazione.
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità
PRESIDENTE
: Do lettura dell'art. 2:
ART. 2
(Validità dei progetti)
1. La validità dei progetti per ottenere i finanziamenti di
cui ai titoli I, II e III della legge regionale 9 gennaio 1986, n.
4, è prorogata al 31 dicembre 1988.
PRESIDENTE
: Pongo in votazione l'art. 2:
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità
PRESIDENTE
: Do lettura dell'art. 3:
ART. 3
(Norma finanziaria)
1.
Per l'applicazione della presente legge è
autorizzata la spesa di L. 400.000.000 per l'anno 1987 e di L.
3.000.000.000 per l'anno 1988.
2.
Gli oneri previsti nel comma precedente graveranno
per il 1987 sul capitolo 36475 del bilancio di previsione stesso e
per il 1988 sui sottoindicati capitoli del bilancio di previsione
medesimo corrispondenti ai capitoli 22704, 35602, 36475, 36477 e
36705 del bilancio di previsione per l'anno 1987, nel modo
seguente:
per Lire 1.000.000.000 al cap. 22 704
per Lire 400.000.000 al cap. 35602
per Lire 1.000.000.000 al cap. 36475
per Lire 200.000.000 al cap. 36477
per Lire 400.000.000 al cap. 36705
3.
Alla copertura degli oneri indicati nei commi
precedenti si provvede:
- per il 1987, mediante utilizzo dell'autorizzazione di spesa
già iscritta nel cap. 36475 del bilancio di previsione
stesso;
- per il 1988, mediante utilizzo per Lire 3.000.000.000 delle
risorse disponibili iscritte nel programma 2.2.3.02. "Sanità -
Strutture sanitarie" del bilancio pluriennale 1987/1989.
PRESIDENTE
: L'art. 3 viene sostituito da un nuovo
articolo, di cui do lettura:
ART. 3
(Norma finanziaria)
1.
Per l'applicazione della presente legge è
autorizzata la spesa di L. 3.000.000.000 per l'anno 1988.
2.
Gli oneri previsti nel comma precedente graveranno
sui sottoindicati capitoli del bilancio di previsione per l'anno
1988 corrispondenti ai capitoli 22704, 35602, 36475, 36477 e 36705
del bilancio di previsione per l'anno 1987, nel modo
seguente:
per Lire 1.000.000.000 al cap. 22704
per Lire 400.000.000 al cap. 35602
per Lire 1.000.000.000 al cap. 36475
per Lire 200.000.000 al cap. 36477
per Lire 400.000.000 al cap. 36705
3.
Alla copertura degli oneri indicati nei commi
precedenti si provvede, mediante utilizzo per Lire 3.000.000.000
delle risorse disponibili iscritte nel programma 2.2.3.02. "Sanità
- Strutture sanitarie" del bilancio pluriennale 1987/1989.
PRESIDENTE
: Pongo in votazione l'art. 3:
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità
PRESIDENTE
: Do lettura dell'art. 4:
ART. 4
(Dichiarazione d'urgenza)
1. La presente legge è dichiarata urgente ai sensi del terzo
comma dell'art. 31 dello Statuto speciale della Regione Valle
d'Aosta ed entra in vigore il giorno successivo a quello della sua
pubblicazione nel Bollettino Ufficiale della Regione.
PRESIDENTE
: Pongo in votazione l'art. 4:
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità
PRESIDENTE
: Pongo in votazione la legge nel suo complesso
per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità
