Classificazione
SANITÀ VETERINARIA E ZOOTECNIA
Zootecnia



Oggetto del Consiglio n. 1290 del 23 febbraio 2022 - Resoconto
OGGETTO N. 1290/XVI - Interrogazione: "Motivazioni in merito
alla scelta di concedere in regime "de minimis agricolo" gli aiuti
per la partecipazione a concorsi zootecnici".
Bertin (Presidente) -
Punto n. 8. Risponde l'assessore
Sapinet.
Sapinet (UV) -
Torniamo su questo argomento che è stato
oggetto di una proficua mattinata ieri in III Commissione. Mi si
chiede: "quali siano le ragioni che hanno spinto a liquidare il
premio riguardante la legge regionale n. 16/2017 in regime di "de
minimis", quali spese rientrano negli aiuti concessi fino al 100
percento dei costi sostenuti e quali sono i parametri che hanno
portato a fissare il limite degli aiuti a 1.000 euro", qui si dice
per capo ma in realtà è 1.000 euro per concorso e 3.000 per
azienda.
Come detto, è stato trattato e oggetto di confronto ieri; gli
aiuti per la partecipazione ai concorsi per il miglioramento
genetico dei capi di bestiame di interesse zootecnico, oggetto
appunto della presente interrogazione, vengono attualmente gestiti,
come evidenziato nelle premesse, della delibera di Giunta regionale
n. 1406/2021 in regime di "de minimis agricolo". La possibilità di
utilizzare questo strumento, in alternativa al regime di aiuti, è
stato previsto con l'integrazione apportata al comma 3
dell'articolo 9 della legge regionale n. 17/2016 e dall'articolo 10
della legge n. 23/2021. Tale scelta è emersa in seguito a vari
confronti avuti anche con consulenti in materia di aiuti di Stato,
interlocuzioni resesi necessarie al fine di rafforzare la misura
anche nei confronti dei vigenti regolamenti. Un obiettivo
importante, ce lo siamo detti, ma è corretto ripeterlo, è riuscire
a consolidare, a rafforzare questi aiuti con una notifica diretta
alla Commissione europea, è un qualcosa al quale gli uffici stanno
lavorando, è un obiettivo che ci poniamo da raggiungere
prossimamente in modo da uscire da questo regime di "de
minimis".
Con il decreto legislativo n. 52/2018 si definisce che gli enti
selezionatori, nello specifico l'ANA.Bo.Ra.Va, sono i responsabili
della predisposizione dell'attuazione dei programmi genetici.
Questi programmi sono stati predisposti in collaborazione con AREV
e potranno servire ulteriormente a rafforzare e potenziare la
misura anche per raggiungere quegli obiettivi che ci siamo posti.
Un percorso, quello appunto del "de minimis", che rappresenta in
questo momento l'unica possibilità per sostenere tali
manifestazioni e soprattutto per supportare l'importante lavoro di
selezione genetica portato avanti da generazioni, un percorso non
scontato che siamo riusciti a concretizzare grazie anche alla
collaborazione della Regione Piemonte, sappiamo bene che sul regime
"de minimis" ci sono dei limiti nazionali, c'è un limite regionale
e un limite, ahimè, anche per azienda: ecco che la collaborazione
della Regione Piemonte ci ha permesso di avere maggior margine.
Per quel che riguarda il 2022, questo iter potrà avere delle
tempistiche meno ristrette, questo permetterà un maggior confronto
tra Assessorato, AREV e ANA.Bo.Ra.Va.
Per quel che riguarda ancora il "de minimis", sappiamo che è
fissato in 25 mila euro sui tre anni per ogni azienda all'interno
del quale stiamo cercando di far fuoriuscire tutto quanto sarà
possibile, in particolare i danni da fauna selvatica protetta;
questo è un qualcosa che pensiamo di poter riuscire a raggiungere
in breve tempo, in modo da dare alle aziende maggior margine.
Per quanto riguarda invece gli aiuti in questione, consistono in
incentivi al miglioramento del valore genetico dei capi di bestiame
in relazione ad aspetti riguardanti il legame con il territorio e
le sue produzioni tipiche, lo stato sanitario e il benessere
animale che sono concessi per singolo capo in funzione degli indici
genetici posseduti a confronto con i rispettivi indici genetici
medi di razza.
Diversamente dagli aiuti per la realizzazione delle
manifestazioni zootecniche, quali rassegne, fiere e mercati, sempre
previsti dall'articolo 9, comma 1, lettera e) della 17/2016,
concessi a copertura di spese sostenute sino a un massimo del 100
percento e tuttora gestiti nell'ambito del regime di aiuti a suo
tempo comunicato in esenzione alla Commissione europea, gli
incentivi al miglioramento del valore genetico sono invece
concessi, non a rimborso di costi sostenuti, bensì fino ad un
importo di 1.000 euro per concorso e fino a un massimo di 3.000
euro per azienda, essendo tre concorsi genetici cui la medesima può
partecipare con i propri capi.
Per quanto riguarda i parametri che hanno portato a fissare gli
incentivi in questione entro tali limiti massimi, si precisa che si
è voluto confermare quanto era stato previsto per i concorsi
genetici degli ultimi anni in un'ottica di continuità e tenuto
conto anche delle risorse a disposizione in bilancio.
Presidente -
Ha chiesto la parola il
consigliere
Planaz.
Planaz (LEGA VDA) -
Condivido in parte la sua risposta e
le andò a spiegare il perché. Intanto non voglio entrare più di
tanto nel merito sul "de minimis" perché non ho potuto approfondire
la documentazione e su questo allora mi limiterei ad andare a
capire quali siano state le motivazioni che quest'anno hanno spinto
questo premio su questa linea, al di là del fatto che siamo in
piena pandemia, questo settore forse non ha patito nella prima e
nella seconda fase la pandemia, ma adesso con gli aumenti e i costi
di produzione è massacrato notevolmente e qui con questa misura
potevamo dare qualcosina in più, non è che andavamo a coprire i
danni che sono in corso. Ci sono però molti danni che vengono
conteggiati nel "de minimis" e qui molte aziende resteranno escluse
da questo premio, che è un premio per chi si è impegnato nel tempo
a migliorare sia in termini di morfologia, di genetica dell'animale
ma anche come benessere animale, come sicurezza alimentare e
quant'altro.
La cosa però che mi viene un po' da sottolineare è la modalità
di questo percorso, perché già precedentemente avevamo, come gruppo
Lega, presentato sia degli ordini del giorno sia anche delle
iniziative sull'importanza della programmazione di questi concorsi,
per arrivare ad avere al momento di svolgere le manifestazioni una
concretezza sullo svolgimento delle stesse, invece quest'anno -
adesso un po' me l'ha spiegato - è successo ancora di peggio
rispetto agli scorsi anni perché il programma è arrivato dopo che
sono state svolte tutte le manifestazioni. Allora anche qui è poco
credibile che facciamo delle manifestazioni prima e poi andiamo a
presentare un concorso dopo per andare a delineare quali sono gli
ambiti di miglioramento sulla razza e tutto. In due-tre indici che
vengono calcolati sono prassi normali dell'azienda, in altri
magari, soprattutto su quelli genetici, sono dei programmi che le
aziende portano avanti da anni, non è che quest'anno con questo
premio l'azienda ha deciso di fare un ulteriore passo, diciamo che
aiuta a mantenere questi costi per avere dei risultati sempre
migliori anche a fronte della ricerca e quant'altro.
Adesso lei mi ha detto: "per il 2022 faremo in modo che questo
non accada", però qui con queste delibere e con questo programma
molte aziende resteranno escluse da questo premio e questa è una
cosa gravissima, soprattutto per un anno come quest'anno che
avevamo già sottolineato in quest'aula le difficoltà che hanno le
aziende agricole a superare questo momento e ci troviamo di fronte
a degli aiuti che sono sempre aiuti ma che potevano essere più
incisivi e andare a dare delle risposte più concrete in un momento
così difficile.
Il "de minimis" di 25.000 euro in tre anni... lo sa benissimo
anche lei, a un'azienda agricola non deve mai succedere nulla di
grave, abbiamo avuto dei casi quest'estate di predazione di
notevoli danni e queste aziende in più che hanno avuto il danno
verranno escluse da questo aiuto, che è proprio un piccolo aiuto
per riuscire di nuovo anche a ripartire con degli animali con una
genetica migliore per riuscire in alcuni casi a crearsi un
allevamento nuovo e qui vengono di nuovo penalizzati.
Io qui chiedo di intervenire concretamente e di dare ulteriori
risposte su questa problematica perché, così com'è messo questo
premio, com'è stato quest'anno, va bene, però non serve a dare
questo rilancio, questo obiettivo che lei ha accennato che ci
poniamo per arrivare a migliorare tutto il sistema aziendale
agricolo valdostano.
