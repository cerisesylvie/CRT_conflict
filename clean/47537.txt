Classificazione
ASSISTENZA SOCIALE
Asili nido
ISTRUZIONE PUBBLICA



Oggetto del Consiglio n. 3790 del 11 luglio 2024 - Resoconto
OGGETTO N. 3790/XVI - Interrogazione a risposta immediata:
"Valutazioni sulla deroga al decreto legislativo n. 44/2016, in
materia di ordinamento scolastico valdostano, relativamente al
progetto "Polo per l'infanzia Grand Combin"", Interrogazione:
"Informazioni relative al progetto denominato "Polo per l'infanzia
Grand-Combin"" e Interpellanze: "Mantenimento dei presupposti
contenuti nella disciplina regionale in materia di ordinamento
scolastico nel progetto denominato "Polo per l'infanzia Grand
Combin"", "Intendimenti in merito al mancato coinvolgimento del
personale docente nella sperimentazione del sistema integrato 0-6"
e "Azioni previste per la sperimentazione del progetto 0-6
nell'anno scolastico 2024/2025".
Bertin (Presidente) -
Passiamo al punto all'ordine del
giorno n. 14. Sono collegati anche i punti n. 7.04, 36, 39 e 40,
pertanto ci saranno le illustrazioni del
question time
e
delle interpellanze, successivamente ci saranno la risposta da
parte dell'Assessore per la quale si sommeranno i tempi delle
diverse iniziative e la replica delle interpellanze, delle
interrogazioni e del question time. Iniziamo con il punto 7.04. La
parola al consigliere Baccega per due minuti.
Baccega (FI) -
Era certamente nostra intenzione far parte
di questo dibattito che vede praticamente tutte le forze di
opposizione e di maggioranza occuparsi dei criteri per la
programmazione regionale degli interventi per la promozione del
sistema integrato, educazione e istruzione per i bambini di età
compresa tra 0 e 6 anni per gli anni 2024 e 2025, facendo
riferimento alla delibera 134 del 12 febbraio 2024. Un percorso che
ha come obiettivo più significativo quello di mettere il bambino al
centro dell'azione, con un'idea di formazione che deve avere
continuità educativa e didattica, cioè l'integrazione del periodo
dell'asilo nido e della scuola dell'infanzia. Un percorso già
avviato con la firma del protocollo d'intesa tra il ministro
dell'istruzione dell'Università Stefania Giannini e la Regione
Autonoma Valle d'Aosta con l'allora assessore alla cultura Emily
Rini, era il 25 luglio del 2015. Già all'epoca ci furono
contestazioni, ora, a distanza di nove anni, riceviamo una memoria
del 20 giugno 2024 dei docenti insegnanti della scuola
dell'infanzia, che comunque merita un altro approfondimento perché
la memoria ci dice: "I docenti non sono pregiudizialmente contrari
all'applicazione del sistema integrato 0-6, ma esso deve essere
adattato alla nostra realtà ben diversa da quella in cui ci si
riferisce questa proposta".
In realtà proprio nel protocollo d'intesa richiamato nel decreto
legislativo 3 marzo n. 44 si dice: "Richiamate le leggi regionali,
intervenute in 60 anni di autonomia che hanno realizzato un
peculiare ordinamento scolastico regionale bilingue,
italiano-francese aperto al plurilinguismo, richiamati gli
adattamenti dei programmi alle necessità locali, con i quali i
programmi - oggi le indicazioni nazionali della scuola materna,
elementare e media - sono stati adeguati alle esigenze
socio-culturali e linguistiche della Regione".
Noi chiedevamo sulla base di quali valutazioni
tecnico-giuridiche si intende eventualmente andare in deroga a
quanto previsto dal decreto legislativo 3 marzo 2016 n. 44, ovvero
le norme di attuazione dello Statuto speciale per la Regione
Autonoma della Valle d'Aosta in materia di ordinamento
scolastico.
Presidente -
Segue l'illustrazione da parte del
consigliere Restano delle iniziative iscritte ai punti n. 36 e n.
39 dell'ordine del giorno. Ha chiesto la parola il consigliere
Restano, ne ha facoltà.
Restano (GM) -
L'iniziativa n. 36 la ritiro e procedo con
l'illustrazione dell'iniziativa n. 39.
Presidente -
Pertanto ha 10 minuti.
Restano (GM) -
Avec cette interpellation nous abordons le
thème de l'école maternelle et du projet "Polo dell'infanzia 0-6",
qui a été lancé dans différentes communes de notre région.  Je
tiens à souligner que nous n'avons pas l'intention de nous opposer,
de contester ou de ralentir la mise en œuvre du
projet et le travail de la coopérative désignée par
l'Administration publique, qui a mis en place des opérateurs avec
une formation et un professionnalisme très élevés.
Dans la Vallée d'Aoste la politique a toujours investi des
nombreuses ressources dans les écoles, l'autonomie politique nous a
permis de faire des choix courageux et de défendre les réalités
locales, constituées de petites communes, en investissant dans le
petites écoles de montagne, en essayant de créer un lien
indissoluble entre l'école et le territoire et les gens qui y
vivent ; en même temps l'école devait enseigner la valeur d'être
Vallée d'Aoste, notre particularité, notre autonomie. L'école
maternelle est donc considérée comme le pilier central d'un système
scolaire, elle valorise le bilinguisme statutaire, non seulement du
point de vue de l'identité historique, mais aussi en tant que
caractère d'ouverture vers un espace européen multilingue.
Possiamo quindi affermare che vi sono almeno quattro elementi
che caratterizzano la scuola dell'infanzia valdostana: uno, è
praticamente tutta pubblica; due, è notoriamente plurilingue; è
presente sul territorio e poi - lasciatemi aggiungere, colleghi -
svolge un'attività di individuazione precoce dei casi sospetti di
disturbo specifico dell'apprendimento in collaborazione con
l'Azienda USL. Sono quattro elementi che evidenziano come le scelte
politiche hanno indirizzato la crescita della scuola valdostana e
dei servizi da essa offerti.
Lo Statuto speciale agli articoli 39, 40 e 40bis tutela il
plurilinguismo e l'organizzazione della nostra scuola.  La
scuola ha contribuito alla nascita dell'autonomia e del
particolarismo valdostano e l'ha accompagnato nel suo percorso di
crescita e di mantenimento. Proprio per questi motivi nel tempo,
quando ci si è trovati da applicare norme statali, ai sensi dello
Statuto speciale, si è proceduto attraverso le cosiddette
"adattazioni", che prevedono un percorso particolare, accedendo a
una norma di attuazione.
Proprio in occasione della riforma della buona scuola si è
proceduto come detto... anzi, la norma di attuazione e la
conseguente legge regionale sono state precedute da un protocollo
d'intesa che all'articolo 3 afferma: "La Regione mantiene e
valorizza, nell'ambito del proprio sistema regionale d'istruzione,
la specificità e l'unicità del modello pedagogico delle scuole
dell'infanzia in quanto funzionale all'alfabetizzazione
bi-plurilingue precoce dei bambini", articolo poi ripreso dal
decreto legislativo 44 e dalla legge regionale 18/2016.
Vorrei significare a voi colleghi in aula che, in occasione
della presentazione della legge 18, di cui lei, Assessore, ne è
stato relatore, nel corso del suo intervento ha ripetuto e
sottolineato quanto contenuto nel protocollo d'intesa rispetto alla
scuola dell'infanzia. Evidenzio ancora come l'allora assessore Rini
il 2 febbraio 2016, nel rispondere a un'interpellanza di un
Consigliere, definì il protocollo d'intesa di cui abbiamo trattato
come "
Document que vous pourriez peut-être considérer un
document politique et il a été repris par la disposition
d'application
".
In effetti, colleghi della Giunta, stiamo parlando di politica e
non di amministrazione e, siccome la politica, riprendendo quanto
sostiene sempre il Vicecapogruppo dell'Union Valdôtaine "In
politica la forma è sostanza", forse in questo caso, ancorché si
stia parlando di un progetto sperimentale, si doveva seguire un
percorso diverso, si doveva dare la giusta evidenza politica e
formalizzazione al percorso.
Colleghi, leggere una delibera di Giunta regionale, la 134/2024
e riscontrare che si tratta di un mero documento contabile e non
contiene i riferimenti al nostro particolarismo che non è stato
preceduto da atti politici fa male. La memoria firmata da 195
docenti della scuola dell'infanzia ha sollevato il problema non nel
merito, quanto prima ancora nel metodo e nella forma politicamente
corretta che si doveva assumere per adottare un atto di tale
importanza e rilievo.
Oggi l'assessore Caveri ha dichiarato nel suo intervento: "La
montagna è la chiave bigotta della nostra specialità", analogamente
possiamo immaginare che anche la scuola è la chiave della nostra
specialità e se paragoniamo il percorso scolastico a una scala a
pioli, possiamo tranquillamente affermare che la scuola
dell'infanzia costituisce i primi pioli di una scala senza i quali
appare difficile procedere nel percorso di salita, quindi la
crescita dei nostri giovani viene perlomeno sospesa, in parte
interrotta.
Detto questo, interroghiamo il Governo regionale per riconoscere
se ritiene sufficiente la delibera di Giunta regionale per
modificare un accordo politico, una norma di attuazione e se
ritiene siano stati rispettati tutti i punti della delibera
regionale 134/2024 e se giustifica la suddetta supposta
sperimentazione, attuata senza il pieno e convinto coinvolgimento e
condivisione del personale docente, così abbiamo potuto leggere
nella lettera e la ritiene giustificata dalla sola leva economica;
poi chiediamo chi si farà carico del costo del servizio una volta
terminata la sperimentazione.
Presidente -
Vi è l'interpellanza n. 40. Per
l'illustrazione, ha chiesto la parola la consigliera Minelli, ne ha
facoltà.
Minelli (PCP) -
Ci sono all'ordine del giorno di questo
Consiglio ben cinque iniziative sulla questione del sistema
integrato 0-6, un
question time
, un'interrogazione e tre
interpellanze, quindi credo che questo sia un segno del fatto che è
un tema di particolare importanza, che ci coinvolge un po' tutti, e
penso anche che non potrebbe essere diversamente perché la scuola e
i servizi all'infanzia rappresentano un tassello fondamentale nel
sistema educativo e coinvolgono, oltre che naturalmente i bambini,
anche le loro famiglie, il corpo docente e gli Enti locali.
Come è già stato detto, il sistema integrato di educazione e
istruzione dalla nascita sino a 6 anni è stato istituito nel nostro
Paese con legge 107/2015 e resa poi attuativa dal decreto
legislativo 65/2017. Successivamente altri decreti hanno previsto
nel 2021 l'adozione delle linee pedagogiche per questo sistema e
nel 2022 l'adozione degli orientamenti nazionali per i servizi
educativi per l'infanzia. Secondo quanto scrive il Ministero,
questo sistema integrato si pone l'obiettivo di offrire pari
opportunità di sviluppo delle potenzialità di tutti i bambini e le
bambine, dalla nascita ai 6 anni, attraverso la promozione dello
sviluppo integrale dell'autonomia e della creatività, delle
relazioni con l'altro e degli apprendimenti, superando
disuguaglianze e barriere. E fra le finalità chiave sono elencate
la riduzione degli svantaggi sociali, culturali e relazionali, la
promozione della continuità educativa, il supporto alle famiglie,
il rafforzamento dei titoli di studio richiesti a educatori e
insegnanti, la formazione in servizio e il coordinamento
pedagogico. Si tratta di obiettivi e di finalità sicuramente
importanti, che il legislatore ha declinato sulla base della
situazione dei servizi per la fascia 0-3 e della scuola
dell'infanzia, così come strutturata a livello nazionale.
Per quanto riguarda la Valle d'Aosta, la principale normativa di
riferimento è rappresentata dalla legge 18/2016, come è già stato
ricordato, che ha tenuto conto del modello pedagogico particolare
per la nostra scuola dell'infanzia; in tempi più recenti poi c'è
stato il protocollo del dicembre 2021 recante l'intesa per gli
anticipi della scuola dell'infanzia. Sono temi su cui il nostro
gruppo, con le iniziative che sono state illustrate principalmente
dalla collega, è già intervenuto fin da subito, fin dal 2021, dopo
il 2021, inizio 2022.
Sappiamo che sul tema dello 0-6 operano oggi in Valle alcuni
gruppi di lavoro e con decreto della Sovrintendente agli studi a
febbraio è stato istituito uno specifico tavolo/gruppo di lavoro i
cui membri, leggo testualmente: "in rappresentanza delle diverse
realtà professionali e sociali, possono promuovere un confronto
attivo e collaborativo sulle tematiche legate al sistema di
educazione e istruzione dell'infanzia e della prima infanzia".
Esaminando la composizione di questo tavolo, abbiamo visto, tra
l'altro, che ci sono soltanto due insegnanti della scuola
dell'infanzia; la cosa ci ha un po' sorpreso considerato che questi
insegnanti sono i soggetti maggiormente coinvolti nei cambiamenti
che il progetto 0-6 comporta. Siamo a conoscenza del fatto che il
tavolo si è riunito per un incontro finale il 20 giugno scorso ma
non siamo a conoscenza degli esiti di quel tavolo, quello che
sappiamo però - ed è già stato evidenziato - è che è in atto
un'importante ampia discussione all'interno della scuola valdostana
circa l'applicazione del sistema 0-6 e che esistono delle
preoccupazioni, delle perplessità da parte di vari insegnanti,
emerse riguardo alla sua declinazione nella nostra realtà, che è
decisamente diversa e particolare rispetto a quelle diffuse sul
territorio nazionale. Queste preoccupazioni sono state esplicitate
anche attraverso la richiesta di audizione che abbiamo ricevuto,
firmata da 195 docenti, richiesta che la V Commissione ha recepito
e ci è stato comunicato che è calendarizzata per la prossima
settimana. Ad onor del vero va comunque detto che già due anni e
mezzo fa si erano poste le basi della discussione e, come purtroppo
accade talvolta, queste discussioni entrano poi soltanto nel vivo
quando le cose si concretizzano. Le insegnanti della scuola
dell'infanzia regionale scrivono di essere preoccupate per il
metodo e l'approccio con i quali l'Amministrazione intende
applicare la riforma in Valle d'Aosta, fanno poi - e, secondo me,
giustamente -  riferimento a uno dei pilastri del sistema
integrato 0-6, che è questo: "Ampliare e sostenere la rete dei
servizi per i bambini nella fascia compresa tra 0 e i 6 anni, in
particolare nei territori in cui sono carenti scuole dell'infanzia
statali", quindi pubbliche, come previsto dall'articolo 12 del
decreto legislativo n. 65 e poi dichiarano, con stupore: "Sembra
che il Governo regionale non sia consapevole del lungo cammino che
ha caratterizzato la scuola materna prima, dell'infanzia poi,
pubblica e gratuita fino ad oggi" aggiungendo: "Non tener conto di
ciò che rappresenta il sistema educativo regionale per l'infanzia
nella nostra Regione è contraddittorio e irragionevole".
Sappiamo che c'è l'intenzione di avviare, a partire dal prossimo
anno scolastico, un'altra sperimentazione in alcuni comuni
valdostani nell'Unité Grand-Combin oltre a quelle che sono già
in itinere
. Secondo le insegnanti, le sperimentazioni che
sono state prese a modello rappresentano - ed è anche questa una
delle cose che scrivono - "delle vere e proprie eccezioni, dove
spazi, risorse e personale utilizzati non hanno eguali. A titolo di
esempio si consideri che la maggior parte delle nostre scuole
dell'infanzia regionale non dispone di personale ausiliario,
pensare di gestire un polo 0-6 senza questo personale non è
fattibile". Poi pongono la questione della sicurezza relativa ai
momenti di entrata e uscita, che prevedono orari e modalità molto
diversi per la fascia da 0-3 e per quella da 3 a 6, pongono il
problema della criticità delle aree gioco in comune, così come
quella del momento dei pasti e poi c'è la riflessione sugli aspetti
pedagogici. Sono tutti elementi che, a mio avviso, meritano
un'analisi, un confronto e un approfondimento ampio e puntuale che
coinvolga tutti i soggetti interessati e non soltanto un paio -
intendo proprio due - insegnanti che partecipano al tavolo, e che
non sembrerebbero fin qui esserci stati.
Chiediamo quindi al Governo di conoscere qual è lo stato
dell'arte del progetto 0-6 attualmente nella regione, anche, e
soprattutto direi, tenuto conto delle risultanze di quel tavolo
riunitosi per l'ultima volta il 20 giugno; se ritiene che gli
insegnanti della scuola valdostana siano stati adeguatamente
coinvolti nell'organizzazione del progetto; se è al corrente delle
loro provocazioni, questa è un po' una domanda retorica,
chiaramente lo è, ma come si intende dar loro risposta; e poi se e
quali azioni specifiche sono previste per la sperimentazione
nell'anno scolastico 2024-2025 divise per poli di sperimentazione,
perché immagino che andranno avanti quelle già
in itinere
e
poi c'è questa, però vorremmo capire se c'è altro allo stato
dell'arte, quindi che cosa si pensa di fare per l'anno scolastico
2024-2025.
Presidente -
Le iniziative sono state illustrate,
pertanto passiamo alla risposta da parte dell'Assessore che
risponderà a tutte queste iniziative. Per la risposta, ha chiesto
la parola l'assessore Jean-Pierre Guichardaz, ne ha facoltà.
Guichardaz J. (FP-PD) -
Intanto grazie, riproponiamo un
tema che, come è stato giustamente evocato dai colleghi, è
sensibile e delicato, di cui abbiamo già diffusamente parlato prima
il collega Caveri e successivamente anch'io con diverse iniziative,
in cui abbiamo cercato di spiegare questo sistema più che questi
progetti, perché vorrei ricordare che facciamo riferimento non
tanto a una sperimentazione progettuale, ma a una norma: il decreto
legislativo 65/2017, che fissa dei principi e parla di un sistema
integrato di educazione e di istruzione.
In premessa, vorrei solo leggere, perché credo che sia
abbastanza utile fare alcune puntualizzazioni relativamente al
decreto 65, leggendo i principi e le finalità e poi, visto che ho
un po' di tempo, faccio anche due considerazioni. Principi e
finalità, articolo 1 del decreto 65: "alle bambine e ai bambini,
dalla nascita fino a 6 anni, per sviluppare potenzialità di
relazione, autonomia, creatività, apprendimento, in un adeguato
contesto affettivo, ludico e cognitivo, sono garantite pari
opportunità di educazione e istruzione, di cura, di relazione di
gioco, superando disuguaglianze e barriere territoriali,
economiche, etniche e culturali". Già solo questo punto 1
dell'articolo 1 credo sia un manifesto che dice degli intendimenti
di questa norma, cioè di favorire al massimo l'inclusività dei
bambini, perché parliamo di bambini, i protagonisti di questa norma
per una volta sono i bambini, credo che questo vada fatto rilevare,
non è tanto l'Ente locale, gli insegnanti, la politica in termini
generali, ma è una norma che si rivolge direttamente ai
protagonisti che sono i bambini e quindi che li considera come
persone, li considera come soggetti che devono essere in qualche
modo accolti dal sistema educativo attraverso tutte le componenti
della comunità educante per essere in qualche modo accompagnati nel
processo educativo.
Oggi qualcuno l'ha evocato, sappiamo che la scuola dell'infanzia
decolla a 3 anni, da 0 a 3 anni, dal momento dell'accesso, non si
parla di scuola dell'infanzia ma parliamo di servizi di prima
infanzia che non casualmente, anche nella nostra organizzazione,
non sono affidati all'Assessorato e ai sistemi educativi, ma sono
affidati, per quanto riguarda la Regione, all'Assessorato delle
politiche sociali e alla salute, quindi sono proprio due entità e
due visioni politiche aborigene diverse e sostanzialmente
separate.
Cosa dice la legge? La legge dice: "Questi due segmenti devono
essere integrati ovviamente a beneficio del bambino e a beneficio
anche di tutte quelle caratteristiche che il bambino, nel momento
in cui entra nella società, dovrebbe poter sviluppare, di
relazione, di gioco, di sensibilità personale, soprattutto in
un'ottica anche di pari opportunità di accesso a questi servizi",
perché oggi voglio ricordare l'accesso ai servizio della prima
infanzia è un accesso che richiede comunque il pagamento, sulla
base delle situazioni reddituali e delle situazioni personali, di
una retta, mentre invece la scuola per l'infanzia, rientrando in
pieno nel sistema educativo, è gratuita, è offerta ed è aperta al
sistema. In Valle d'Aosta, peraltro, la scuola per l'infanzia è
praticamente praticata quasi dal 100% dei bambini e questo dimostra
anche la qualità dell'offerta formativa di questo segmento.
Dice il punto 2: "per le finalità di cui al comma 1 viene
progressivamente istituito, in relazione all'effettiva
disponibilità di risorse finanziarie, umane e strumentali -
qualcuno diceva: "Ma cosa succederà poi dopo", la legge, che è una
legge, a mio parere, estremamente equilibrata, parla di "effettiva
disponibilità di risorse finanziarie, umane e strumentali" - il
sistema integrato di educazione e di istruzione per le bambine e
per i bambini in età compresa dalla nascita fino ai 6 anni. Le
finalità sono perseguite secondo le modalità e i tempi del piano di
azione nazionale pluriennale di cui all'articolo 8 e nei limiti
della dotazione finanziaria del fondo di cui all'articolo 12".
Punto 3: "Il sistema integrato di educazione e di istruzione: a)
promuove la continuità del percorso educativo e scolastico, con
particolare riferimento al primo ciclo di istruzione, sostenendo lo
sviluppo delle bambine e dei bambini in un processo unitario, in
cui le diverse articolazioni del sistema integrato di educazione e
di istruzione collaborano attraverso attività di progettazione, di
coordinamento e di formazione comuni". Si mette il punto sulla
collaborazione delle diverse entità, quindi non si rinnega modelli
già esistenti presso le Regioni, le Province e i vari territori ma
cosa dice? Che queste Istituzioni collaborano in attività di
progettazione, di coordinamento e di formazione comuni. Il punto b)
dice: "Concorre a ridurre gli svantaggi culturali, sociali e
relazionali e favorisce l'inclusione di tutte le bambine e di tutti
i bambini attraverso interventi personalizzati e un'adeguata
organizzazione degli spazi e delle attività". Concorre quindi a
ridurre gli svantaggi culturali, sociali e relazionali". Questa
norma si pone come obiettivo quello di creare delle condizioni di
parità di accesso per tutti, soprattutto ai servizi della prima
infanzia, ma con un collegamento funzionale e con una sinergia con
i servizi dell'infanzia, quindi con la scuola dell'infanzia; questo
ovviamente nella prospettiva poi di portare i bambini nei
successivi gradi di scuola. "Accoglie le bambine e i bambini con
disabilità certificata ai sensi della legge 104, nel rispetto della
vigente normativa in materia di inclusione scolastica". Si ripete
per la seconda volta il termine "inclusione", quindi il messaggio
io penso che sia abbastanza chiaro e il messaggio è da 0 a 3 anni,
oggi probabilmente anche per come concettualmente nei decenni è
stato concepito, l'accesso è un accesso alle volte limitato, è
limitato dalla questione economica, è limitato dalle disponibilità
dei servizi nei singoli territori, la nostra organizzazione
territoriale è un'organizzazione molto buona, ma, come sapete, in
alcuni Comuni vi sono i servizi nido, i cosiddetti "asili nido", in
altri si sono strutturate delle forme anche diverse, di assistenza
se vogliamo, in alcuni casi. "Rispetta e accoglie la diversità ai
sensi dell'articolo 3 della Costituzione della Repubblica italiana;
sostiene la primaria funzione educativa delle famiglie - il
coinvolgimento delle famiglie, che viene spesso messo all'ordine
del giorno del cosiddetto "sistema educativo", in questo caso viene
formalizzato nell'articolo 1, non a caso noi abbiamo ridefinito il
nostro Assessorato sistemi educativi proprio perché crediamo
fortemente nel coinvolgimento di tutta la comunità educante in cui
ci sono i bambini, gli insegnanti, le famiglie, gli Enti locali, le
associazioni, cioè tutti i soggetti che, in qualche modo,
concorrono all'educazione del bambino - anche attraverso organismi
di rappresentanza - perché oggi tutto il segmento 0-3, come sapete,
non ha degli organismi di rappresentanza codificati, diversamente
da ciò che succede nel sistema di formazione, nel sistema
scolastico - favorendo il coinvolgimento nell'ambito della comunità
educativa e scolastica; favorisce la conciliazione tra i tempi e le
tipologie di lavoro dei genitori e la cura delle bambine e dei
bambini, con particolare attenzione alle famiglie monoparentali".
Ripeto: io l'ho letto, l'ho riletto e ho avuto occasione anche di
analizzarlo nell'evento di chiusura che è stato fatto con una
novantina di insegnanti tra educatori e insegnanti dell'infanzia e
devo dire che, a rileggere quest'articolo 1, è anche un'emozione
perché, ripeto, non è solo una norma e un'enunciazione di principi
giuridici, ma è veramente anche un manifesto, che, peraltro, è un
manifesto che però non è fine a sé stesso, cioè non è ideologico
perché poi, come vedremo negli articoli successivi, è una norma che
stabilisce, ai fini poi dell'applicazione dei principi e delle
finalità, anche una serie di azioni che sono state anche sfruttate
in Valle d'Aosta. Punto g): "promuove la qualità dell'offerta
educativa, avvalendosi di personale educativo e docente - qua
parliamo di tutto il segmento 0-6 - con qualificazione
universitaria e attraverso la formazione continua in servizio, la
dimensione collegiale del lavoro e il coordinamento pedagogico
territoriale"; il coordinamento ovviamente tra i due segmenti che
nell'intendimento dovrebbero nel tempo non essere necessariamente
fusi, perché poi voi avete citato i principi che sono enunciati
molto bene nel sito del Ministero dell'istruzione e merito, lì dove
si parla proprio del sistema 0-6, in quella videata vengono proprio
ripresi alcuni concetti della legge e si dice sempre che i modelli
regionali e i modelli territoriali sono salvaguardati, tant'è che
la legge cosa fa? Non è una legge che impone un modello, ma che
parla con gli Enti locali e dice: "Noi vi diamo anche i mezzi per
poter cominciare a sperimentare gradualmente, nel rispetto dei
vostri modelli precostituiti, ma soprattutto dell'autonomia
scolastica, un tipo di modalità che ha questi obiettivi che io vi
ho elencato. Finisce dicendo: "Il Ministero dell'istruzione
Università e della ricerca - oggi istruzione e merito - nel
rispetto delle funzioni dei compiti delle Regioni, delle Province
autonome di Trento e di Bolzano e degli Enti locali, indirizza,
coordina e promuove il sistema integrato di educazione e di
istruzione su tutto il territorio nazionale".
In più che cosa fa? Dice: "Nella loro autonomia e specificità -
questo deve essere proprio chiaro - i servizi educativi per
l'infanzia e le scuole dell'infanzia costituiscono, ciascuno in
base alle proprie caratteristiche funzionali, la sede primaria dei
processi di cura, educazione e istruzione per la completa
attuazione delle finalità previste nell'articolo 1. Il sistema
integrato di educazione e di istruzione accoglie le bambine e i
bambini in base all'età ed è costituito dai servizi educativi per
l'infanzia e dalle scuole dell'infanzia statali e paritarie".
Dopodiché viene elencato tutto il sistema dei servizi educativi
in cui si citano i nido e i micronidi, i servizi integrativi, gli
spazi giochi, centri per bambini e le famiglie, i servizi educativi
in contesto domiciliare. Sembra quasi un po' una lettura della
situazione valdostana - io parlo anche per conto del collega Marzi
- perché, come sapete, questa situazione tocca un segmento di età
che interessa tanto l'Assessorato che rappresento io, tanto
l'Assessorato che rappresenta il collega Marzi, ma è una legge che
cita in maniera chiara cos'è l'esistente. Dopodiché cosa dice?
Dice: "L'esistente è questo". Ci crediamo nell'integrazione, nella
presa in carico e nell'inclusività dei bambini già a partire dai
primi anni? Se crediamo nel fatto che i bambini da 3 mesi, 9 mesi,
da quando vengono accolti nei servizi possano essere accompagnati
in tutto il processo educativo, bene, vi diamo anche gli strumenti.
Questo è un po' ciò che dice la legge. Peraltro questa legge, se
voi la guardate bene e la leggete bene, è una norma che porta due
conseguenze, a mio modesto parere, poi è un anno e mezzo che ho
questa delega, per cui ho dovuto anche su questo cercare di
costruire una mia sensibilità, dice due cose: nel momento in cui il
sistema diventa integrato, pian piano e in maniera progressiva,
rispettoso dei territori, dei modelli, eccetera, questo sistema
diventa un sistema accessibile a tutti. Oggi gli asili nido, lo
sappiamo, non sono accessibili a tutti, sono accessibili a chi può
permettersi il pagamento della retta o chi decide, per ragioni
varie, di potersi pagare o di dover pagare, per esempio, questa
retta. L'intendimento è ovviamente quello di spostare verso le fasi
iniziali della vita del bambino un processo educativo che diventi
un processo pubblico, quindi l'intendimento, sotto traccia di
questa legge, è proprio quello, cioè di dire: "ragazzi, noi oggi
strutturiamo un sistema che sì, sarà oneroso, tutto quello che si
vuole, ma che si pone come obiettivo di includere le persone con
fragilità, includere i bambini in termini generali in un processo
educativo che coinvolga la comunità educante, compresi gli Enti
locali, e poi vi spiego perché la questione degli Enti locali.
Questa norma, a mio modesto parere, ha anche - continuo a dirlo
- un secondo obiettivo, che non è direttamente svelato nella norma
ma che è contenuto nel processo e l'obiettivo è quello di
fronteggiare anche quel calo demografico di cui qui da quattro anni
continuiamo a trattare e a parlare che inevitabilmente porterà a
una riformulazione dei servizi, a una riformulazione degli
organici, a una riformulazione delle esigenze ed è il timore che io
credo abbiano anche gli insegnanti della scuola dell'infanzia ma
anche gli educatori. Nel momento in cui questo segmento in qualche
modo si fonda e comincia un processo virtuoso di lavoro insieme di
collaborazione, è evidente che se da una parte abbiamo un segmento
che si occupa dei bambini con un rapporto educatore-bambino di 1 a
8, che potrebbe essere di 1 a 7, noi siamo passati da un modello di
un certo tipo e lo abbiamo riadattato a un altro modello che
richiede dei numeri molto più alti per costituire le classi, è
evidente che questa commistione alla fine tenderà a che cosa? A
riparametrare complessivamente anche i numeri e i rapporti tra
insegnanti e bambini. Questo non è contenuto direttamente nella
legge, non è esplicitato, ma nel momento in cui questo processo
dovesse andare avanti e dovesse diventare un processo condiviso da
più territori, è evidente che il modello tenderà a restringere e a
diminuire ovviamente il numero di bambini per insegnante, perché se
diventa un'unica realtà, è chiaro che ...
Lo Stato che cosa ha stabilito? Ha stabilito poi delle risorse.
Io non so se siamo tutti consapevoli del fatto che la Valle d'Aosta
ha attinto in maniera importante a queste risorse attraverso il
coinvolgimento ovviamente della Regione, perché la legge prevede
che sia la Regione a fare da cassaforte in qualche maniera di
queste risorse, ma sono gli Enti locali che ne beneficiano, tant'è
che si è parlato del polo di Jovençan, per esempio, adesso si parla
di questo nuovo polo del Grand-Combin; è evidente che questi Comuni
e queste strutture hanno usufruito di risorse che provengono
direttamente dallo Stato.
Parliamo, dal 2017 ad oggi, di quasi 6 milioni di euro, che sono
andati tutti a beneficio degli Enti locali, con la prospettiva di
adeguare, migliorare, creare cioè delle condizioni affinché i
bambini, ovviamente nell'ambito di questa sperimentazione dei poli
dell'infanzia, potessero entrare dentro delle strutture o potessero
usufruire e godere di strutture, e non solo di strutture, perché si
parla di strutture, si parla di ausili, di arredi, ma anche di una
parte relativa alla formazione. Tra l'altro, la Regione è
obbligata, ai sensi di legge, a una piccola compartecipazione
rispetto a questi fondi, che, ripeto, sono 5 milioni già erogati ma
arriviamo a 6 milioni sul totale complessivo, perché il 2024 deve
essere ancora erogato e il 2025 prevede più di 1 milione di euro
impegnati così, questi soldi e queste risorse sono destinate
direttamente agli Enti locali che propongono i loro progetti. Sono
soldi quindi che arrivano dallo Stato e che vengono destinati
direttamente ai territori. Noi partecipiamo con una quota non
inferiore al 5% e la Regione ha deciso, credo già dai tempi del
collega Caveri e ancora prima, di partecipare alla formazione,
quindi di essere lei che in qualche modo fa da collante e da
coordinamento rispetto alle esigenze di formazione.
Spero di aver dato un quadro abbastanza diffuso della norma
perché se non è chiaro l'intendimento di questa legge, poi dopo i
primi a essere allarmati sono gli insegnanti, perché non capiscono
la ragione per cui gli Enti locali, insieme alle Istituzioni,
mettono in piedi dei progetti.
Una precisazione: non è la Regione che fa i progetti, i progetti
sono costruiti e sono messi in campo, implementati e portati a
termine dall'Ente locale, insieme all'istituzione scolastica, che,
come sapete, gode di piena autonomia, tant'è che il progetto deve
passare attraverso gli organismi di rappresentanza all'interno
delle istituzioni scolastiche. Noi non possiamo imporre niente,
possiamo eventualmente invitare, possiamo fare una formazione, cioè
dare degli elementi formativi di tipo pedagogico, perché poi la
Regione si è limitata abbastanza a intervenire con una serie di
esperti, di persone accreditate e riconosciute come tali, io credo
dalla comunità scolastica, si è limitata a definire il campo di
azione.
Peraltro c'è stato un grosso dibattito anche all'interno di
questo percorso formativo, poi vi do anche qualche numero, un
dibattito che in alcuni casi ha visto non soddisfatte completamente
le aspettative degli insegnanti, gli educatori devo dire che si
sono un po' più sentiti coinvolti in questo processo, perché poi
alla fine di ogni modulo formativo viene fatta una verifica
rispetto all'efficacia della formazione erogata e tutte le
formazioni sono state accolte con una positiva accoglienza.
Solo alcune annotazioni rispetto alla raccolta delle firme di
cui avete fatto riferimento, la raccolta delle firme riguarda 191
insegnanti, non sono 195, quattro hanno firmato due volte,
probabilmente sono stati mandati due volte gli stessi moduli, però
la cosa interessante è che il 5% dei firmatari di quella nota ha
seguito la formazione nel 2022-2023, sono dieci docenti e tra i 191
firmatari il 12% ha seguito la formazione nel 2023-2024 e un
docente, non pago probabilmente della prima formazione, ha deciso
di seguire anche la seconda formazione, quindi 39 docenti hanno
seguito la formazione nel 2022-2023 e il 51% di questi si è anche
iscritto l'anno successivo. Settanta docenti hanno seguito la
formazione nel 2023-2024, di cui venti che hanno seguito anche nel
2022-2023. Questo per dire che, tra l'altro, dei venti docenti che
hanno seguito i due anni di formazione tre sono firmatari di questa
richiesta di chiarimenti o comunque una assolutamente legittima
richiesta di progressività rispetto all'applicazione del
modello.
Io spero oggi di aver fornito alcuni elementi che
tranquillizzino anche gli insegnanti, dopodiché noi siamo
assolutamente disponibili a incontrarli, tra l'altro, la
Sovrintendente, con la dirigente Arfuso, che è quella che si occupa
direttamente del segmento, ha fatto una visita ed è andata
praticamente credo in undici istituzioni a parlare del modello, ma
evidentemente, come dicevate voi e come credo venga richiesto dai
docenti che hanno firmato, forse occorre un ulteriore
approfondimento e un ulteriore momento di condivisione.
Siccome ne abbiamo diverse, solo relativamente all'iniziativa di
cui al punto n. 7.04 dell'ordine del giorno del collega Baccega,
lei chiedeva: "se sulla base delle valutazioni si intende andare in
deroga a quanto previsto dal decreto legislativo 44", la risposta è
no. Non vi è alcuna intenzione di andare in deroga a quanto
previsto, quindi io spero che questo possa servire a
tranquillizzare.
Per quanto riguarda le iniziative al punto n. 39 e n. 40
dell'ordine del giorno, i numeri tra parentesi... adesso poi vi
dico... abbiamo dovuto fare poi un sunto perché abbiamo saputo
all'ultimo momento di quest'accorpamento.
L'educazione bi-plurilingue, forse citata dal collega Baccega,
promossa e valorizzata nella nostra scuola, a partire dalla scuola
dell'infanzia continua a essere una forte caratteristica
qualitativa del nostro sistema scolastico, tanto che ogni anno
vengono ospitate delegazioni di professionisti dell'educazione
dall'estero in visita nelle nostre scuole proprio in virtù di tale
preziosa e sostanziare peculiarità, li ho incontrati anch'io, erano
dodici o tredici ispettori francesi che sono venuti a vedere il
nostro modello e devo dire che il ritorno è stato veramente
interessante e direi anche entusiastico, tra l'altro, gli è
piaciuta moltissimo la Valle d'Aosta, quindi abbiamo fatto anche un
po' di turismo scolastico. Allo stesso modo continuano a essere
proposte occasioni di crescita professionale e progettuale proprio
in ambito bi-plurilingue, con percorsi formativi inseriti nel piano
regionale dell'offerta formativa, con la promozione di concorsi,
con l'organizzazione di mobilità europea del personale scolastico e
con la partecipazione a progetti di ricerca "Erasmus KA2", tra
l'altro, ne abbiamo appena deliberato uno questa settimana, quindi
non vi è alcuna intenzione, come dicevo, di andare in deroga alla
44.
Si ritiene di aver coinvolto - questa è stata una richiesta
delle interpellanze ai punti 39 e 40 - gli insegnanti della scuola
dell'infanzia alla luce di undici incontri educativi, raggiungendo
nel 2021-2022, come vi dicevo prima, i collegi docenti
dell'infanzia di tredici istituzioni scolastiche, poi se ci fosse
ancora bisogno, come vi ho detto, non è un problema... di due
articolati percorsi formativi di cui vi ho letto i numeri, nel
2022-2023 e 2023-2024, dell'attivazione di una
classroom
dedicata nel corrente anno scolastico destinata ai referenti della
scuola dell'infanzia di ogni istituzione scolastica. Questo per
dire il livello di coinvolgimento.
Consapevoli della preoccupazione degli insegnanti, comunque si
continuerà ad accompagnare il percorso con momenti di formazione
puntuali e di qualità, auspicando che sempre più decenti sappiano
coglierne le opportunità, certi che si possa favorire il
coinvolgimento pieno e convinto dei docenti a fronte della piena
consapevolezza del valore di una continuità educativa di qualità,
rispettosa dei tempi di crescita di ogni bambino e fondata
sull'importante contributo di ogni professionista specializzato nel
proprio segmento. Questo per tranquillizzare, io spero e l'ho già
ribadito due volte, assolutamente non c'è nessuna intenzione di
spacchettare un sistema, che, come è stato ribadito, è un sistema
che ha dimostrato un'efficacia nel tempo ma che, come ogni sistema,
può trovare anche dei momenti di evoluzione e dei momenti di
condivisione.
Le azioni specifiche che si intende porre in essere, con
riferimento alle esperienze di sperimentazione che potranno
attivarsi nell'anno scolastico 2024-2025, passano necessariamente
attraverso il filtro della condivisione nell'apposito tavolo, in
ciò ribadendo il carattere interistituzionale della
governance
.
Si specifica, come ho detto prima, che non è compito
dell'Assessorato e della Sovrintendenza decidere e/o definire quali
siano i poli di sperimentazione da attivare.
Si ricorda che il piano di azione nazionale pluriennale, che ha
citato credo la collega Minelli, mette a disposizione ogni anno
risorse finanziarie che la Regione, attraverso la loro
programmazione, destina agli Enti locali, quindi, come vi dicevo, a
partire dal 2018 abbiamo ricevuto circa 6 milioni di euro per
diversi progetti, soprattutto per la parte dei progetti di
continuità nido infanzia, progetti educativi, interventi edilizi di
riqualificazione. Diventa difficile prevedere quali saranno i fondi
a disposizione nel prossimo futuro, qualcuno forse accennava - non
so se il collega Restano -: ma quando finiranno i fondi?
Io credo che in Valle d'Aosta si può rimproverare tutto alla
politica nei decenni, ma non di non aver avuto sempre un occhio di
riguardo nei confronti del sistema educativo e del sistema
scolastico. Man mano che passano gli anni, io vedo sempre e solo
aumentare le risorse per il sistema scolastico, per l'inclusione,
per le strutture scolastiche, quindi nel momento in cui si fosse
definito ovviamente un modello, a quel punto il modello deve
diventare e diventerà sostenibile e la Regione, come sempre, a
prescindere da noi, credo che continuerà sia ad applicare il suo
modello di plurilingue, il suo modello specifico anche dei moduli,
eccetera, ma continuerà a sostenere, se il modello sarà quello
positivo, condiviso, sperimentato, eccetera, del segmento 0-6,
laddove verrà applicato, anche questo tipo di modello. Occorre
infine ricordare che applicare il sistema 0-6 significa farlo, qua
me lo scrivono ma lo ripeto, rispettando la realtà nella quale si
colloca, partendo proprio dai bisogni e dalle necessità del
territorio, con l'obiettivo di rafforzare e promuovere le
potenzialità stesse del territorio. Questo richiama anche
l'articolo 6 della 65 dove si dice: "Per l'attuazione del presente
decreto, le Regioni programmano e sviluppano il sistema integrato
di educazione e istruzione secondo le specifiche esigenze di
carattere territoriale" ed è ribadito anche dalle linee
pedagogiche.
Concludendo, visto che rimane un minuto, poi, se volete, vi do i
numeri... qualcuno mi ha chiesto quanti sono i bambini che hanno
aderito al progetto presso le due sedi di Doues e di Roisan
suddivisi per fasce di età, la sede di Doues prima scelta 4,
seconda scelta 3, terza scelta 12, la sede di Roisan prima scelta
10, seconda scelta 11 e terza scelta 4, quindi i bambini residenti
nell'Unité Grand-Combin, appartenenti alla fascia 0-3 alla data del
3 aprile, sono 120, questo per dirvi i dati di cui avevate chiesto
la necessità.
Poi non ho tempo per darvi un resoconto della dirigente Bobbio
ma in sintesi la dirigente ci tiene a precisare che lei non ha
intenzione di imporre nessun modello per il semplice fatto che non
può farlo, nel senso che il modello viene ovviamente strutturato
all'interno di un gruppo di lavoro, che è il collegio docenti,
viene eventualmente votato nel collegio docenti e negli organismi
d'istituto, quindi qualunque tipo di operazione - e qui concludo -
è un'operazione che presupporrà credo un processo di condivisione e
di concertazione con tutti i soggetti implicati.
Presidente -
Ha chiesto la parola il consigliere Baccega
per la replica.
Baccega (FI) -
Grazie Assessore. Noi ci riteniamo
sicuramente soddisfatti della risposta, di questo no a dover
invertire la rotta di un percorso già avviato prima nel 2015 e
ribadito nel 2017 e oggetto di confronto adesso. L'obiettivo "Nidi
gratis e sufficienti per tutti" è un obiettivo importante, sul
quale metteremo a disposizione tutte le nostre competenze.
Ovviamente c'è questa lettera di questi insegnanti, credo che, come
ha detto, vadano ascoltati, un confronto debba essere fatto,
sappiamo che la prossima settimana li vediamo in Commissione e
approfondiremo ulteriormente un percorso che noi abbiamo condiviso
fin da sempre. Ci sono in Valle d'Aosta già esperienze estremamente
positive, cito Jovençan, cito la Mont-Cervin, cito tutta una serie
di percorsi che stanno funzionando e in qualche modo vanno in
quella direzione. È sicuramente un bene soprattutto perché sono le
bambine e i bambini che sono al centro della nostra azione.
Presidente -
La parola al consigliere Restano che replica
sia all'interpellanza che all'interrogazione, pertanto si sommano i
tempi.
Restano (GM) -
A differenza del collega Baccega, non sono
molto soddisfatto, perché probabilmente, per mancanza di tempo, non
mi ha risposto alle domande, non mi ha risposto se riteneva che il
progetto rispondesse agli obiettivi della DGR 134, ma, al di là di
tutto, io le avevo lanciato una suggestione che era tutta politica
e non ha avuto il tempo di rispondermi alla suggestione politica.
Questo era il mio intento ed è per questo che ho ritirato l'altra
interpellanza.
La Valle d'Aosta ha costruito sulla scuola materna la sua
autonomia e la sua specificità e anche sugli altri gradi di scuola.
Lei ci ha fatto l'esegesi del 65 del 2017, ha difeso una norma
dello Stato della quale non ha sentito dare l'interpretazione
autentica valdostana, cioè non l'ha portata alle
adaptations
, quindi per lei quella è Vangelo. Probabilmente,
per nostra mancanza, perché non l'abbiamo studiata, non possiamo
testimoniare la verità di quanto lei ha affermato, però tradizione
vuole e la storia ci insegna che i Valdostani su questo tema ci
mettono sempre lo zampino. Chi sta seduto a fianco a lei ce l'ha
sempre messo, l'Union Valdôtaine ce l'ha sempre messo, adesso un
pochino tra il serio e lo scherzoso, Assessore, le faccio vedere
questa spugna rossonera, questa spugna è una spugna Spontex che si
scusa per cancellare tutto. Io gliela regalerò al termine di
quest'intervento ma non vorrei che lei la utilizzasse sulla scuola,
perché questa spugnetta oggi rappresenta la
réunion
, ma
rappresenta tutti i giovani valdostani, che parlano di qualità
della scuola e il rischio è questo. Il rischio è che con una
riforma che non ha l'interpretazione autentica dei Valdostani, non
fa quel processo politico che è sempre stato fatto all'interno di
quest'aula quando lo Stato ci sottopone una norma sulla scuola che
noi abbiamo significato con una norma di attuazione che vogliamo
mantenere tale, rischiamo di permettere che con un colpo di spugna
rossonera lei cancelli anni di storia. È questa la nostra
preoccupazione e il fatto che 195, 191 insegnanti, dopo tutti quei
percorsi informativi e formativi, di cui forse, se ho preso nota
bene, 39 hanno frequentato più volte, si sentono nelle condizioni
di firmare una nota che è un grido d'allarme e chiedono:
"Ascoltateci, perché noi non siamo contro la riforma, vogliamo
adattarla alla nostra realtà" la dice lunga, probabilmente qualcosa
non è andato come previsto, io non ci metto di sicuro la cattiva
volontà, però nel metodo forse qualcosa non ha funzionato.
Se ci fosse stata l'autonomia scolastica che noi rispettiamo e
che nella risoluzione - anticipo - che abbiamo scritto insieme ai
colleghi e anche a lei, abbiamo richiamato... se ci fosse stata
quell'autonomia anni addietro, la scuola sarebbe ferma al Medioevo
e allora avremmo dovuto aspettare le riforme dello Stato. Non dico
che dobbiamo entrare a gamba tesa, ma le
adaptations
servono, a mio modo di vedere - che non sono esperto del mondo
della scuola, faccio anch'io un'interpretazione -, per dare i
giusti indirizzi, per permettere alla politica di dare quegli
indirizzi, perché qualche dubbio sorge.
Lei molto correttamente e molto onestamente ha detto le cose
come stavano, però se noi spostiamo dei bambini da Bionaz a
Variney, a tendere rimaniamo poi senza bambini nella scuola di
Bionaz, quindi dovrà essere chiusa. Il problema, come dice il
Capogruppo dell'Union, sta nel calo demografico, non sta nelle
scuole, però tutti quegli investimenti che abbiamo fatto sul
territorio, per far conoscere il territorio ai nostri ragazzi, per
farli parlare il francese e chi oggi l'ha detto addirittura il
francoprovenzale nelle nostre scuole... a tendere corriamo il
rischio di fare perdere...
Ha ragione, Assessore, quando ci siamo confrontati in
precedenza, dobbiamo valorizzare le nostre professionalità,
dobbiamo valorizzare gli educatori, dobbiamo valorizzare le
insegnanti, dobbiamo farle lavorare insieme, condivido, che bisogna
prendere tutti questi soldi ma noi non possiamo giustificare un
progetto, perché lei ha posto l'accento su questo aspetto e le
assicuro che mi ha fatto male, perché noi non possiamo giustificare
un progetto di tale portata e quello della scuola della Valle
d'Aosta con i 6 milioni che riceviamo in alcuni anni.
Mi permetta la battuta e riprendo di nuovo la mia spugnetta. Il
Presidente dell'Union Valdôtaine, non l'attuale ma quello che l'ha
preceduto, un giorno - penso scherzando - ebbe a dire, in occasione
della visita del presidente Meloni: "Svendiamo l'autonomia per un
selfie
". Lei scherzava, adesso qualcuno dirà: "Svendiamo
l'autonomia per 6 milioni", quando abbiamo 300 milioni di avanzo,
non lo trovo giustificabile. Io ritengo che ci debba essere un
passaggio consiliare che valorizzi il progetto e gli dia la giusta
dignità e, se è necessario, attraverso una norma di attuazione, ne
dia l'impronta valdostana e dia i giusti indirizzi. Questa è la
richiesta politica.
Per quanto riguarda invece la nota che c'è pervenuta dalle
insegnanti, spero, se c'è stata qualche mancanza probabilmente
nella comunicazione e nella condivisione, che quanto è indicato
nella risoluzione, vale a dire creare un gruppo di lavoro che
coinvolga direttamente gli insegnanti dell'Istituzione Grand-Combin
in questo caso e preveda la condivisione di quanto da loro fatto
con le altre Istituzioni, possa permettere di adattare il progetto
alla realtà valdostana, quindi di andare oltre il limite attuale.
Fa pensare che sia un progetto un po' personalizzato, non so su
quale figura, ma sicuramente non è un progetto né condiviso, né che
ha avuto la dovuta compartecipazione. Le consegno il regalo.
Presidente -
La parola alla consigliera Minelli.
Minelli (PCP) -
Ho ascoltato con attenzione l'intervento
dell'assessore Guichardaz, che ha posto l'accento sugli aspetti
salienti del sistema integrato 0-6, alcuni di questi aspetti li
avevo anche evidenziati nella mia illustrazione, credo sia
importante anche fare il punto della situazione.
Quello che ci tengo a dire è che, secondo me, i docenti - come
anche hanno scritto nella nota che ci hanno inviato - non sono
pregiudizialmente contrari al sistema integrato 0-6, ma in sostanza
credono che debba essere adattato alla nostra realtà, che è
sicuramente diversa rispetto a quella a cui si riferisce la legge
nazionale e su cui è stata costruita la proposta del sistema
integrato 0-6. Ora, l'Assessore ha più volte sottolineato l'aspetto
dell'inclusività e ha anche riportato - e c'è scritto
effettivamente sul sito del Ministero - le frasi secondo le quali
si manterranno i modelli legati alle varie realtà regionali,
comunali, eccetera, eccetera.
Da parte nostra non si mette sicuramente in dubbio quel
principio di inclusività che è stato ricordato, però io credo che
le preoccupazioni che sono state espresse dalle insegnanti siano
comprensibili, perché c'è effettivamente il rischio, soprattutto in
situazioni come quelle che conosciamo, cioè di realtà molto piccole
- perché poi quello con cui noi dobbiamo confrontarci è il nostro
territorio -, che questo sistema 0-6 si trasformi in un servizio di
mero accudimento. Io credo che questa sia una cosa assolutamente da
evitare ma capisco la preoccupazione.
Lei, Assessore, ci ha dato i numeri legati al coinvolgimento
delle scuole, gli incontri che sono stati fatti, le visite di chi è
preposto a quest'argomento nell'Assessorato ai vari collegi docenti
e poi ha anche detto che praticamente il 12% degli insegnanti che
hanno firmato quella lettera ha seguito la formazione e qualcuno ha
fatto anche una doppia formazione, se ho capito bene. Io penso che
questo, in un certo senso, sia anche un po' più preoccupante,
perché potrebbe voler dire che, pur avendo fatto un percorso
formativo, qualcosa non ha quadrato perché, se continua a esserci
una preoccupazione, se si sottoscrive una lettera come quella in
cui si esprime lo stupore perché la Valle d'Aosta sembra non
conoscere il sistema scolastico della scuola dell'infanzia, mi
viene il dubbio che in quella formazione qualcosa non abbia
funzionato.
Il fatto che dicevo prima dell'accudimento - secondo me, loro
sono soprattutto preoccupati di quello - non funziona, anche perché
la scuola dell'infanzia è riconosciuta come segmento che è
funzionale alla preparazione alla scuola primaria, sono stati fatti
dei passi importanti nella nostra Regione, il modello che ne è
scaturito è sicuramente un modello di qualità ed è una qualità che
va tutelata e valorizzata nel momento in cui si pensa al sistema
0-6.
In buona sostanza quindi noi crediamo che le insegnanti vadano
maggiormente ascoltate e coinvolte e che un'attenzione particolare
debba essere riservata a tutti quegli aspetti pratici che sono
forse più di competenza degli Enti locali, ma che sono collegati al
compito che la scuola è chiamata a svolgere. Il fatto che sia stata
sottolineata l'assenza di figure, di personale ausiliario in tante
realtà può sembrare una piccola cosa ma non lo è, perché poi i
problemi reali si pongono nel momento in cui non ci sono queste
figure e noi sappiamo che già adesso con gli anticipatari, con chi
arriva a scuola, gli stranieri, eccetera, eccetera, le maestre sono
chiamate a fare continuamente anche accoglienza.
Quello quindi che noi crediamo è che si debba ascoltare le
insegnanti, quest'audizione sarà un utile momento di confronto con
noi Consiglieri, ma speriamo che ci siano anche delle
interlocuzioni con il Governo e con le strutture di riferimento,
perché il tema è delicato e non si può decidere di far partire una
sperimentazione senza coinvolgere in modo massiccio chi poi deve
attuarla.
