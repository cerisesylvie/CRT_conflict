Classificazione
AMMINISTRAZIONE REGIONALE
Ordinamento degli uffici e del personale


Resoconto integrale del dibattito dell'aula
Oggetto del Consiglio n. 827 del 20 luglio 1994 - Resoconto
OGGETTO N. 827/X - Dipendente regionale sig. Gianni Chiono -
Conferimento dell'incarico della reggenza di un posto di istruttore
tecnico nell'ambito del Servizio sistemazioni idrauliche e di
difesa del suolo dell'Assessorato dell'Agricoltura, forestazione e
risorse naturali - Approvazione e finanziamento di spesa.
Deliberazione - Il Consiglio
Considerato che nell'ambito dell'Assessorato dell'agricoltura,
forestazione e risorse naturali - Servizio sistemazioni idrauliche
e di difesa del suolo risulta vacante un posto di istruttore
tecnico (ruolo del personale tecnico - 8° livello);
Vista la nota prot. n. 3076/SSIDS del 31 maggio 1994, a firma
del Dirigente del Servizio sistemazioni idrauliche e di difesa del
suolo dell'Assessorato dell'agricoltura, forestazione e risorse
naturali, concernente la richiesta del conferimento dell'incarico
della reggenza del posto di istruttore tecnico di cui trattasi al
sig. Gianni Chiono, titolare di un posto di geometra (ruolo del
personale tecnico - 7° livello) presso il servizio stesso;
Richiamata la deliberazione della Giunta regionale n. 5221 del
24 giugno 1994, concernente la proposta al Consiglio regionale di
approvazione del bando di concorso riservato, per titoli ed esami,
per la nomina ad l posto di istruttore tecnico nell'ambito del
Servizio sistemazioni idrauliche e di difesa del suolo
dell'Assessorato dell'agricoltura, forestazione e risorse
naturali;
Visto l'articolo 129 della legge regionale 28 luglio 1956, n. 3,
come modificato dall'articolo 2 della legge regionale 26 aprile
1984, n. 12 e l'articolo 4, l° comma - della legge regionale 16
settembre 1986, n. 54;
Vista la legge regionale 29 maggio 1992, n. 19;
Accertato che il predetto dipendente è in possesso del requisiti
richiesti, a norma di legge, per la reggenza del posto
sopracitato;
Visto il parere favorevole rilasciato dal Dirigente del Servizio
del personale, ai sensi del combinato disposto dell'articolo 72
della legge regionale n. 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
deliberazione;
Delibera
1) di conferire, al dipendente sig. Gianni Chiono, l'incarico
della reggenza di un posto di istruttore tecnico (ruolo del
personale tecnico - 8° livello) all'Assessorato dell'agricoltura,
forestazione e risorse naturali - Servizio sistemazioni idrauliche
e di difesa del suolo -, con decorrenza dalla data odierna, sino
alla copertura del posto e, comunque, per un periodo massimo non
superiore ad un anno;
2) di attribuire, a decorrere dal 20 settembre 1994, al
dipendente regionale sig. Gianni Chiono, in aggiunta al trattamento
economico in atto fruito, una indennità di incarico per la reggenza
del posto di istruttore tecnico del Servizio sistemazioni
idrauliche e di difesa del suolo, così determinata:
- stipendio 8° livello - lire 18.672.932
- XIII mensilità - lire 1.556.161
-----------------
TOTALE - lire 20.230.093
- Indennità di incarico mensile lorda:
lire 20.230.093 x 1/5 = lire 4.046.019: 12 = lire 337.168
3) di dare atto che la relativa spesa annua lorda sarà imputata
ai capitoli 30500 e 30501 del bilancio preventivo della Regione per
l'anno 1994 ("Spese per il personale addetto ai Servizi della
Regione - Stipendi e altri assegni fissi" e "Spese per il personale
addetto ai Servizi della Regione - contributi diversi a carico
dell'Ente su stipendi e altri assegni fissi") che presentano la
necessaria disponibilità, nonché eventualmente, sui corrispondenti
capitoli di spesa del bilancio preventivo per l'anno
successivo;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Si dà atto che alle ore 16,50 assume la Presidenza il
Vicepresidente Aloisi.
Presidente -
Passiamo alla votazione segreta della
deliberazione; segnalo che la data di decorrenza è quella di
oggi.
Presenti, votanti e favorevoli: 25
Il Consiglio approva all'unanimità
