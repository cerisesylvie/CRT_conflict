Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 2390 del 5 febbraio 1997 - Resoconto
SEDUTA ANTIMERIDIANA DEL 5 FEBBRAIO 1997
OGGETTO N. 2390/X Nomina di un rappresentante della Regione in
seno al Consiglio di amministrazione della Società cooperativa
caseificio di Saint-Marcel a r.l..
Presidente Ha chiesto la parola il Consigliere Perron.
Perron (UV) Pour proposer M. Saivetto Marco.
Presidente Si passa alla votazione.
- Consiglieri presenti: 27
- Consiglieri votanti: 25
- Astenuti: 2 (Chiarello e Tibaldi)
- Schede valide: 25
- Schede bianche: 4
Hanno riportato voti:
- Saivetto Marco: 21
Presidente In base all'esito della votazione risulta nominato
quale rappresentante della Regione in seno al Consiglio di
amministrazione della Società Cooperativa Caseificio di
Saint-Marcel a r.l., per il triennio 1997/1999 che scadrà il 31
ottobre 1999, il Signor Saivetto Marco (residente in Aosta, via
Monte Vodice, 14).
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- l'articolo 20 della legge regionale 6 luglio 1984, n. 30 e
successive modificazioni riserva alla Regione la nomina di un
componente nel Consiglio di amministrazione delle cooperative
agricole;
- l'articolo 27 dello Statuto della Società Cooperativa
Caseificio di Saint-Marcel a r.l. determina la composizione del
Consiglio di amministrazione;
- il succitato Consiglio di amministrazione è scaduto il 31
ottobre 1996 per compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 34 del 30 luglio 1996 dell'elenco delle nomine in scadenza nel
secondo semestre dell'anno 1996, nella riunione del 28 novembre
1996 si è espressa sulle seguenti candidature:
1) Albertinelli Claudio, 2) Saivetto Marco, 3) Ventura
Giulia;
Ritenuto necessario provvedere alla nomina di un rappresentante
della Regione in seno al Consiglio di amministrazione della
summenzionata Società Cooperativa per il triennio 1997/1999 che
scadrà il 31 ottobre 1999;
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 6 luglio 1984, n. 30 e successive
modificazioni e 27 marzo 1991, n. 12;
Delibera
1) di nominare, quale rappresentante della Regione in seno al
Consiglio di amministrazione della Società Cooperativa Caseificio
di Saint-Marcel a r.l., per il triennio 1997/1999 che scadrà il 31
ottobre 1999, il Signor Saivetto Marco (residente in Aosta, via
Monte Vodice, 14);
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
