Classificazione
COMMERCIO
Fiere, mostre e mercati
SANITÀ VETERINARIA E ZOOTECNIA
Zootecnia



Oggetto del Consiglio n. 47 del 4 novembre 2020 - Resoconto
OGGETTO N. 47/XVI - Interpellanza: "Notizie in merito ai
protocolli sanitari da applicare per l'attività di commercio di
vitelli in caso di lockdown generalizzato".
Bertin (Presidente) -
Punto n. 31 dell'ordine del giorno.
Per l'illustrazione, la parola al consigliere Planaz.
Planaz (LEGA VDA) -
In vista di un
lockdown
già al
momento della presentazione di questa interpellanza e visto come si
è svolta la gestione dell'area dell'arena, classificata come centro
di raccolta per l'invio dei vitelli sia in mercati nazionali che
internazionali. L'anno scorso ci siamo trovati impreparati in
questa fase di svolgimento ma eravamo a fine campagna del nostro
mercato dei vitelli. Il mercato dei vitelli incomincia adesso a
metà novembre, il grosso del mercato, e va a finire diciamo a metà
marzo. Il periodo più critico sarebbe questo che andiamo ad
affrontare e per questo era più un suggerimento, che se lo
interpretiamo come centro di raccolta, possiamo svolgere
quest'attività importantissima per la valorizzazione e la vendita
di questi vitelli. Ricordo già, come ho detto in aula stamattina,
che è un momento molto critico per questo settore e, non potendo
usufruire di questa area, vengono penalizzati ancora di più il lato
economico e la valorizzazione dei nostri vitelli che vengono
inviati all'estero.
L'anno scorso per tamponare questa emergenza quando non abbiamo
potuto conferire i vitelli in questo centro, erano stati
classificati dei punti, dei centri di raccolta per la Valle che, a
mio avviso, forse sono meno idonei per andare incontro a questa
emergenza perché l'arena è dotata di servizi e anche attivando i
protocolli necessari, mantenendo le distanze necessarie per lo
svolgimento di queste attività che non dovrebbe creare dei danni...
salvaguardando la salute anche degli operatori, chiederei - adesso
non so se è competenza dell'Assessore all'agricoltura o del
Presidente della Regione - di fare attenzione in questa scelta e,
visto che è classificata come centro di raccolta, di tenerla idonea
per lo svolgimento di quest'attività.
Presidente -
Per il Governo, la parola all'assessore
Sapinet.
Sapinet (UV) -
Ringrazio il consigliere Planaz per la
suggestione. Questa dell'attività del commercio dei vitelli è
sicuramente una problematica che in questo momento sta subendo una
penalizzazione; penalizzazione dovuta in particolar modo dalla
crisi del settore e da un andamento del mercato non particolarmente
positivo; penalizzazione aggravata anche da questa emergenza Covid.
A tutto ciò si somma, come lei giustamente ricordava, un'urgenza
dettata dal periodo nel quale ci troviamo. Anche questo argomento,
come quelli che abbiamo trattato precedentemente, è stato
affrontato nei vari incontri che in questo periodo sto svolgendo
con le associazioni di categoria, ovviamente incontri che vengono
svolti in base ai vari impegni, incontri ai quali partecipano i
tecnici e gli uffici preposti.
Dopo una prima analisi dell'Assessorato sono consapevole, lo ero
già prima ma adesso ne ho la certezza, che sicuramente il settore
zootecnico è quello che probabilmente rappresenta la maggior
sofferenza tra quelli di cui mi dovrò occupare, ma posso garantirle
che da parte mia ci sarà la massima attenzione a tutte queste
tematiche.
Tornando all'oggetto, possiamo ricordare che l'attività di
commercio dei vitelli non è stata oggetto di sospensione da parte
del decreto ministeriale del 24 ottobre 2020, pertanto lo
svolgimento di tale attività è consentito previa l'adozione dei
protocolli generali a suo tempo previsti e allegati alla
deliberazione della Giunta regionale n. 414 del 22 maggio del 2020.
Da un confronto con la struttura competente in materia di igiene e
sanità pubblica e veterinaria, si conferma che al momento non
esistono dei protocolli ufficiali che disciplinino nel dettaglio
gli aspetti igienico- sanitari connessi al commercio dei vitelli
già approvati dal Comitato regionale di coordinamento delle
attività di prevenzione e vigilanza in materia di salute e
sicurezza del lavoro; tuttavia, come lei ben ricordava, si
specifica che l'attività svolta presso l'arena della Croix-Noire è
configurata come attività di centro di raccolta vitelli e che AREV
- che lei conosce bene essendone stato fino a poco tempo fa il
Presidente -, la quale opera con personale proprio, ha redatto uno
specifico protocollo interno per lo svolgimento delle operazioni in
conformità con le prescrizioni legate all'emergenza. Atteso che la
vendita dei vitelli rappresenta un'importante entrata economica per
le aziende zootecniche, l'Assessorato sarà a disposizione con AREV,
in collaborazione con il Dipartimento di sanità e salute, per la
stesura definitiva del protocollo da sottoporre al suddetto
Comitato regionale.
Presidente -
Per la replica, la parola al consigliere
Planaz.
Planaz (LEGA VDA) -
La ringrazio, Assessore, per
l'impegno. Volevo sottolineare che la commercializzazione non è
sospesa, forse non mi sono fatto capire, proprio la definizione
dell'area e nel modo che viene gestita, che forse è un particolare
che può esserci utile per il proseguimento di quest'attività.
