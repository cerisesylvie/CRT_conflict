Classificazione
ASSISTENZA SANITARIA E OSPEDALIERA
NORME DI ATTUAZIONE
SANITÀ VETERINARIA E ZOOTECNIA
Sanità veterinaria



Oggetto del Consiglio n. 3089 del 7 novembre 2007 - Resoconto
OGGETTO N. 3089/XII - Parere sullo schema di decreto
legislativo recante norme di attuazione dello Statuto speciale
della Regione autonoma Valle d'Aosta/Vallée d'Aoste concernenti il
trasferimento di funzioni in materia di salute umana e sanità
veterinaria.
Il Consiglio
Considerato che l'articolo 48 bis dello Statuto speciale per
la Valle d'Aosta dispone che il Governo è delegato ad emanare uno o
più decreti legislativi recanti le disposizioni di attuazione dello
Statuto stesso e le disposizioni per armonizzare la legislazione
nazionale con l'ordinamento della Regione Valle d'Aosta, tenendo
conto delle particolari condizioni di autonomia attribuita alla
Regione, e che gli schemi dei decreti legislativi sono elaborati da
una commissione paritetica composta da sei membri nominati,
rispettivamente, tre dal Governo e tre dal Consiglio regionale
della Valle d'Aosta e sono sottoposti al parere del Consiglio
stesso;
Rilevato che, con nota in data 10 ottobre 2007, il Ministro
per gli Affari regionali ha trasmesso, ai fini dell'acquisizione
del parere di cui all'articolo 48 bis dello Statuto speciale, lo
schema di norme di attuazione in materia di salute umana e sanità
veterinaria, approvato dalla Commissione paritetica in data 18
settembre 2007;
Visto l'articolo 48bis dello Statuto speciale per la Valle
d'Aosta;
Visto il parere della I Commissione consiliare
permanente;
Esprime
parere favorevole sullo schema di decreto legislativo recante
norme di attuazione dello Statuto speciale della Regione Valle
d'Aosta/Vallée d'Aoste concernenti il trasferimento di funzioni in
materia di salute umana e sanità veterinaria.
Allegato
(Omissis)
Presidente
- La parola al Presidente della Regione,
Caveri.
Caveri (UV)
- Siamo chiamati a decidere su questo schema
di decreto legislativo che è stato licenziato il 18 settembre e
possiamo dire che si tratta di un ulteriore tassello
nell'estensione alla Valle d'Aosta dei conferimenti di funzioni che
sono stati disposti per le Regioni a statuto ordinario dal celebre
decreto legislativo n. 112/1998. Ci troviamo di fronte ad una serie
di materie, salute umana e sanità veterinaria, che sono state
individuate per le Regioni a statuto ordinario dal DPCM 26 maggio
2000 e tuttora svolte, nel caso del territorio valdostano, dal
Ministero della salute. Ci troveremo di fronte ad una serie di
materie, in particolare per quel che riguarda la salute umana... in
particolare gli indennizzi a favore di soggetti danneggiati da
complicanze di tipo irreversibile a causa di vaccinazioni
obbligatorie, trasfusioni e somministrazioni di emoderivati... è
una legge dello Stato: la n. 210/1992. Vi è l'erogazione di
contributi a favore di titolari di patenti speciali con incapacità
motorie permanenti per la modifica degli strumenti di guida e, per
quel che è la sanità veterinaria, sono le funzioni autorizzatorie
di stabilimenti, laboratori, macelli ed altre strutture che
trattano carni e altri prodotti animali, ciò ha una serie di
vantaggi per quel che riguarda la sicurezza alimentare e la salute
umana.
Lo schema assicura che lo Stato attribuisca alla Regione le
risorse adeguate allo svolgimento delle funzioni, disponendo un
sistema abbastanza garantista per quel che riguarda le finanze
regionali e l'approvazione dello schema normativo comporta non solo
il completamento di un quadro di funzioni regionali in materia
sanitaria, ma consentirà soprattutto di fornire ai Valdostani, in
modo rapido ed efficiente, servizi che oggi sono erogati dallo
Stato. Questo tipo di norma è una di quelle norme che, pur
apparendo non molto significative, in realtà messe tutte in fila
possono migliorare la qualità della nostra autonomia.
Si dà atto che dalle ore 18,25 riassume la presidenza il
Presidente Perron.
Président
- Je rappelle que la I
e
Commission a
exprimé son avis favorable à l'unanimité. S'il n'y a pas de
collègues qui souhaitent intervenir, je soumets au vote l'acte:
Conseillers présents et votants: 27
Pour: 27
Le Conseil approuve à l'unanimité.
