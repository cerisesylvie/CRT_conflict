Classificazione
ASSISTENZA SANITARIA E OSPEDALIERA



Oggetto del Consiglio n. 2651 del 13 luglio 2023 - Resoconto
OGGETTO N. 2651/XVI - Interrogazione: "Tipologie di
dispositivi sanitari in dotazione alle strutture dell'Azienda USL
distinti in "monouso" e "riutilizzabili"".
Marguerettaz (Presidente) -
Punto n. 43 all'ordine del
giorno. Per la risposta, la parola all'assessore Marzi.
Marzi (SA) -
L'Azienda USL ad oggi non utilizza
dispositivi riutilizzabili: i dispositivi utilizzati nelle sale
operatorie ed in dotazione presso le strutture dell'Azienda USL
appartengono alla categoria "monouso".
I materiali di fabbricazione variano a seconda del dispositivo,
come segue: materiale sterile in TNT (Tessuto Non Tessuto) per le
diverse tipologie di vestiari o di teli utilizzati nelle sale
operatorie e nelle situazioni che richiedono questa caratteristica;
materiale non sterile in TNT per altre tipologie di teli (ad
esempio i teli termici), di camici, di cuffie, di altro materiale
specifico; per quanto riguarda i dispositivi di protezione
individuale, i DPI, oltre a quelli in TNT, si utilizzano in diversi
casi anche dispositivi in vinile, nitrile e polipropilene.
L'ipotesi di sostituire gli attuali dispositivi tessili di sala
operatoria in TNT con prodotti in pluriuso in TTR, cioè tessuto
tecnico riutilizzabile, è stata valutata in sede di specifica
riunione dedicata all'argomento, in presenza dei referenti tecnici
e dei rappresentanti che si occupano degli acquisti.
In tale sede, a seguito di un'opportuna analisi costi-benefici
circa un eventuale passaggio e materiali realizzati in tessuto
tecnico riutilizzabile, sono state rilevate problematiche sia di
tipo tecnico sanitaria, sia di natura economica.
L'ipotesi di soluzioni diverse dal TNT, già considerate in
passato, hanno visto gli specialisti sanitari del settore
esprimersi sempre con un parere negativo.
L'Azienda riferisce che l'utilizzo e la distribuzione dei
dispositivi nelle strutture della stessa avvengono attraverso
l'approccio basato sul rischio su cui si fondano le valutazioni e
le attività degli uffici competenti.
La struttura medicina preventiva e
risk management
dell'Azienda controlla, anche tramite il sistema telematico, in
collaborazione con l'ingegneria clinica aziendale, che i
dispositivi siano adeguati al rischio di prevenire e alle
condizioni dei luoghi di lavoro.
Attraverso infatti la sorveglianza sanitaria, viene valutata
l'esigenza ergonomica e di salute del lavoratore, prescrivendo
eventuali adattamenti e modifiche dei dispositivi stessi sino al
cambio degli stessi qualora sia opportuno adattarli alle necessità
dell'utilizzatore.
L'identificazione dei rischi, l'analisi e la valutazione degli
stessi, la loro riduzione e il loro monitoraggio, garantiscono
anche le procedure di gestione dei rischi in temi di dispositivi e
di protezione individuale.
Sono questi i temi che lei in altri ambiti sicuramente è in
grado di valutare almeno, se non meglio, di me.
Presidente -
Per la replica, la parola al collega
Aggravi.
Aggravi (LEGA VDA) -
Diciamo che sulla gestione del
rischio qualcosa potrei anche dire
-
che poi, alla fine,
nell'ambito di alcune misurazioni e di alcune tecniche, non è tanto
il settore che incide
-
, ma sto parlando non di questioni di
materiali o di ingegneria del prodotto o del servizio, ma in realtà
delle logiche sottostanti a quella che, appunto, è la misurazione
della prevenzione, dell'eventuale anche probabilità, impatto o
quant'altro.
Questa è un'interrogazione che è il combinato disposto di un
ordine del giorno presentato nell'ambito del piano regionale per la
salute e il benessere sociale, ed è anche la dimostrazione del
lavoro fatto nell'ambito della discussione del piano regionale per
la salute e il benessere sociale: non è stata una discussione dove
abbiamo presentato degli ordini del giorno senza un senso. E questo
lo dico anche a beneficio di chi segue il Consiglio e si occupa di
giornalismo.
È un'iniziativa che, in realtà, le avevo già sostanzialmente
preannunciato nella replica rispetto alla volontà di non discutere
l'ordine del giorno. Prendiamo anche atto di quelle che sono state
le valutazioni fatte nel tempo rispetto all'utilizzo di altri
materiali rispetto a quelli che lei ha elencato e soprattutto
prendiamo anche atto di quello che è, in sintesi, il processo di
gestione dei rischi e di come l'Azienda USL li esegue.
Le chiederei magari poi copia solo della risposta, perché mi
sono appuntato un paio di cose ma volevo andare più a fondo.
Quello che mi sento di dire è che sul discorso e sull'utilizzo
in comparazione in particolare del TTR più che di quello del
materiale in cotone, si stanno facendo numerose valutazioni e
numerose considerazioni sul fatto che
-
come capita
nell'ambito tecnologico e nell'ambito anche delle fibre
-
la
tecnologia si sta sviluppando e tra l'altro, come avevo già detto
nell'ambito della discussione del piano, soprattutto per quello che
è di determinate fibre, c'è una tecnologia che viene sviluppata per
una volta più in ambito europeo, rispetto al dipendere
dall'importazione da realtà estere, in particolare, in questo caso,
dalla Cina; il Covid ce lo ha dimostrato.
Poi è ovvio che anche la scelta dei materiali deve essere fatta
sulla base, appunto, di un approccio basato sul rischio di quello
che si fa. Lei ha parlato anche di vinile e di altri materiali
-
ovviamente il materiale scelto dipende anche da quello che
si va a fare
-
: ci sono. E vedremo quella che sarà
l'evoluzione tecnologica e delle scelte. Io penso che, però,
considerato anche il trattamento finale di questi prodotti e
soprattutto
-
ripeto
-
l'evoluzione tecnologica delle
fibre, qualcosa cambierà e forse anche i chiamiamoli "pluriuso", ma
ricondotti e non lasciati come una volta; anche la tecnologia
dell'igienizzazione, dell'eliminazione comunque di agenti
batterici, è molto diversa e non si basa poi soltanto sulla parte
di temperatura o chimica, ma anche su altri mezzi e altre
tecnologie che si stanno sviluppando e
-
ripeto
-
che
ci potrebbero anche consentire, per una volta, non dico di battere,
ma competere con realtà che hanno fatto appunto della produzione in
massa ed economia di scala la loro forza. E lo abbiamo visto anche
nell'ambito pandemico: noi avevamo una debolezza notevole su dei
dispositivi che sottovalutiamo, che sono di utilizzo comune, ma che
sono fondamentali per impedire o mitigare, come si dice nell'ambito
del rischio, dei rischi e soprattutto, in quel caso, il rischio di
contagio.
