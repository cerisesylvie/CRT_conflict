Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1532 del 2 ottobre 1985 - Resoconto
OGGETTO N. 1532/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 5576 in data 23 agosto 1985
: Lavori
di restauro del castello di Ussel in Comune di Châtillon. -
Approvazione ed impegno di spesa. Affidamento lavori.
PFESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Nutriamo qualche perplessità sulla
procedura seguita per affidare questi lavori e vorremmo conoscere
le particolari caratteristiche che impongono l'uso del cottimo
fiducia rio e le garanzie che l'impresa scelta offre rispetto ad
altre imprese dello stesso livello. Vorremmo ancora sapere perchè
l'assistenza al cantiere è stata affidata ad un geometra
professionista, quando sappiamo che tale compito viene solitamente
affidato a dipendenti regionali. Cogliamo l'occasione per chiedere
anche qualche informazione relativa all'utilizzo della struttura e
agli intendimenti dell'Amministrazione regionale rispetto a questi
interventi.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Siamo favorevoli al restauro del
Castello di Ussel, ma vorremmo che questo discorso venisse
inquadrato in un piano di interventi programmati. Ora ci troviamo
di fronte "ad un'emergenza", in quanto c'è una donazione di 500
milioni, ed è giusto quindi intervenire per soddisfare le legittime
aspettative di chi ha compiuto un gesto munifico nei confronti
della Regione, vorremo però che l'Assessorato predisponesse un suo
piano organico. E' una richiesta che facemmo quando l'Assessore
competente presentò un piano di investimenti di circa 10 miliardi
che riguardava molti edifici, ma che non dava a nessuno edificio
una sistemazione definitiva. L'impostazione è ora diversa: sembra
che dopo l'effettuazione di questi lavori il Castello di Ussel avrà
una destinazione precisa.
Le nostre perplessità sono analoghe a quelle del Consigliere
Viberti: visto che si tratta di un lavoro specifico nel quale è
richiesta una competenza particolare, vorremmo sapere perchè la
scelta è caduta sull'Impresa CEVAL di Luchini che, stando alle
informazioni in nostro possesso, non ha effettuato in precedenza
analoghi lavori di restauro e non ha quindi acquisito una
particolare professionalità: 700 milioni non sono bruscolotti!
Anche altre imprese della Regione possono effettuare questi lavori
che sono essenzialmente di consolidamento dell'edificio e non
richiedono particolari e specifiche competenze in materia, o
perlomeno non esigono che l'impresa abbia acquisito una specifica e
consolidata esperienza in Precedenti lavori di restauro.
Grazie.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Innanzitutto vorrei chiedere alla
Giunta perchè per questa delibera non era stata prevista la
ratifica del Consiglio, che è stata poi richiesta dalla Commissione
di Coordinamento, nonostante si tratti di un impegno di spesa che
rientra nelle competenze del Consiglio. Mi associo inoltre alle
richieste dei colleghi Consiglieri, perchè, per quanto io ricordi,
la CEVAL ha finora lavorato nell'ambito ospedaliero. Vorrei quindi
sapere perchè si ricorre alla trattativa privata con questa impresa
e non con altre già impiegate precedentemente dall'Amministrazione
regionale per lavori di restauro.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
La delibera è stata presa perchè la Ciunta
ha ritenuto questo lavoro di sua competenza, perchè era inserito
nel programma di spesa di 8 miliardi e mezzo per l'esecuzione del
quale essa era stata appunto delegata dal Consiglio. Probabilmente
la Commissione di Coordinamento avrà fatto un rilievo inerente al
discorso della trattativa privata. E' sempre difficile dire perchè
è stata scelta questa ditta piuttosto che un'altra; anzi, qualora
se ne fosse scelta un'altra, sarebbe stata avanzata la stessa
richiesta. Noi abbiamo operato la scelta d'accordo con l'ing.
Vallacqua, che è il progettista, l'arch. Farinet, la dott.ssa
Montanari e l'arch. Prola. In questo momento noi siamo in lite con
un impresa che sta eseguendo lavori di una certa natura su un bene
culturale e quindi grande è stata la preoccupazione dei tecnici,
del progettista e dei funzionari dell'Amministrazione regionale
nella ricerca di imprese che avessero del personale adatto e dei
tecnici idonei a confrontarsi con le richieste specifiche del
progettista e del sovraintendente ai beni culturali. Quindi
l'indirizzo seguito dal progettista e dai funzionari è stato
specificatamente di natura tecnica, anche perchè le imprese che
normalmente operano con l'Amministrazione regionale, dall'impresa
Biagione all'impresa Comé Aldo, sono già oberate di lavoro.
L'impresa Comé Aldo opera con l'Amministrazione regionale a Runaz e
fra poco con essa verrà sottoscritto un contratto di cottimo
fiduciario per l'ultimazione del fabbricato di Runaz; l'impresa
Biagione opera con l'Amministrazione regionale nella Chiesa vicina
al cimitero di Villeneuve e anche le altre due imprese sono
attualmente oberate di lavoro.
Per mantenere l'impegno che l'Amministrazione regionale aveva
assunto anche con il barone Bich, che ha dato a fondo perso
all'ente pubblico 500 milioni, era doveroso da parte nostra
iniziare i lavori entro quest'anno. Poiché quelle quattro imprese
non ci potevano garantire in tal senso, i nostri tecnici e
funzionari, dopo aver interpellato, oltre all'impresa Luchini,
anche altre due imprese, proprio perché la ditta era disponibile
immediatamente e perché disponeva di operai molto validi nei lavori
in pietra, dopo aver effettuato alcuni sopralluoghi per verificare
altri interventi che gli stessi operai avevano eseguito in
precedenza, per conto di privati, su immobili di particolare pregio
storico, hanno indicato l'impresa Luchini e successivamente hanno
concordato i prezzi.
Il sottoscritto, come politico e amministratore, non è mai
entrato nel merito, è stato solo messo al corrente delle
motivazioni che avevano spinto i nostri funzionari ad interpellare
altre tre imprese, e poi ha ritenuto di proporre alla Giunta di
affidare l'esecuzione dei lavori alla ditta Luchini. Speriamo che
la scelta risulti felice, perchè i lavori sono di notevole
difficoltà, specie nella prima fase che interessa la spesa dei 70C
milioni iniziali e che richiede l'esecuzione di ponteggi esterni
anche verso Valle, e chi conosce bene il castello di Ussel sa che
si tratta di lavori di una certa pericolosità, mentre dopo si
eseguiranno solo lavori interni. La scelta, proprio per la sicura
competenza degli operai specializzati e dei tecnici a disposizione
dell'impresa, è caduta sulla ditta Luchini e la Giunta ha
deliberato in questo senso.
Le argomentazioni dell'amico del P.S.I., Consigliere Torrione,
rientrano nel vecchio discorso di un "programma" che, purtroppo,
per i Beni culturali è molto diverso rispetto alla previsione e
alla programmazione di scuole o di ospedali. Il programma c'è,
perché ce lo siamo dato noi, e non prevede certamente la spesa di
miliardi da utilizzare in poco tempo perché, ad esempio, solo il
castello di Ussel, per il quale c'è già un'indicazione precisa per
l'utilizzo dei fondi, richiederà come minimo tre anni di lavoro per
arrivare alla fine dell'intervento. Potremmo anche fare un
programma di durata ventennale, ma non ci sentiamo di farlo perché
la durata degli interventi è del tutto particolare.
Ho ancora da dare una risposta in merito al geometra incaricato
dell'assistenza: posso avvertire i colleghi Consiglieri che non vi
sono assistenti a disposizione dell'Amministrazione pubblica...
(.....INTERRUZIONE del Consigliere VIBERTI.....)
BORBEY
: No, non ce ne sono! Scusami Consigliere Viberti,
ma è inutile che la meniamo! Ho chiesto all'Assessore ai Lavori
Pubblici degli assistenti e mi ha risposto che non ne ha perché
sono tutti impegnati nei loro cantieri. Noi abbiamo assistenti che
hanno già 5 o 6 cantieri ciascuno, quindi siamo bloccati per cui ci
assumiamo la responsabilità di dare assistenze esterne perché
altrimenti avremmo cantieri che non sarebbero seguiti bene ed
eseguirebbero le opere con grandi ritardi rispetto ai tempi
indicati. Ci assumiamo quindi la responsabilità della decisione
presa nel rispetto dell'indicazione del tecnico progettista che ci
ha segnalato quel nominativo: si tratta di un ragazzo che ha
lavorato nel suo studio professionale e che è particolarmente
attento e sensibile agli interventi di carattere tipicamente
culturale. La realtà è proprio questa.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Per dichiarazione di voto. Mi ero ben
guardato dal fare il nome dell'impresa e del progettista, perchè la
polemica non era diretta né nei confronti dell'impresa, né nei
confronti del professionista scelto per svolgere l'incarico di
assistente in cantiere. Però sono state poste diverse questioni
alle quali non è stata data una risposta sufficientemente chiara,
in particolare per quello che riguarda la scelta dell'impresa. Ci è
stato detto che la scelta è stata fatta dai tecnici, ma non si è
fatto riferimento ai lavori che devono essere fatti. A questo punto
mi chiedo perchè nella delibera non è stata precisata la procedura
per la scelta dell'impresa. Per criticare quindi la mancanza di
chiarezza nella deliberazione, mi astengo dal votarla.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Le opinioni sui beni culturali sono
piuttosto divergenti. Io ritengo che proprio perché si tratta di
lavori di estrema delicatezza sarebbe opportuno programmarli nel
tempo. Se si facesse questa programmazione, nel bilancio regionale
ci sarebbero stanziamenti sufficienti a favore dei beni culturali
per un certo numero di anni e si eviterebbe così di giustificare
eventuali avanzi di amministrazione.
La Valle d'Aosta paga ritardi ormai quarantennali, ma non per
colpa della Giunta e non sempre per colpa dei politici, ma perché
ci sono responsabilità che ricadono su un certo tipo di apparato.
Ci sono dei sovrintendenti alle Antichità e Belle Arti che hanno
trasformato il volto delle proprie città. Sono cose che vanno
dette, perchè dobbiamo mettere una volta per tutte il dito su
questa piaga. Noi riteniamo che, nel settore dei beni culturali,
che è intimamente legato al problema del turismo, si pagano dei
ritardi non certo per colpa dell'Assessore Borbey, ma per colpa di
una certa inerzia e insensibilità della Regione nei confronti del
consistente patrimonio che altre regioni ci invidiano.
Ben vengano quindi i lavori di consolidamento e di restauro del
Castello di Ussel: l'Assessore ha motivato la scelta dell'impresa,
ma io, che non sono un tecnico e non mi addentro in discorsi che
non so fare, ritengo che, per quanto riguarda questi lavori, ci
sarebbero altre imprese che potrebbero, con analoga se non maggiore
competenza, eseguire questo intervento, in quanto non si tratta di
uno specifico lavoro di restauro, ma di un semplice lavoro di
consolidamento. La scelta è caduta sull'impresa CEVAL: l'Assessore
ha detto che è stata una scelta felice, ma io credo che il più
felice di tutti sia il Signor Luchini.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
L'Assessore ci ha spiegato le procedure
seguite e questo lo apprezziamo; però non ci ha dato elementi
sufficienti per giustificare la trattativa privata che richiede
motivi di urgenza e una particolare specializzazione dell'impresa.
In questo caso non sono stati citati esempi sufficienti per
confermare la scelta fatta dalla Giunta per cui noi ci asteniamo su
questa deliberazione.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Vorrei soltanto informare il Consigliere
Torrione che sono state interpellate altre due imprese che, dopo
aver analizzato i prezzi, sono state ben felici di rinunciare.
PRESIDENTE
: Se nessuno chiede la parola, metto in
approvazione la ratifica della deliberazione n. 5576 per votazione
segreta:
VOTAZIONE A SCRUTINIO SEGRETO
ESITO DELLA VOTAZIONE
Presenti: 27
Votanti: 18
Favorevoli: 16
Contrari: 2
Astenuti: 9 (Aloisi, Bajocco, Breuvé, Cout, Dolchi, Mafrica,
Millet, Torrione e Viberti)
Il Consiglio approva.
Oggetto
n.
5581
in data 30 agosto
1985
: Lavori di costruzione di un edificio da adibire a
cantina sociale per la Cooperativa "Blanc de Morgex et de La Salle"
nel Comune di Morgex - Opere edilizie. - Appalto dei lavori a
licitazione privata. Approvazione del bando di gara. - Approvazione
di spesa.
PRESIDENTE
: Ha chiesto la parola il Consigliere Millet;
ne ha facoltà.
MILLET
: Vorrei che l'Assessore mi spiegasse i motivi
dell'urgenza e la consistenza di questa struttura, nonché se sono
in previsione nuove costruzioni di cantine sociali in Valle
d'Aosta. Gradirei quindi un giudizio sul ruolo delle cantine
sociali già esistenti.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale Perrin; ne ha
facoltà.
PERRIN (U.V.):
La procédure d'urgence avait été demandée
pour pouvoir accélérer les temps et arriver déjà à l'appel d'offre,
c'est-à-dire donc commencer les travaux le plus tôt possible. Le
projet comprend évidemment la partie de la cave, donc toute la
partie pour la vinification et la conservation du produit, une
partie pour les bureaux et la partie pour le restaurant, sur
l'exemple d'autres caves coopératives à côté desquelles a été crée
le restaurant qui est une façon d'aider la coopération et en même
temps une propagande du produit local lui-même.
Nous avons reçu la semaine dernière une lettre du Ministre qui
autorise, déjà à partir de la vendange 1985, l'utilisation de
l'appellation d'origine contrôlée pour le vin LOC Vallée d'Aoste
avec ses différentes sous dénominations. Donc, dès cette année,
nous mettrons en acte le nécessaire pour arriver à vinifier le vin
DOC, là où cela est possible.
Ainsi, il y a une grosse valorisation des vins de la Vallée à
travers l'appellation d'origine contrôlée: je crois que nous
devrons nous servir de ce facteur positif en groupant pour chaque
vin, du moins là où la quantité est suffisante, une cave
coopérative. Donc, l'intention est d'arriver à peu près à ce que
tous les vins DOC de la Vallée d'Aoste puissent être vinifiés et
être commercialisés à travers une cave coopérative. Nous avons déjà
nommé le technicien pour la cave coopérative des onze communes
(zone d'Aoste, l'envers jusqu'à Villeneuve et Introd). Reste le
problème du vin DOC Arvier, l'Enfer: dans ce cas où il faudra voir
si la quantité est suffisante pour justifier la construction d'une
cave coopérative et donc dans le futur, selon la progression que
les vignobles auront dans cette zone, on verra si construire ou non
là aussi la cave coopérative.
PRESIDENTE
: Se nessuno chiede la parola, metto in
approvazione la ratifica della deliberazione n. 5581:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto
n.
5607
in data 30 agosto 1985:
Esecuzione di tutti i lavori occorrenti per la costruzione
dell'adduttrice principale dell'impianto di irrigazione nel tratto
dei comizi Moin-Oley, nel Comune di Nus. Appalto dei lavori a
licitazione privata. - Approvazione di spesa. - Approvazione del
bando di gara.
PRESIDENTE
: Se nessuno chiede la parola, metto in
approvazione la ratifica della deliberazione n. 5607:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto
n. 5628 in data 30 agosto 1985
: Lavori
di costruzione di un tronco di fognatura in località Cognein "zona
Cofruits" in Comune di Saint-Pierre. - Esecuzione dei lavori in
economia diretta. - Approvazione ed impegno di spesa.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I
.): Non capisco perchè la costruzione di
un tronco di fognatura sia a carico della Regione. E' vero che
l'importo non è rilevante, ma generalmente le fognature vengono
costruite dai Comuni.
Non so se la Regione intervenga perchè deve collegare il nuovo
stabilimento della Cofruits, ma io mi chiedo: i Comuni prendono
soldi dalla Regione e non si pagano più neanche le fognature?
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
La risposta l'ha già data il Consigliere
Torrione: la Regione interviene perchè si tratta di un'opera di
interesse regionale. Non ho capito la battuta sui contributi dati
ai Comuni. Comunque in questo caso c'è un'urgenza particolare
perchè l'Assessorato all'Agricoltura sta ampliando il magazzino
della Cofruits e si rende necessaria la costruzione della fognatura
in quanto sono stati posizionati un trasformatore e degli impianti
che richiedono con urgenza la protezione delle acque e la loro
raccolta.
PRESIDENTE
: Se nessuno chiede la parola, metto in
approvazione la ratifica della deliberazione n. 5628:
ESITO DELLA VOTAZIONE
Presenti, votanti e favorevoli:
27.
Il Consiglio approva all'unanimità.
Oggetto n. 5638 in data 30 agosto 1985
: Lavori
di costruzione della strada di Outrelève in Comune di Champorcher
(3° lotto). - Appalto dei lavori a licitazione privata.
Approvazione ed impegno di spesa.
PRESIDENTE
: Se nessuno chiede la parola, metto in
approvazione la ratifica della deliberazione n. 5638:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 5651 in data 30 agosto 1985
: Lavori
di costruzione delle opere murarie di una nuova palestra, in Comune
di Cogne. Perizia suppletiva e di variante. Concessione proroga. -
Approvazione di nuovi prezzi. - Approvazione ed impegno di
spesa.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Questa è la seconda perizia suppletiva
per la nuova palestra di Cogne. La prima perizia era giustificata
perché era stato deciso solo in un secondo tempo di costruire un
piano seminterrato. Adesso viene fatta la perizia suppletiva per
opere atte a evitare lo slittamento di neve e ghiaccio dalle falde
del tetto e per l'insonorizzazione dell'interno. Dall'elenco dei
maggiori costi risultano 10 milioni in più per la tinteggiatura
interna: chiediamo all'Assessore se le opere di tinteggiatura e le
opere per impedire lo slittamento della neve in un Comune come
Cogne non potevano essere previste per tempo.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Sono fuori allenamento e i colleghi mi
battono e pongono le richieste prima di me. Mi associo quindi alle
richieste del collega Consigliere Mafrica e chiedo in modo
particolare come mai non sono state previste in fase di progetto le
opere necessarie per completare le falde del tetto, pur sapendo che
nel Comune di Cogne nevica, e anche abbondantemente, in ogni
stagione invernale.
Vorrei chiedere alla Presidenza del Consiglio se è possibile
installare dei pulsanti come nei giochi a quiz, perché sembra che
il Consigliere Mafrica abbia un filo diretto con la Presidenza del
Consiglio e riesca sempre a fregarmi.
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Capisco le battute sulla neve prevedibile
nel Comune di Cogne. Probabilmente il progettista riteneva che la
forma e la pendenza del tetto fossero sufficienti a trattenerla,
invece abbiamo dovuto ovviare con i fermaneve in rame e con le
pensiline di copertura per gli ingressi.
Per quanto riguarda l'insonorizzazione, difficile da prevedere
in progetto, ho potuto constatare che la struttura, così come era
stata progettata, presentava un riverbero particolare, per cui si è
dovuto quindi provvedere all'insonorizzazione.
PRESIDENTE
: Se nessuno chiede la parola, metto in
approvazione la ratifica della deliberazione n. 5651:
ESITO DELLA VOTAZIONE
Presenti: 28
Votanti: 28
Favorevoli: 20
Astenuti: 8 (Bajocco, Breuvé, Cout, Dolchi, Mafrica, Millet,
Torrione e Viberti)
Il Consiglio approva.
Oggetto n. 5685 in data 30 agosto 1985
:
Concessione al Comune di Brusson del contributo straordinario a
saldo delle spese sostenute, durante l'anno scolastico 1984/85, per
il funzionamento della scuola materna. - Approvazione e
liquidazione di spesa.
PRESIDENTE
: Se nessuno chiede la parola, metto in
approvazione la ratifica della deliberazione n. 5685:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n. 5687 in data 30 agosto 1985
:
Concessione di un finanziamento straordinario al convitto "F.
Chabod" per la sostituzione di apparecchiatura di cucina.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Evidentemente la mia lentezza, che non è
studiata, fa perdere tempo. Mi scuso con il Presidente e cercherò
di migliorare l'allenamento. Vorrei avere qualche chiarimento in
merito a questa sostituzione. Qualche anno fa, in occasione del
passaggio del Convitto "F. Chabod" all'Amministrazione regionale,
avevo effettuato una visita nei locali del Convitto e avevo
constatato che la cucina era sottoutilizzata. Vorrei sapere come
mai oggi si pone il problema della sostituzione e se ciò sia dovuta
all'uso oppure ad esigenze diverse.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je crois que, suite aux suggestions
faites à la Junte par les responsables du Convitto, on a eu la
possibilité de voir qu'en effet, même si la cuisine était encore
fonctionnelle, c'était mieux de la substituer en profitant
justement de la période des vacances d'été. Voilà les
justifications qui sont à la base de cette délibération.
PRESIDENTE
: Se nessuno chiede la parola, metto in
approvazione la ratifica della deliberazione n. 5687:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n. 5689 in data 30 agosto 1985:
Borsa
di studio intitolata alla memoria della Prof.essa E. Vitale - anno
scolastico 1985/86.
PRESIDENTE
: Se nessuno chiede la parola, metto in
approvazione la ratifica della deliberazione n. 5689:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n. 5690 in data 30 agosto 1985: no
rme
di attribuzione della borsa di studio intitolata alla memoria del
Prof. G. Brocherel per l'anno scolastico 1985/86.
PRESIDENTE
: Se nessuno chiede la parola, metto in
approvazione la ratifica della deliberazione n. 5690:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggettc n. 5691 in data 30 agosto 1985
: Norme
di attribuzione della borsa di studio istituita alla memoria del
Prof. G. Boson per l'anno scolastico 1985/86.
PRESIDENTE
: Se nessuno chiede la parola, metto in
approvazione la ratifica della deliberazione n. 5691:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n. 5709 in data 30 agosto 1985
:
Concessione di un contributo di lire 2.800.000 al Comune di Arvier.
- Approvazione ed impegno di spesa.
PRESIDENTE
: Se nessuno chiede la parola, metto in
approvazione la ratifica della deliberazione n. 5709:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto
n.
5793
in data 30 agosto 1985:
fabbricato industriale di proprietà regionale sito in Verrès e
concesso in comodato
alla Ditta metallurgica Balzano S.p.A.
- Esecuzione dei lavori di rifacimento impianto elettrico. -
Esecuzione dei lavori in economia diretta. - Imputazione di spesa.
- Approvazione verbale di somma urgenza. - Approvazione elenco
prezzi.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Volevo chiedere a che punto erano i
lavori del fabbricato legato alla convenzione con la ditta Balzano
e come mai si è scelta l'esecuzione dei lavori in economia diretta
per l'impianto elettrico.
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
I lavori di pavimentazione sono quasi
ultimati. I
272
milioni sono stati divisi in due parti: una
prima parte per le linee principali, per le quali è stata
effettuata poco tempo fa la gara, mentre per la parte restante
verrà fatta un'altra gara. E' stata scelta l'assegnazione dei
lavori in economia diretta perché abbiamo fatto un verbale di somma
urgenza per ridurre al minimo i tempi di esecuzione, facilitando
così la ripresa dell'attività della ditta Balzano.
PRESIDENTE
: Se nessuno chiede la parola, metto in
approvazione la ratifica della deliberazione n. 5793:
ESITO DELLA VOTAZIONE
Presenti, votanti e favorevoli: 25.
Il Consiglio approva all'unanimità.
Oggetto
n. 5805 in data 30 agosto 1985
:
Concessione di un contributo al C.E.V.A. s.r.l. per
l'organizzazione della "Foire des vins de la Vallée d'Aoste". -
Approvazione e liquidazione di spesa.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Vorrei conoscere dall'Assessore i motivi
della diversa organizzazione, i costi rispetto allo scorso anno e i
programmi per il futuro.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
La mostra è stata organizzata
dall'Assessorato all'Agricoltura, Foreste ed Ambiente Naturale e
dall'Assessorato all'Industria, Commercio, Artigianato e Trasporti,
con l'obiettivo di dare ai produttori dei vini valdostani la
possibilità di aumentare la commercializzazione dei prodotti della
Valle d'Aosta. A seguito di numerosi incontri i viticultori hanno
sottolineato il fatto che la fiera, l'anno scorso alla sua
diciassettesima edizione, non rispondeva più alle loro esigenze per
vari motivi, ma soprattutto perché si erano moltiplicate le
manifestazioni rivolte a singoli vini. Per la fiera dei vini
regionali di quest'anno era stato previsto uno stanziamento
superiore rispetto allo scorso anno (L'anno scorso si era spesa una
cifra ritenuta non superabile dalla Regione); tuttavia
l'Amministrazione regionale ha concordato con i viticultori nuove e
diverse forme che però verranno realizzate il prossimo anno, mentre
per quest'anno ci si è limitati ad un modesto contributo di 15
milioni a favore della società organizzatrice della Fiera, non
esclusivamente diretta alla commercializzazione dei vini, ma anche
all'esposizione di altri prodotti.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale Perrin; ne ha
facoltà.
PERRIN (U.V.):
Simplement pour ajouter qu'une équation
directe entre dépense et revenu n'est pas toujours nécessaire, mais
il faut quand même essayer de s'y approcher le plus possible. Les
dépenses que nous avions dû soutenir pour l'exposition des vins par
rapports aux revenus étaient beaucoup trop élevées. Très peu de
visiteurs, presque absolument pas de ventes directes ni de commande
de vin, ce qui nous a obligé à réfléchir. Nous avons fait cette
réflexion évidemment avec le comité de coordination des
associations des viticulteurs et les présidents des associations
mêmes qui ont convenu de la nécessité de changer de méthode.
Donc nous essayerons, à l'avenir, de pousser surtout vers
l'aspect de la commercialisation, qui est la plus nécessaire. Pour
arriver à cela nous avons proposé en échange de l'argent dépensé
pour l'exposition des vins, d'autres types d'interventions, par
exemple, comme a déjà dit le collègue Lanivi, une condition
différente des fêtes du vin, ou fêtes des raisins, que les
associations des viticulteurs font. J'ai proposé aux viticulteurs
de grouper la fête du vin pour chaque zone DOC, de sorte qu'il y
ait une seule fête par zone DOC pour améliorer la qualité de cette
fête, pour la rendre plus significative en augmentant la
commercialisation possible.
C'est ce que plusieurs associations ont déjà fait cette année,
en ajoutant à l'intérieur du programme de la fête l'aspect formatif
des agriculteurs et donc conférences sur la viticulture, sur la
vinification etc.. Puis, pour l'année prochaine, nous organiserons
une rencontre à laquelle on invitera tout le monde intéressé par la
viticulture: les journalistes spécialisés, les oenologues, les
commerçants dans le secteur des vins, les importateurs exportateurs
de vins de façon à débattre le problème de la viticulture
valdôtaine et de créer autour de cette viticulture une attention
particulière au niveau de la presse, de la télévision etc., ce qui
évidemment aidera la commercialisation des vins eux-mêmes. Pour cet
automne sera prévue une série de rencontres des sommeliers avec les
associations des viticulteurs pour présenter les différents vins,
surtout les vins DOC, de façon à aider justement la
commercialisation.
PRESIDENTE
: Se nessuno chiede la parola metto in
approvazione la ratifica della deliberazione n. 5805:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Oggetto n. 5857
in data 6 settembre 1985
:
Lavori di costruzione di un locale magazzino dello stabilimento
COFARCO in Comune di Cogne. Perizia suppletiva. Concessione
proroga. Approvazione nuovi prezzi. Approvazione di spesa.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Oggi
è il giorno della
CEVAL.
(.... INTERRUZIONE ....)
Quest'impresa è giusta, perché è specializzata in tutto: fa
restauri e anche centrali elettriche. Mi dispiace che non ci sia il
collega Borbey perché ne sarebbe felice. Io credo che l'Assessore
debba meditare su alcuni aspetti di queste continue perizie
suppletive. Nel precedente oggetto sembrava ridicolo dover mettere
110 ferretti in rame, come ha fatto notare qualche collega, per
trattenere la neve a Cogne dove d'inverno c'è il gelo e il terreno
necessita di micropali trivellati per una migliore sicurezza e
ripartizione dei carichi strutturali. Anche se non sono un tecnico,
mi sembra che un intervento del genere possa essere previsto per
evitare che, una volta costruito, il capannone finisca nel
torrente, anche se non sarebbe un problema perchè dal torrente noi
ricaviamo energia elettrica. La dizione della delibera è
significativa: "Per iniziativa dell'Amministrazione comunale e
della Cooperativa è stata ideata la costruzione...". Forse una
persona si è alzata una mattina e ha detto: "Ma sì, perchè non
facciamo anche la centralina". La CEVAL era già pronta a fare i
micropali trivellati e la centralina. L'importo a base d'asta era
di 236 milioni mentre nella perizia suppletiva è di 445 milioni.
Non dico di più e lascio trarre le conclusioni all'Assessore,
persona competente in quanto è ingegnere. E' chiaro che su questa
deliberazione ci asterremo.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Non voglio ripetere le affermazioni
fatte dal Consigliere Torrione. Vorrei sapere a quanto ammonta la
spesa a carico della Regione per la Cooperativa COFARCO.
L'Assessore Perrin nel suo precedente intervento diceva che bisogna
tenere conto dei costi e dei risultati, e credo che anche in questo
caso sarebbe opportuno verificare il costo per la Regione e i
risultati ottenuti. Vorrei sapere quanti dipendenti ha la COFARCO,
il costo complessivo dell'opera per l'Amministrazione e l'andamento
generale dell'azienda.
In quasi tutti i Consigli vengono approvate deliberazioni di
questo tipo: l'Assessore ai Lavori Pubblici, che è un tecnico,
dovrebbe fare in modo che, quando lascerà la carica di Assessore
(io glielo auguro il più tardi possibile, anche se, da un punto di
vista politico spero che ciò avvenga il più presto possibile,
perchè questo potrebbe significare un cambiamento della
maggioranza), almeno un progetto sia appaltato senza perizie
suppletive. Non so se tutte queste perizie suppletive facciano
onore alla categoria, perchè dimenticarsi che a Cogne d'inverno
nevica oppure che in una cappella c'è anche l'altare....
Voce fuori microfono: "Lo sa anche lui che ci vuole l'altare
nella cappella!"
TORRIONE (P.S.I.):
...Vorrei sapere se è possibile avere
un resoconto delle spese sostenute fino ad oggi dalla Regione e se
sono in previsione altre spese.
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Voglio precisare che, già quando avevamo
approvato la deliberazione di aggiudicazione dei lavori per la
costruzione del capannone, avevamo seguito la logica dettata dal
fatto che la COFARCO funzionava bene e l'assoluta urgenza di avere
un magazzino per stoccare i suoi prodotti era un dato, a mio
giudizio, positivo. Abbiamo proceduto con una gara ufficiosa
all'aggiudicazione a trattativa privata all'impresa CEVAL, come
scritto nella deliberazione, rinviando a successivi provvedimenti
deliberativi ogni determinazione in merito all'appalto,
all'esecuzione e alla liquidazione degli impianti tecnologici.
Accetto la battuta, giustamente fatta e che faccio anch'io come
tecnico, sulla non completezza dei progetti, molte volte originata
dall'urgenza che spinge ad iniziare subito una parte dei lavori,
rimandando il resto a provvedimenti successivi. Questa
deliberazione è appunto un provvedimento successivo che fa seguito
a quello della costruzione del capannone nudo e crudo. Lascio
passare le battute del Consigliere Torrione sui micropali o sul
gelo: se noi avessimo fatto un altro appalto per le opere della
centrale idroelettrica e per gli altri lavori ad essa connessi,
avremmo dovuto sospendere i lavori del capannone con grave
pregiudizio per tutta la produzione della COFARCC. E' vero che
bisognerebbe essere in grado di prevedere tutte le opere necessarie
per non ricorrere alla perizia suppletiva, ma non credo che la
perfezione sia una qualità degli esseri umani. Lasciamo perdere
anche la battuta sulla validità dell'Impresa CEVAL: forse in Valle
d'Aosta abbiamo delle imprese capaci di coprire tutto l'arco delle
potenzialità edificatorie, rispondendo adeguatamente alle
esigenze.
PRESIDENTE
: Se nessuno chiede la parola metto in
approvazione la ratifica della deliberazione n. 5857:
ESITO DELLA VOTAZIONE
Presenti: 27
Votanti: 19
Favorevoli: 19
Astenuti: 8 (Bajocco, Breuvé, Cout, Dolchi, Mafrica, Millet,
Torrione e Viberti)
Il Consiglio approva.
Oggetto n
.
5861 in data 6 settembre
1985
: Lavori di costruzione di un primo
lotto
dell'acquedotto intercomunale di Ayas-Brusson. - Appalto dei
lavori a licitazione privata. - Approvazione ed impegno di
spesa.
PRESIDENTE
: Se nessuno chiede la parola metto in
approvazione la ratifica della deliberazione n. 5861:
ESITO DELLA VOTAZIONE
Presenti, votanti e favorevoli:
27.
Il Consiglio approva all'unanimità.
Oggetto
n. 5921 in data 6 settembre 1985:
Concessione e liquidazione di un contributo di lire 4.000.000
alla Pro Loco di Issime. - Approvazione e finanziamento di
spesa.
PRESIDENTE
: Se nessuno chiede la parola metto in
approvazione la ratifica della deliberazione n. 5921:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Signori Consiglieri, prima di procedere alla
votazione della prossima deliberazione, si passa alla ratifica
della deliberazione della Giunta regionale n. 4132 in data
21/6/1985, rinviata dallo scorso Consiglio regionale.
Oggetto n
.
4132 in data 21 giugno
1985
: Dolciaria Mont Blanc s.r.l. Concessione in
comodato ed in locazione di fabbricato industriale in Comune di
Arnad e finanziamento di attività produttiva - Approvazione dello
schema di convenzione.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Non so se le premesse possano contenere
tutte le risposte alle legittime richieste di chiarimento dei
Consiglieri regionali. La Dolciaria Mont Blanc ha rilevato la
precedente attività della Dolciaria Valdostana e l'Amministrazione
regionale ha ritenuto opportuno dare continuità a questo tipo di
attività anche per i problemi occupazionali.
La Dolciaria Mont Blanc per la sua produzione si colloca nello
stesso settore della precedente Dolciaria Valdostana. La scelta
della Regione è dovuta anche ad un giudizio complessivamente
positivo sul piano della professionalità, della consistenza
patrimoniale, delle garanzie e dei programmi di sostegno che la
BISCONOVA, grossa azienda per la commercializzazione di questi
prodotti, poteva fornire alla Dolciaria Mont Blanc. L'intervento
regionale è stato rapido perchè si prevedeva che i lavori di
ristrutturazione dei locali si attuassero in un breve periodo di
tempo, mentre invece all'atto pratico non è stato possibile. Questo
ha comportato la modifica della deliberazione, soprattutto in
funzione del program ma occupazionale, legato alla possibilità di
attuare la campagna dei prodotti per il Natale 1985. I lavori di
sistemazione dei locali richiedono invece, anche a causa delle
procedure burocratiche degli enti pubblici, più tempo di quanto
prevedevamo ed è per questo che oggi sottoponiamo all'attenzione
del Consiglio la delibera n. 5936 per la modificazione della parte
riguardante il programma occupazionale.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Noi ci asterremo dal votare questa
delibera. Ripercorrendo il cammino del settore alimentare, SIRCA
DAVID, DOLFRA, DOLCIARIA VALDOSTANA e BISCUIT, quest'ultima
venutasi a trovare anche in una situazione equivoca, notiamo che il
settore ha avuto esperienze passate poco felici e, nonostante
tutto, si persiste.
Io credo che non si siano fatte le necessarie valutazioni,
chiedendosi, per esempio, quali garanzie esistono oggi affinché
questo settore non chiuda fra due o tre anni. E' vero che bisogna
fare ogni tentativo necessario, ma non credo sia giusto persistere
su una strada che in passato ha dato scarsi risultati. La Regione
ha investito e continua ad investire fondi per ristrutturare questo
fabbricato che ormai ha subito parecchie modifiche. Non ci sembra
giusto insistere in un settore che ha dato risultati negativi, con
la sola eccezione della Feletti di Pont-SaintMartin.
Mi chiedo se la Giunta abbia valutato attentamente la situazione
del mercato dolciario e se convenga ancora investire altri fondi, o
se non convenga invece dedicare più tempo alla ricerca di altri
mercati che diano maggiori garanzie. Vengono fatti investimenti,
viene impiegato del personale con il rischio che fra pochi anni la
crisi del settore, che ha avuto alti e bassi più frequenti che in
altri, porti alla chiusura. Queste sono le nostre preoccupazioni,
pertanto noi ci asterremo dal votare la delibera.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Volevo solo fare due precisazioni. Anche
nelle proiezioni a livello nazionale il settore alimentare è uno
dei settori per il quale è prevista una continua espansione ed è
uno dei settori che non dovrebbe attraversare periodi di crisi. E'
vero che la Dolciaria SIRCA DAVID ha avuto un destino non felice,
forse anche a causa di scelte aziendali più grandi di un gruppo che
non ha più interesse ad operare in quel settore. Ma è altrettanto
vero che la ditta Feletti che opera nello stesso settore ha potuto
prosperare con buone prospettive anche per il futuro. Credo che un
grosso problema sia quello della commercializzazione. Un dato che
ci ha permesso di accogliere positivamente questa proposta,
sostenuta dalla relazione della FINAOSTA, è che questa azienda si
appoggia ad una rete commerciale di un'altra azienda che ha
notevoli agganci nelle grandi reti di distribuzione.
PRESIDENTE
: Se nessuno chiede la parola metto in
approvazione la ratifica della deliberazione n. 4132:
ESITO DELLA VOTAZIONE
Presenti: 26
Votanti: 18
Favorevoli: 18
Astenuti: 8 (Bajocco, Breuvé, Cout, Dolchi, Mafrica, Millet,
Tonino e Viberti)
Il Consiglio approva.
Oggetto n.
5936
in data 6 settembre
1985:
Mont Blanc - Industria Dolciaria - Valle d'Aosta
s.r.l. - Modificazione della deliberazione della Giunta regionale
n. 4132, in data 21.6. 1985.
PRESIDENTE
: Se nessuno chiede la parola metto in
approvazione la ratifica della deliberazione n. 5936:
ESITO DELLA VOTAZIONE
Presenti: 26
Votanti: 18
Favorevoli: 18
Astenuti: 8 (Bajocco, Breuvé, Cout, Dolchi, Mafrica, Millet,
Tonino e Viberti)
Il Consiglio approva.
Oggetto
n.
5976
in data 6 settembre
1985
: Lavori di costruzione di un
ulte
riore lotto
del campo sportivo, in
Co
mune di Sarre. Appalto dei lavori a
licitazione privata. - Approvazione ed impegno di spesa.
PRESIDENTE
: Se nessuno chiede la parola metto in
approvazione la ratifica della deliberazione n. 5976:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n.
5977
in data 6 settembre
1985
: Lavori di sistemazione idraulica del torrente
Urtier in località Champlong in corrispondenza della strada
pedonale per Lillaz in Comune di Cogne. - Appalto dei lavori a
licitazione privata. - Approvazione ed impegno di spesa.
PRESIDENTE
: Se nessuno chiede la parola metto in
approvazione la ratifica della deliberazione n. 5977:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
