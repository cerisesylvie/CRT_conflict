Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 587 del 7 giugno 1989 - Resoconto
OGGETTO N. 587/IX - APPROVAZIONE DEL PIANO DI RIPARTO DELLA
SOMMA DI LIRE 1.380.000.000 PER OPERE PUBBLICHE DESTINATE
ALL'ASSISTENZA DELLE PERSONE ANZIANE, INABILI E HANDICAPPATE DI CUI
ALLA LEGGE REGIONALE 25 OTTOBRE 1982, N. 71.
PRESIDENTE: Do lettura della proposta di deliberazione in
oggetto, iscritta al punto 28 dell'ordine del giorno
dell'adunanza.
IL CONSIGLIO
- richiamata la legge regionale 25 ottobre 1982, n. 71
- visto il parere della V Commissione consiliare permanente
DELIBERA
A) di approvare il piano di riparto del la somma di £.
1.380.000.000 (unmiliardotrecentottantamilioni) per opere
pubbliche, destinate all'assistenza delle persone anziane, inabili
e handicappate, per l'anno 1988, come dall'allegato A) e B);
B) di dare atto che la spesa complessiva di £. 1.380.000.000
graverà:
- quanto a £. 150.000.000 sul Capitolo 22832 del bilancio di
previsione della Regione per l'anno 1989 "Contributi agli Enti
locali per la costruzione e ristrutturazione di presidi
residenziali e socio-assistenziali";
- quanto a £. 730.000.000 sul Residuo Passivo 22832 del bilancio
di previsione della Regione per l'anno 1989 "contributi agli Enti
locali per la costruzione e ristrutturazione di presidi
residenziali socio-assistenziali" (Fondo di £. 2.527.600.000
impegnati con deliberazione della Giunta Regionale n. 11588 del
16.12.88)
- quanto a £. 500.000.000 sul R.P. 42560 del bilancio preventivo
regionale per l'anno 1989 "Spese per la costruzione e
ristrutturazione di presidi residenziali socio-assistenziali"
(fondo di £. 1.310.370.000 impegnato con delibera n. 11588 del
16.12.88);
C) di dare atto che per la concessione dei contributi ai comuni
beneficiari dovrà essere osservata la procedura prevista dall'art.
3 della legge regionale n. 71/1982;
D) di dare atto, che per ciò che concerne l'esame,
l'approvazione dei progetti, l'appalto dei lavori e l'obbligo del
rendiconto per le opere ammesse a contributo, si applicano le
disposizioni di cui agli articoli 4, 5, 8 e 9 della legge regionale
11 aprile 1984 n. 6;
E) di stabilire che alla liquidazione dei contributi assegnati
agli Enti locali provveda la Giunta regionale con successivi
provvedimenti deliberativi.
Tabelle A) e B) (...omissis...)
PRESIDENTE:
Ha chiesto la parola l'Assessore alla Sanità
ed Assistenza Sociale, Lanièce; ne ha facoltà.
LANIECE (DC):
Con la deliberazione in oggetto si propone
al Consiglio di approvare la ripartizione della somma di
1.380.000.000 per interventi da attuare su stabili di proprietà di
alcuni Comuni:
- per Champdepraz (centro diurno e notturno) è il primo
finanziamento su una spesa prevista in 650.000.000;
- per Issime (centro diurno e notturno) è il secondo
finanziamento su una spesa prevista in 642.000.000;
- per Pont-Saint-Martin (centro diurno e notturno) è il quarto
finanziamento su una spesa prevista in 1.200.000.000;
- per St. Oyen (centro diurno e notturno) si tratta di un primo
finanziamento per una spesa prevista in 750.000.000;
- per Pontey (microcomunità) si tratta di un ulteriore
finanziamento, perché sono già stati stanziati e spesi
2.100.000.000 su una spesa prevista in circa 3.000.000.000.
Per quanto attiene invece ai lavori su stabili di proprietà
della Regione, abbiamo un terzo finanziamento di 500.000.000 per la
micro-comunità per anziani di Gressan, per la quale sono già stati
assegnati 2.050.000.000 su una spesa prevista in 2.100.000.000.
PRESIDENTE:
Se nessuno chiede la parola, pongo in
votazione la deliberazione in oggetto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
