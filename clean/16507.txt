Classificazione
AGRICOLTURA
UNIONE EUROPEA E RAPPORTI INTERNAZIONALI


Resoconto integrale del dibattito dell'aula
Oggetto del Consiglio n. 2907 del 17 dicembre 1997 - Resoconto
SEDUTA ANTIMERIDIANA DEL 17 DICEMBRE 1997
OGGETTO N. 2907/X Disposizioni di attuazione della normativa
regionale applicativa in Valle d'Aosta del Regolamento (CE)
950/97.
Deliberazione Il Consiglio
Preso atto della necessità di determinare in modo completo ed
omogeneo le disposizioni di attuazione sul territorio regionale del
regolamento CEE 2328/91 e successive modificazioni ed integrazioni,
relativo al miglioramento dell'efficienza delle strutture
agrarie;
Preso atto dell'opportunità di integrare tali norme con le
disposizioni di applicazione del sistema integrato di gestione e di
controllo (regolamenti CEE 3508/92 e 3887/92), nonché con le
recenti evoluzioni della normativa nazionale di istituzione del
registro delle imprese;
Visto il parere favorevole di legittimità rilasciato dal
dirigente del Servizio Assistenza Tecnica, Economica e Sociale e
dello Sviluppo Agricolo dell'Assessorato dell'Agricoltura,
Forestazione e Risorse Naturali, ai sensi dell'articolo 72 della
legge regionale 3/1956 e successive modificazioni e del combinato
disposto degli articoli 13 - comma 1, lett. e) - e 59 - comma 2,
della legge regionale n. 45/95, sulla presente deliberazione;
Delibera
1) di approvare le disposizioni di attuazione della normativa
regionale applicativa in Valle d'Aosta del Regolamento CEE 2328/91,
come specificate nell'allegato A che costituisce parte integrante
della presente deliberazione;
2) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lett. i), del decreto legislativo 22
aprile 1994, n. 320.
Allegato A
(...omissis...)
Presidente Alla delibera in oggetto ci sono gli emendamenti
presentati dell'Assessore Vallet, di cui do lettura:
Emendamenti 1) All'oggetto e al punto 1° del deliberato le
parole "regolamento CEE 2328/91" vanno sostituite con le parole
"regolamento (CE) 950/97".
2) Al primo capoverso delle premesse le parole "regolamento CEE
2328/91 e successive modificazioni e integrazioni" vanno sostituite
con le parole "regolamento (CE) 950/97".
3) Dopo il secondo capoverso delle premesse della proposta di
deliberazione è aggiunto il seguente nuovo punto:
- Precisato che le disposizioni di attuazione della normativa
regionale applicativa in Valle d'Aosta del regolamento (CE) 950/97
sono state favorevolmente esaminate, ai sensi dell'articolo 29 del
medesimo regolamento, da parte della Commissione Europea.
4) L'allegato A alla proposta in oggetto è sostituito dal nuovo
allegato A1.
Presidente Pongo in votazione la delibera in oggetto nel testo
predisposto dalla III Commissione con gli emendamenti
dell'Assessore Vallet:
Deliberazione Il Consiglio
Preso atto della necessità di determinare in modo completo ed
omogeneo le disposizioni di attuazione sul territorio regionale del
regolamento CE 950/97 e successive modificazioni ed integrazioni,
relativo al miglioramento dell'efficienza delle strutture
agrarie;
Preso atto dell'opportunità di integrare tali norme con le
disposizioni di applicazione del sistema integrato di gestione e di
controllo (regolamenti CEE 3508/92 e 3887/92), nonché con le
recenti evoluzioni della normativa nazionale di istituzione del
registro delle imprese;
Precisato che le disposizioni di attuazione della normativa
regionale applicativa in valle d'Aosta del regolamento (CE) 950/97
sono state favorevolmente esaminate, ai sensi dell'articolo 29 del
medesimo regolamento, da parte della Commissione Europea;
Visto il parere favorevole di legittimità rilasciato dal
dirigente del Servizio Assistenza Tecnica, Economica e Sociale e
dello Sviluppo Agricolo dell'Assessorato dell'Agricoltura,
Forestazione e Risorse Naturali, ai sensi dell'articolo 72 della
legge regionale 3/1956 e successive modificazioni e del combinato
disposto degli articoli 13 - comma 1, lett. e) - e 59 - comma 2,
della legge regionale n. 45/95, sulla presente deliberazione;
Delibera
1) di approvare le disposizioni di attuazione della normativa
regionale applicativa in Valle d'Aosta del Regolamento CE 950/97,
come specificate nell'allegato A che costituisce parte integrante
della presente deliberazione;
di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lett. i), del decreto legislativo 22
aprile 1994, n. 320.
Allegato A
(...omissis...)
Presenti, votanti e favorevoli: 27
Il Consiglio approva all'unanimità
