Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2981 del 9 luglio 1987 - Resoconto
OGGETTO N. 2981/VIII - RIAPPROVAZIONE CON MODIFICAZIONI DELLA
LEGGE REGIONALE CONCERNENTE: "INTEGRAZIONE ALL'ART. 5 DELLA LEGGE
REGIONALE 15 GIUGNO 1983, N. 57, CONCERNENTE LE DOTAZIONI ORGANICHE
DEI RUOLI DEL PERSONALE DOCENTE DELLE SCUOLE ELEMENTARI E MEDIE
DIPENDENTI DALLA REGIONE".
PRESIDENTE:
Passiamo all'esame dell'articolato.
Do lettura dell'articolo 1:
ART. 1
Dopo il secondo comma dell'articolo 5 della legge regionale
15 giugno 1983, n. 57, è aggiunto il seguente terzo comma:
"Qualora in una scuola o plesso siano presenti portatori di
handicaps gravi o gravissimi, la Giunta regionale potrà autorizzare
l'assunzione, per la durata dell'intero anno scolastico, di un
maggior numero di docenti di sostegno rispetto alla dotazione
organica, in deroga ai criteri richiamati nel precedente
comma".
PRESIDENTE:
Se nessuno chiede la parola, pongo in
votazione l'articolo 1, testé letto:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 2:
ART. 2
L'applicazione della presente legge non comporta, per l'anno
1987, oneri superiori a quelli iscritti ai capitoli 43000 e 43005
del bilancio di previsione della Regione per l'esercizio
corrispondente. Agli eventuali maggiori oneri per gli esercizi
finanziari successivi si provvederà annualmente con la legge di
approvazione dei relativi bilanci di previsione.
La presente legge sarà pubblicata nel Bollettino Ufficiale
della Regione.
È fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE:
Se nessuno chiede la parola, pongo in
votazione l'articolo 2, testé letto:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 24
Votanti: 24
Favorevoli: 21
Contrari: 3
Il Consiglio approva
