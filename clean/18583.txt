Classificazione
COOPERAZIONE
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 1690 del 29 novembre 2000 - Resoconto
OGGETTO N. 1690/XI Approvazione dell'affidamento, tramite
stipulazione di una convenzione-tipo, all'Associazione "L'Arnia" di
Lillianes della gestione di un locale di lavorazione presso lo
stabile ex-Invicta di proprietà regionale, sito in Lillianes, di
cui agli articoli 17 e 20 della legge regionale 6 luglio 1984, n.
30 e successive modificazioni.
Deliberazione Il Consiglio
Richiamata la precedente deliberazione n. 616/XI del 12 maggio
1999 concernente l’approvazione della
convenzione-tipo da stipularsi tra la Regione Autonoma Valle
d’Aosta e n. 19 cooperative o associazioni agricole
alle quali è affidata la gestione delle strutture collettive di cui
agli articoli 17 e 20 della legge regionale 6 luglio 1984, n. 30 e
successive modificazioni;
Considerato che la Direzione promozione e sviluppo agricolo
dell’Assessorato agricoltura e risorse naturali ha
rilevato che al piano seminterrato dello stabile di proprietà
regionale denominato ex-Invicta, sito in Lillianes, un locale di
lavorazione è attualmente inutilizzato;
Considerato che parte dello stabile suddetto è già affidata in
gestione alla cooperativa "Il Riccio" ai sensi della deliberazione
consiliare soprarichiamata, ma che il locale in esame non compare
nell’inventario allegato a tale convenzione,
risultando quindi libero da vincoli contrattuali;
Considerata la volontà dell’Associazione
"L’Arnia", con sede in Lillianes, a gestire il
locale di lavorazione sopra menzionato al fine
dell’esercizio di attività relative
all’apicoltura locale;
Considerato che occorre normalizzare la posizione di tale
gestione sottoscrivendo con l’Associazione
interessata la convenzione-tipo già approvata con la precedente
deliberazione consiliare soprarichiamata, al fine di uniformare la
gestione di tutte le strutture regionali del settore agricolo;
Verificati, da parte della Direzione promozione e sviluppo
agricolo, i requisiti di funzionalità e di capacità
tecnico-amministrativa dell’Associazione
interessata;
Richiamato il comma 2 dell’articolo 20 della
legge regionale 6 luglio 1984, n. 30 e successive modificazioni che
affida alla competenza del Consiglio regionale
l’approvazione delle convenzioni in parola;
Richiamata la deliberazione della Giunta regionale n. 25 in data
13 gennaio 2000 concernente l’approvazione del
bilancio di gestione per l’anno 2000 e per il
triennio 2000/2002, con attribuzione alle strutture dirigenziali di
quote di bilancio e degli obiettivi gestionali correlati e di
disposizioni applicative;
Visto l’articolo 8 del decreto legislativo 22
aprile 1994, n. 320 come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto il parere favorevole rilasciato dal Direttore della
promozione e sviluppo agricolo dell’Assessorato
Agricoltura e risorse naturali, ai sensi del combinato disposto
degli articoli 13, comma 1, lettera e) e 59, comma 2 della legge
regionale 23 ottobre 1995, n. 45, sulla legittimità della presente
deliberazione;
Visto il parere della III Commissione consiliare permanente;
Delibera
1) di affidare all'Associazione "l'Arnia", con sede in
Lillianes, la gestione del locale di lavorazione, sito al piano
seminterrato dello stabile denominato ex-Invicta di Lillianes,
stipulando con l'associazione stessa la convenzione-tipo approvata
con la precedente deliberazione consiliare n. 616/XI del 12 maggio
1999;
2) di dare atto che alla sottoscrizione della convenzione
provvederà il Direttore della direzione promozione sviluppo
agricolo dell’Assessorato agricoltura e risorse
naturali - ai sensi dell’atto di delega del
Presidente della Giunta regionale prot. n. 2613/5/sgt del 3 agosto
1998.
Président
La parole à l'Assesseur à l'agriculture et aux
ressources naturelles, Perrin.
Perrin (UV)
Lo stabile di proprietà regionale ex Invicta è
affidato in gestione alla Cooperativa Il Riccio che cura la
raccolta e la lavorazione della castagna. Un locale a piano terra è
tuttora inutilizzato e l'Associazione L'Arnia, con sede a
Lillianes, ha fatto richiesta per utilizzare questo locale per
gestire attività relative all'apicoltura locale.
La proposta è quella di concedere all'associazione la gestione
del locale stesso secondo una convenzione-tipo che determina le
modalità di gestione e gli impegni che l'associazione dovrà
garantire per un corretto utilizzo dei locali dati in
affidamento.
Président
Je rappelle que la III
ème
Commission
a exprimé à la majorité son avis favorable en présentant également
deux amendements.
Emendamenti - Il titolo è così sostituito:
"Approvazione dell'affidamento, tramite stipulazione di una
convenzione-tipo, all'Associazione L'Arnia di Lillianes della
gestione di un locale di lavorazione presso lo stabile ex-Invicta
di proprietà regionale, sito in Lillianes, di cui agli articoli 17
e 20 della legge regionale 6 luglio 1984, n. 30 e successive
modificazioni.".
- Il punto 1) del deliberato è sostituito dal seguente:
"1) di approvare l'affidamento all'Associazione L'Arnia, con
sede in Lillianes, della gestione del locale di lavorazione, sito
al piano seminterrato dello stabile ex-Invicta di Lillianes,
stipulando con l'associazione stessa la convenzione-tipo approvata
con la precedente deliberazione consiliare n. 616/XI del 12 maggio
1999;".
A défaut de requêtes d'intervention, je propose de procéder à
une votation unique dans le texte qui découle des deux
amendements:
Conseillers présents: 28
Votants: 26
Pour: 26
Abstentions: 2 (Frassy, Lattanzi)
Le Conseil approuve
