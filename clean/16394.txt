Classificazione
COMMERCIO
Fiere, mostre e mercati


Resoconto integrale del dibattito dell'aula
Oggetto del Consiglio n. 2759 del 24 settembre 1997 - Resoconto
SEDUTA POMERIDIANA DEL 24 SETTEMBRE 1997
OGGETTO N. 2759/X Ammissione al contributo previsto dalla legge
regionale 13 maggio 1993, n. 31 dell'Associazione Marmifera della
Valle d'Aosta per l'organizzazione di manifestazioni promozionali
nel settore lapideo durante il 1997. Impegno di spesa.
Deliberazione Il Consiglio
Preso atto della richiesta presentata in data 23 aprile 1997
dall'Associazione Marmifera della Valle d'Aosta tendente ad
ottenere la concessione di un contributo per l'organizzazione di
manifestazioni promozionali del settore lapideo;
Richiamata la legge regionale 13 maggio 1993, n. 31 concernente
la concessione di contributi per iniziative e manifestazioni
finalizzate al potenziamento delle attività economiche;
Preso atto del seguente programma di iniziative:
Manifestazioni e iniziative ordinarie
1) Partecipazione con uno stand alla 67ème Foire-Exposition de
la Haute-Savoie - Mont-Blanc di la Roche-sur-Foron (Haute-Savoie)
dal 26 aprile al 5 maggio 1997;
2) Partecipazione con uno stand alla Mostra internazionale di
marmi, pietre e tecnologie di Verona dal 25 al 29 settembre
1997;
3) Presenza associativa alle manifestazioni promozionali della
Fiera internazionale Marmi Macchine e Servizi di Carrara dal 21 al
25 maggio 1997;
Presenza associativa alle manifestazioni promozionali
nell'ambito del 10° Salone internazionale Stonetec 1997 di
Norimberga (Germania) dal 29 maggio al 1° giugno 1997;
Presenza associativa alle manifestazioni promozionali
nell'ambito di Edilevante - Fiera internazionale del Levante di
Bari dal 12 al 17 settembre 1997;
Presenza associativa alle manifestazioni promozionali del Salone
SAIE dell'industria edilizia di Bologna dal 15 al 19 ottobre
1997;
Manifestazioni e iniziative straordinarie
4) Presentazione a Roma delle aziende produttrici e
trasformatrici del settore lapideo valdostano in un Incontro
mirato, nell'ambito del Piano degli Interventi per il grande
Giubileo 2000 (DPR 11 dicembre 1996);
5) Partecipazione alle iniziative dell'ICE "Med-Interprise"
sulle opportunità commerciali nel settore delle costruzioni e
materiali per edilizia in Libano (Beirut, maggio 1997);
6) Organizzazione in collaborazione con l'Agence de la
Francophonie ACCT di Parigi e con il Forum des Affaires de la
Francophonie, nonché con la rivista marmifera Le Mausolée di una
manifestazione dedicata all'opportunità di scambi e collaborazioni
nel settore tra Valle d'Aosta, Francia e Paesi francofoni;
7) Partecipazione alle iniziative di BORITEC 1997 Expo-club per
l'internazionalizzazione della piccola media impresa a Milano dal
28 al 30 ottobre 1997 in collaborazione con l'ICE, l'OCSE, la BEI e
la C. di C. di Milano;
8) Pubblicazione di un Catalogo aggiornato delle produzioni
marmifere e lapidee della Valle d'Aosta, per la distribuzione nelle
fiere e nelle manifestazioni commerciali e promozionali previste
nel corso dell'anno 1997.
Preso atto del preventivo di spesa ammontante a L. 215.100.000=
così suddivise:
a) Fiere ordinarie
La Roche-sur-Foron - Foire de la Haute-Savoie L. 77.000.000
Verona - Fiera del Marmo L. 89.000.000
b) Manifestazioni varie
di cui ai punti 3-4-5-6-7 del precedente elenco L.
24.600.000
c) Cataloghi
n. 5.000 copie cataloghi a L. 4.900 cadauno L. 24.500.000
Totale L. 215.100.000
Ritenuto di aderire alla richiesta di cui si tratta mediante la
concessione di un contributo pari al 70 percento della spesa
effettivamente sostenuta, fino ad un massimo di L. 100.000.000=, in
base all'articolo 3 della legge regionale 13 maggio 1993, n. 31,
trattandosi di manifestazioni di importanza regionale;
Richiamate le precedenti deliberazioni della Giunta regionale n.
6162 del 30 dicembre 1996, n. 317 del 3 febbraio 1997 e n. 2436 del
7 luglio 1997 concernenti l'approvazione e le determinazioni per
l'applicazione del bilancio di gestione per l'anno 1997 e triennio
1997/1999;
Tenuto conto della circolare n. 7 del 6 febbraio 1997 della
Presidenza della Giunta regionale concernente le disposizioni
applicative inerenti al bilancio di gestione per l'anno 1997;
In attuazione dell'obiettivo 122101 "Ricerca di mercati
alternativi per le imprese e promozione di prodotti regionali";
Visto il parere favorevole di legittimità rilasciato dal Capo
Servizio attività promozionali, albi e ruoli nell'ambito
dell'Assessorato dell'Industria, Artigianato ed Energia, ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13, comma 1,
lettera e), e 59, comma 2, della legge regionale n. 45/1995, in
ordine alla presente deliberazione;
Delibera
1) di approvare la concessione all'Associazione marmifera della
Valle d'Aosta con sede in Aosta - Via Challand n. 19 - C.F.
91009400077, per l'organizzazione di manifestazioni promozionali
della produzione lapidea valdostana, di un contributo pari al 70
percento delle spese effettivamente sostenute, fino ad un massimo
di L. 100.000.000=, con quietanza del Presidente sig. Leo
Guglielminotti;
2) di approvare ed impegnare la spesa di L. 100.000.000=
(centomilioni), con imputazione al capitolo 47806 - rich. 4485 -
del bilancio di previsione della Regione per l'anno 1997
("Contributi per iniziative e manifestazioni economiche e per il
potenziamento delle attività economiche"), che presenta la
necessaria disponibilità;
3) di stabilire che alla liquidazione si provvederà ai sensi
dell'articolo 58 della legge regionale 27 dicembre 1989, n. 90 e
successive modificazioni, al termine delle manifestazioni e su
presentazione delle fatture quietanzate;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Président La discussion générale est ouverte. Quelqu'un demande
la parole?
On peut passer à la votation:
Conseillers présents, votants et favorables: 28
Le Conseil approuve à l'unanimité
