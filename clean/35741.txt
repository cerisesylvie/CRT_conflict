Classificazione
BILANCIO E CONTABILITA' REGIONALE



Oggetto del Consiglio n. 167 del 8 ottobre 2013 - Resoconto
OGGETTO N. 167/XIV - Comunicazione di provvedimenti
amministrativi di variazione al bilancio.
Presidente
- Ci sono richieste d'intervento? Ha chiesto
la parola il collega Chatrian.
Chatrian (ALPE)
- Grazie Presidente.
Vorrei fare una domanda all'Assessore Baccega, proprio sulla
delibera 1507, "Prelievo dai fondi di riserva correnti e
investimenti": vorremmo conoscere quanto è stato prelevato nel 2013
sui fondi di riserva e quante sono le risorse che rimangono sul
fondo di riserva...rimanenti, diciamo, a oggi.
Presidente
- Grazie. Per la risposta, la parola
all'Assessore Baccega.
Baccega (SA)
- Grazie Presidente.
Il suo quesito non mi sembra pertinente a quello che è l'oggetto
di questa delibera, perché lei mi chiede una relazione globale sul
fondo di riserva; qui parliamo di una delibera specifica, che
obbliga l'Amministrazione regionale a prelevare dal fondo di
riserva 33.362 euro per spese non preventivate. Si tratta di una
sentenza del tribunale che ci obbliga a pagare delle spese
relativamente a un percorso di provvedimenti ai quali dobbiamo
ottemperare. Tutto il percorso relativo ai fondi di riserva
richiede un approfondimento, voi state ovviamente chiedendo tanta
documentazione...sarà, a tempo dovuto, mia premura dare al
Consiglio tutte le indicazioni in questo senso. Grazie.
Presidente
- Grazie. La parola al collega Chatrian.
Chatrian (ALPE)
- Grazie Presidente.
Grazie Assessore Baccega per le sue delucidazioni, molto
puntuali e molto fresche, servono al dibattito consiliare, oggi e
anche nel prosieguo! Chiederei al Presidente della Regione,
sinceramente, dato che i problemi economici e finanziari saranno
à la une
penso questo pomeriggio, domani e nei prossimi
Consigli, la domanda va in quella direzione: visto e considerato
che c'è una delibera che va nuovamente a prelevare 33.000-36.000
mila euro...scusate, 33.662,20, il quesito andava un po' oltre alla
delibera di Giunta 1507. Non avremmo voluto avere i due dati
adesso, anche nel primo pomeriggio, alle 15,30, quando inizieremo
la seduta...io penso che l'Assessorato del bilancio abbia questi
due dati!
I due dati che noi, gruppo di ALPE, chiediamo al Presidente
della Regione per questo pomeriggio, sono due: quanto è stato
prelevato a oggi, nel 2013, sui fondi di riserva, la prima domanda,
se gentilmente potete fornirci questa risposta e, la seconda, dato
che siamo un po' preoccupati, Assessore Baccega, chiederemmo anche
la seconda: quante sono le risorse rimanenti sui fondi di riserva.
Grazie per l'impegno, mi sembra che il Presidente della Regione il
pomeriggio farà sapere questi due dati, dati a noi cari, dato che
la situazione... Mi sembra, solo questa mattina, che l'Assessore
Baccega ci rispose in maniera molto netta sulle leggi di settore,
riguardo alle domande di contributo già presentate e per le quali
le risorse stanziate non permettono o non permetteranno entro fine
2013 l'adozione di un impegno di spesa, cioè niente delibera di
Giunta, niente provvedimento dirigenziale, in tale caso però gli
uffici stanno avviando una piccola raccolta di dati presso tutte le
strutture regionali, per verificare la situazione puntuale e poter
così adottare le conseguenti decisioni. Io penso che sia un nostro
diritto, non vogliamo far perdere tempo a nessun funzionario, a
nessun dirigente...un nostro diritto sapere quanto è stato
prelevato e quanto nella cassa dei fondi rimane ancora. Sono due
dati che a noi servono, e ringraziamo anticipatamente.
Presidente
- Grazie. Altri? Non ci sono altre richieste?
Possiamo passare al punto 6 all'ordine del giorno.
