Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1208 del 20 marzo 1985 - Resoconto
OGGETTO N. 1208/VIII - MANCATA ESPLICAZIONE, DA PARTE DELLA
FINAOSTA S.P.A., DELLE ATTRIBUZIONI DI ASSISTENZA TECNICO
-GESTIONALE NEI CONFRONTI DELLE IMPRESE. (Interpellanza).
PRESIDENTE:
Do lettura dell'interpellanza presentata dai
Consiglieri Pascale, Torrione, Breuvé:
INTERPELLANZA
L'rt. 4 della legge 28 giugno 1982, n. 16, concernente la
costituzione della Finaosta individua fra gli interventi della
società nell'ambito della gestione ordinaria alla lettera d)
"l'assistenza tecnica, amministrativa, organizzativa e commerciale
alle imprese, singole o consorziate".
Tale disposizione è richiamata anche nell'art. 2 della
Convenzione stipulata fra la Regione e la Finaosta per la gestione
dei fondi "speciali" destinati agli interventi di cui all'art. 5
della sopracitata legge.
Quelle direttive partivano dal presupposto, ormai acquisito a
tutti i livelli, che il solo contributo finanziario non è più
sufficiente per promuovere e sostenere l'apparato produttivo, ma
esso va necessariamente integrato da una politica di servizi sul
piano tecnico-gestionale, soprattutto a favore delle piccole
imprese. Vista la mancanza in Valle di una Camera di Commercio,
Artigianato e Trasporti in grado di svolgerne i compiti, si era
individuato nella Finaosta il primo strumento in grado di
sopperire, sia pure in parte, a questa carenza pubblica
nell'erogazione dei servizi tecnici alle imprese: nell'ambito di
tale logica ed anche a tale fine era stata indirizzata la scelta
dei componenti del Consiglio di Amministrazione della Finaosta,
preferendo i cosiddetti "tecnici" ai politici.
Senonché, a distanza di quasi tre anni dalla costituzione
della Finaosta mancano ancora presso questa società le strutture in
grado di fornire tutta quell'assistenza tecnico-gestionale prevista
dalla legge e spesso necessaria anche per approfondire l'analisi
delle crisi aziendali e per rimuovere le cause. Le vicissitudini
dei vari Presidenti che si sono avvicendati nella guida
della società non sono di per sè sufficienti a giustificare
la mancata attuazione di queste importanti finalità.
Alla luce di tali considerazioni ed allo scopo di tracciare
un bilancio complessivo della società al primo triennio di
esercizio, che sta per scadere, nonché di individuare i possibili
rimedi per dare nuova linfa a questo strumento comunque
indispensabile, i sottoscritti Consiglieri regionali del gruppo
socialista
INTERPELLANO
il Presidente della Giunta o l'Assessore competente al fine
di conoscere:
a)
quali motivi hanno impedito alla Finaosta di
dotarsi di tutte le strutture necessarie per garantire alle imprese
l'assistenza prevista dalla lettera d) dell'art. 4 della legge
16/82;
b)
quali provvedimenti la Giunta intende assumere per
rivedere i meccanismi gestionali della Finaosta al fine di
perseguire tutte le finalità previste dal la legge.
PRESIDENTE:
Ha chiesto di parlare il
Consigliere Pascale, ne ha facoltà.
PASCALE - (P.S.I.):
Tra pochi mesi scadrà il primo
triennio dell'esercizio della Finaosta e in quell'occasione dovremo
certamente fare un dibattito molto approfondito su questa società,
perché nelle intenzioni del legislatore o di coloro che ne avevano
promosso la costituzione, fra i quali in primo luogo proprio il
nostro partito, questa doveva essere una finanziaria di sviluppo,
cioè lo strumento propulsore dello sviluppo produttivo della nostra
Regione.
Nei fatti poi molte aspettative sono andate deluse e vedremo in
quella occasione quali possono essere stati i motivi.
In questa fase vogliamo solo richiamare l'attenzione della
Giunta e delle forze politiche su un punto specifico: l'art. 4
prevede fra i compiti della Finaosta anche l'assistenza tecnica,
amministrativa, organizzativa e commerciale alle imprese, singole o
consorziate, quindi una finalità importantissima perché abbiamo
tutti capito attraverso le esperienze passate che il solo
contributo finanziario alle imprese non è più sufficiente per
sostenere l'apparato produttivo, occorre una politica dei servizi
sul piano tecnico-gestionale. Poiché manca in Valle una Camera di
Commercio che non si è mai voluto creare e poiché l'Assessorato
all'Industria e Commercio non è mai stato in grado, in mancanza di
strutture specifiche, di svolgere i compiti della Camera di
Commercio, si era individuato proprio nella Finaosta il primo
strumento in grado di dare questa politica di servizi, soprattutto
a favore delle piccole imprese.
E mi pare che anche il tipo di composizione del Consiglio di
Amministrazione era stato finalizzato a questa logica, perché
ricordo la discussione che c'era stata al momento della
costituzione di questo primo Consiglio di Amministrazione e la
preferenza che si era voluto accordare ai cosiddetti tecnici
rispetto ai politici. Si era detto che non si voleva creare un
carrozzone politico, era preferibile il tecnico perché era quello
che poteva effettuare delle scelte più oculate, e poi nei fatti
sembra che i tecnici si siano comportati per quello che sono, cioè
dei ragionieri che fanno l'analisi dei conti, ma poi nei fatti non
sono in grado di decidere e di operare delle scelte, perché le
scelte, giuste o sbagliate che siano, le fanno solo i politici. Ed
anche su questo dovremo meditare al momento del rinnovo di questo
Consiglio di Amministrazione.
In questa fase a noi interessa soprattutto capire perché la
Finaosta non ha potuto raggiungere tutte le sue finalità, in modo
particolare una che era molto importante, cioè quella di dare
l'assistenza tecnico-gestionale alle piccole imprese; quali sono
stati i motivi che hanno impedito a questa società di dotarsi di
tutte le strutture necessarie e quali possono essere i meccanismi
che vanno rivisti per evitare che questo si ripeta nel futuro.
Alla luce di queste analisi tracceremo fra qualche mese il
bilancio complessivo della società e vedremo in quale direzione
cambiare la nostra impostazione perché riteniamo che comunque
questo sia uno strumento indispensabile alla vita economica della
nostra Regione.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Pendant ces derniers mois il y a eu
la nécessité de la part de la Junte, en particulier de la part des
Assesseurs compétents, MM. Lanivi et Martin, d'examiner avec
attention les différentes requêtes qui sont venues, et que de temps
en temps nous avons encore, de la part des entreprises de
s'installer en Vallée d'Aoste, et de l'autre côté d'avoir un compte
rendu de l'état de santé des entreprises valdôtaines.
Justement à ces occasions on avait cru que c'était nécessaire
d'avoir une échange d'idées avec la Finaosta pour voir quel est le
rôle de la Finaosta et de la Région. On avait déjà prévu, avant
encore qu'on puisse connaître les données de cette interpellation,
une réunion avec le Conseil d'Administration de la Finaosta, qui a
eu lieu le 15 du mois de mars, au cours de laquelle on a discuté
des problèmes qui en partie sont les mêmes soulevés dans cette
interpellation, c'est-à-dire quel est le rôle de la Finaosta,
quelle est la stratégie qu'on peut partager entre Finaosta et
Région, et de quelle façon on peut se donner les instruments
nécessaires pour avoir l'assistance soit au niveau d'entreprises,
soit au niveau d'Assessorat.
Comme M. Pascale sait, on a cru que c'était nécessaire de donner
une nouvelle structure à l'Assessorat, et en effet dans la dernière
loi qu'on a approuvée dans ce Conseil on a vu que se sont passés
des changements à l'intérieur de l'Assessorat à l'Industrie et
Commerce pour prévoir d'un côté la possibilité d'examiner les
données des entreprises, mais ces données devaient être
préalablement examinées du point de vue technique.
Ce qui rappelait M. Pascale c'est vrai, au moment de la
constitution de la Finaosta on avait choisi de prévoir un Conseil
d'Administration de soi-disant techniciens, afin qu'il y ait la
possibilité de prévoir la participation des ces personnes
qualifiées qui pourraient examiner avec compétence les différentes
exigences qu'il y avaient au niveau soit de l'Industrie, de
l'Artisanat, du Commerce, soit au niveau de notre Région pour
donner le support nécessaire pour les choix politiques qui devaient
être pris de la part de la Junte et du Conseil.
C'est justement ce rôle qu'on doit reprendre et en effet pendant
cette dernière rencontre qu'il y a eu - on sait qu'à l'intérieur de
la Finaosta il y a aussi une Commission de stratégie qui devait se
réunir pour donner des résultats, que nous espérons avoir d'ici une
quinzaine de jours - on a fixé une nouvelle rencontre entre
l'Administration régionale et la Finaosta tout de suite après
Pâque, pour qu'il y ait du point de vue de la Finaosta l'examen des
trois années d'activité, et pour donner aussi une suggestion au
Conseil régional afin que puisse
y
être à l'examen d'un
bilan de la Finaosta un débat sur la fonction de la Finaosta
même.
Je partage en grande partie ce qui a été souligné de la part des
Conseillers proposants et je répète qu'il
y
a eu cette
rencontre, là où on a posé les mêmes thèmes et on va prévoir
pendant cette réunion l'examen des requêtes au niveau de
structures, et par structure ce n'est pas seulement une question de
logements, o'est une question de personnes: si on doit faire le
choix d'augmenter le personnel, ou bien d'utiliser les sociétés
spécialisées qu'il y a déjà un peu partout et que même les
entreprises privées utilisent en certaines occasions pour avoir des
données qui sont le résultat de la participation d'experts, et par
la suite d'examiner la procédure de différents rôles afin qu'il y
ait d'un côté le respect de la part technique de la part de la
Finaosta (qui donc reprend le rôle établi au moment de
l'institution de la société) de l'autre côté que dans le plus bref
délai possible, la Junte régionale soit à même d'examiner les
données techniques. A la suite de ça la Junte et le Conseil
pourront choisir.
Voilà le raisonnement qui a motivé nos rencontres et les
suggestions qui sont de la Junte régionale; je crois qu'en grande
partie o'est un peu le but de cette interpellation, qui coïncide
avec le problème que nous avions posé depuis quelque temps et nous
espérons d'ici un mois de pouvoir faire un débat à l'intérieur du
Conseil régional sur le rôle de la Finaosta.
PRESIDENTE:
Ha chiesto di parlare il Consigliere Pascale,
ne ha facoltà.
PASCALE - (P.S.I.):
Sono soddisfatto perché il Presidente
della Giunta ha riconosciuto che questa Finanziaria ci ha dato
delle delusioni, che qualcosa non ha funzionato nei meccanismi di
questa Finanziaria e mi pare che la Giunta stessa si stia
preoccupando di capirne i motivi e cercare di porre i rimedi
necessari.
Per quanto riguarda le prospettive mi sembra di aver capito che
negli incontri che ci sono stati la Giunta ha chiesto quali possono
essere le strutture in grado di far funzionare la Finaosta per
queste finalità e quali possono essere i rimedi, se l'assunzione di
personale diretto oppure convenzioni con società specializzate. A
titolo indicativo, diciamo che noi siamo sempre orientati a
qualificare questa società, piuttosto che dare affidamento a
società specializzate, perché quando abbiamo promosso la
costituzione di una Finanziaria vedevamo questa società come
strumento propulsore di quello che può essere lo sviluppo
produttivo. Questo non vuol dire che ci possono poi essere altre
società specializzate che possono erogare questi servizi alle
piccole imprese, però la Finaosta a nostro avviso deve avere una
sua struttura qualificata per raggiungere tutti quelli che erano
gli obiettivi così come erano stati perfettamente indicati nella
legge.
Ci riserviamo al momento della scadenza di questo triennio di
esercizio,quando ci sarà un dibattito che coinvolgerà tutte le
forze politiche, di approfondire meglio quali possono essere le
revisioni da apportare ai meccanismi strutturali e forse anche alla
composizione stessa del Consiglio di Amministrazione che deve
dirigere questa società.
