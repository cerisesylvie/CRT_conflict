Classificazione
CONSIGLIO REGIONALE
Attività consiliare d'aula



Oggetto del Consiglio n. 1784 del 21 settembre 2022 - Resoconto
OBJET N° 1784/XVI - Communications du Président du
Conseil.
Bertin (Presidente) -
Alla presenza di 35 consiglieri
possiamo dare avvio ai lavori. Punto n. 1 all'ordine del
giorno.
In apertura di questo Consiglio, desidero esprimere, a nome di
tutta l'Assemblea, la nostra vicinanza alla popolazione delle
Marche colpita dall'alluvione.
Vi comunico che il 31 agosto, la Giunta ha depositato il piano
triennale degli interventi contro la violenza di genere per il
periodo 2022-2024 ai sensi dell'articolo 3 della legge regionale 4
del 2013. L'atto è stato assegnato alla V Commissione.
La Conferenza dei Capigruppo, riunitasi ieri, ha convenuto di
discutere congiuntamente i punti 68 e 69 all'ordine del giorno di
questo Consiglio, che riguardano l'Unità di valutazione
multidimensionale della disabilità.
Il Consiglio di Stato, con ordinanza del 26 agosto, ha accolto
la domanda di sospensione dell'efficacia della sentenza del
Tribunale del Tar della Valle d'Aosta che aveva annullato
l'elezione del Difensore civico, fissando l'udienza pubblica per il
15 dicembre prossimo. Resta pertanto confermata l'efficacia della
delibera consiliare di elezione della dottoressa Adele Squillaci
quale Difensore civico.
Je vous informe que du 2 au 4 octobre prochains, nous
accueillerons le Comité de coopération interparlementaire entre le
Conseil de la Vallée et les Parlements de la Fédération
Wallonie-Bruxelles et du Canton du Jura. La session de travail, à
la présence d'experts, abordera les thèmes de l'usage des médias
sociaux de la part des parlementaires et des conseillers et de la
communication institutionnelle.
