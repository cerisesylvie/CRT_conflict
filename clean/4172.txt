Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 514 del 29 ottobre 1981 - Resoconto
OGGETTO N. 514/81 - NOMINA DEI RAPPRESENTANTI DELLA REGIONE IN
SENO ALLA COMMISSIONE REGIONALE PER IL LAVORO A DOMICILIO, DI CUI
ALL'ARTICOLO 6 DELLA LEGGE 18 DICEMBRE 1973, N. 877: "NUOVE NORME
PER LA TUTELA DEL LAVORO A DOMICILIO". NULLITÀ DELLA PRECEDENTE
DELIBERAZIONE N. 512. NUOVA NOMINA.
Presidente
- Ha chiesto di parlare il Consigliere Viberti
per l'illustrazione della mozione d'ordine, ne ha facoltà
Viberti
(DPROL) -
Signor Presidente, credo che la
questione sia ormai chiara, non voglio fare né polemica né accuse a
nessuno, però avevo dato due nominativi, il secondo dei quali non è
stato annunciato. Sebbene sia conosciuto da tutti i Consiglieri ed
anche dagli scrutatori, non lo faccio perché cerco di mantenere
quel poco di segretezza che è rimasta al mio voto; chiedo pertanto
di ripetere la votazione in quanto non è stato dato nessun annuncio
del mio voto contenuto nella scheda.
Presidente
- Colleghi Consiglieri, il Consigliere
Segretario e gli stessi scrutatori hanno riconosciuto di avere
operato un'omissione nella trascrizione di quelli che vengono
chiamati voti dispersi, che sono stati formulati nel corso della
votazione segreta, pertanto la Presidenza raccomanda agli
scrutatori che anche i voti dispersi siano elencati in modo che
possano essere annunciati, proclamando successivamente solo gli
eletti. È chiaro che essendosi riscontrata questa omissione, la
votazione relativa all'oggetto n. 512 è da considerarsi nulla e
quindi va ripetuta.
Esito della votazione:
Presenti: 25
Votanti: 25
Hanno riportato voti:
Bancod Beniamino: 12
Ernesto Zani: 12
Merlo Pierangelo: 12
Chabod Guido: 1
Jans Cesare: 1
Viberti Ilio: 1
Presidente
- Le persone ora nominate sono residenti in
Valle d'Aosta. Hanno riportato voti anche persone non residenti in
Valle d'Aosta di cui dò lettura, sottolineando che manifestazioni
del genere, anche se possono essere oggetto di facezia, non
contribuiscono certo alla serietà dei lavori del Consiglio.
Nino Manfredi: 1
Ornella Muti: 1
Cicciomessere: 1
Presidente
- Proclamo eletti quali rappresentanti quali
rappresentanti della Regione in seno alla Commissione regionale per
il lavoro a domicilio:
Zani Ernesto
Bancod Beniamino
Merlo Pierangelo
