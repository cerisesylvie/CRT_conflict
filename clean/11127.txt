Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2140 del 8 maggio 1991 - Resoconto
OGGETTO N. 2140/IX - Rinvio della Presa d'atto della
petizione concernente "Localizzazione dell'Impianto di depurazione
a servizio della Comunità Valdigne-Mont Blanc in Comune di La Salle
(Loc. Equilivaz)".
Presidente:
L'Assessore ai Lavori Pubblici, Martin, ha
chiesto la parola, per illustrare la petizione iscritta al punto 24
dell'ordine del giorno; ne ha facoltà.
Martin (ADP):
Sulla base di quanto era stato concordato
in un precedente Consiglio, la Commissione incaricata di indicare
il luogo più idoneo in cui installare il depuratore di Derby, sta
facendo i suoi rilievi e studiando la situazione, tant'è che la
scorsa settimana ha effettuato un sopralluogo al terzo sito
proposto dagli abitanti di Avise per accertarne l'idoneità ad
accogliere il depuratore.
Non disponiamo ancora delle decisioni della Commissione, che
contiamo di avere quanto prima, anche se ci vorrà ancora un po' di
tempo, perché è stato chiesto alla ditta costruttrice se è
possibile modificare l'impianto, per adattarlo al nuovo sito che è
piuttosto ristretto.
Nell'attesa di queste varianti, che richiedono un po' di tempo,
chiederei al Consiglio di rinviare questo oggetto, per consentirci
di ripresentarlo in aula con tutti gli elementi utili per assumere
una decisione serena e soprattutto molto ponderata sul sito in cui
localizzare il depuratore.
Presidente:
Ha chiesto la parola il Consigliere Vallet;
ne ha facoltà.
Vallet (UV):
Seulement pour demander à la bienveillance
de l'Assesseur, de porter l'argument d'abord en troisième
Commission, si le temps le permet et si est possible. Merci.
Presidente:
E' stato proposto che l'argomento venga
riportato all'esame della Commissione competente e, su richiesta
dell'Assessore, al Consiglio, entro il mese di luglio, cioè prima
delle vacanze estive.
Il Consiglio è d'accordo? Bene.
Il Consiglio
prende atto concordando sul rinvio dell'aggetto all'esame della
III Commissione consiliare competente e ad una adunanza del mese di
luglio, su richiesta dell'Assessore ai Lavori pubblici.
***
