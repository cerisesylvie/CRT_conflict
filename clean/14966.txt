Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 1449 del 13 luglio 1995 - Resoconto
SEDUTA POMERIDIANA DEL 13 LUGLIO 1995
OGGETTO N. 1449/X Approvazione della vendita di una porzione di
terreno di proprietà regionale sito in comune di Charvensod, loc.
Pont Suaz, alla ditta individuale Nuova Mafer di Martinet Flavio.
Introito di somma.
Deliberazione Il Consiglio
Premesso che:
- a seguito del ritrovamento di un ponte romano, sito ad ovest
dell'azienda in argomento, l'Assessorato del Turismo, Sport e Beni
culturali, tramite l'Ufficio di archeologia, ha eseguito lavori di
scavo, occupando nei periodo 1986/1992 una vasta porzione di
terreno di proprietà della Nuova Mafer, che assicurava l'accesso
dei mezzi meccanici al piazzale posteriore e all'officina
dell'azienda commerciale in Comune di Charvensod, località Pont
Suaz;
- le operazioni di scavo del ponte romano hanno paralizzato per
tutto il periodo sopraindicato l'attività dell'azienda in
questione, impedendo le normali operazioni di scarico e carico,
accesso ed utilizzo dell'officina;
- si sono successivamente avviate trattative tra i responsabili
dell'Azienda e l'Assessorato competente, per realizzare una
struttura in cemento armato che, da un lato, consentisse la
protezione del ponte e, dall'altro, assicurasse il passaggio dei
mezzi meccanici;
- ad avvenuta progettazione definitiva dell'opera
l'Amministrazione regionale ha accertato che la realizzazione della
struttura era troppo onerosa, in quanto il preventivo di spesa
ammontava a circa lire 1,5 miliardi, ed ha optato per la
realizzazione di un accesso ad est dell'azienda, per permettere la
continuità dell'attività commerciale;
Preso atto che:
- tale accesso è stato realizzato, previ accordi con
l'Amministrazione regionale, a spese della Nuova Mafer,
provvisoriamente, su un terreno adiacente al complesso commerciale
di proprietà di terzi;
- i proprietari di detto terreno, sig. Linty Blanchet Aldo e la
società "Festaz & Usel s.n.c." si sono dichiarati disposti a
cedere definitivamente alla Regione la porzione in argomento,
tramite atto di permuta con area di proprietà regionale sita nelle
vicinanze;
- recentemente è stato perfezionato l'atto di permuta tra il
sig. Linty Blanchet, la società "Festaz & Usel s.n.c." e la
Regione e, conseguentemente, esistono i presupposti per la cessione
definitiva dell'area alla ditta Nuova Mafer;
Ricordato che si tratta di un terreno della superficie di mq.
332, il cui valore è stato determinato dal Servizio Demanio e
Patrimonio, dell'Assessorato del Bilancio e delle Finanze in
complessive lire 14.940.000=, con perizie di stima in data 19
settembre 1994 e in data 11 maggio 1995;
Visto il parere favorevole rilasciato dal Dirigente del Servizio
Affari Generali e Legali della Presidenza della Giunta, ai sensi
dei combinato disposto dell'articolo 72 della Legge regionale n.
3/1956 e successive modificazioni, e dell'articolo 21 della Legge
regionale n. 18/1980 e successive modificazioni, in ordine alla
legittimità della presente deliberazione;
Delibera
1) di approvare la vendita al signor Martinet Flavio, nato ad
Aosta il 4 agosto 1954 e residente a Charvensod, nella sua qualità
di titolare della ditta "Nuova MAFER di Martinet Flavio", con sede
in Charvensod (P.I.V.A. 00165650078), di un appezzamento di terreno
di proprietà regionale sito in Comune di Charvensod, frazione Pont
Suaz, per il prezzo a corpo di lire 14.940.000=
(quattordicimilioni-novecentoquarantamila), distinto al Catasto
terreni al Foglio 1 con i seguenti mappali:
n. 149 (ex 122/b) mq. 30;
n. 150 (ex 97/b) mq. 302;
2) di introitare la somma complessiva di lire 14.940.000=
(quattordicimilioninovecentoquarantamila) al capitolo 10200
("Provento vendite beni immobili") del bilancio di previsione della
Regione per l'anno finanziario 1995;
3) di onerare l'acquirente delle spese di stipulazione,
registrazione, trascrizione ed ogni altra inerente dell'atto di cui
trattasi;
4) di conferire al Presidente della Giunta od eventualmente, in
caso di delega, all'Assessore regionale che interverrà alla
stipulazione dell'atto conseguente al presente provvedimento, la
facoltà di autorizzare l'inserzione nello stesso delle
precisazioni, rettifiche ed aggiunte che il Notaio riterrà
necessarie per il perfezionamento del rogito;
5) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera d) del decreto legislativo 22
aprile 1994, n. 320.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto:
Presenti, votanti e favorevoli: 26
Il Consiglio approva all'unanimità
