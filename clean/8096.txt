Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2537 del 14 gennaio 1987 - Resoconto
OGGETTO N. 2537/VIII - SIG. ERALDO MANGANONE. - RIAMMISSIONE
IN SERVIZIO, IN ATTESA DELL'ESITO DEI GIUDIZI DI APPELLO AL
CONSIGLIO DI STATO DELLA SENTENZA DEL T.A.R. PER LA VALLE D'AOSTA
N. 91/1986.
PRESIDENTE:
Do lettura della delibera in oggetto:
IL CONSIGLIO
Rilevato:
-
che, con sentenza n. 91/86, il T.A.R. per la Valle d'Aosta
ha annullato un provvedimento di sospensione cautelare dal Servizio
del Sig. Eraldo Manganone;
-
che l'appello, proposto dalla Regione avverso tale
sentenza, sarà deciso dal Consiglio di Stato nella prossima udienza
del 10 febbraio 1987 (in una con altro appello proposto contro la
sentenza n. 111/84 dello stesso T.A.R.);
-
che, allo stato, la sentenza n. 91/86 è esecutiva (essendo
stata rigettata l'istanza di sospensione proposta dalla Regione
allo stesso Consiglio di Stato);
-
che, in attesa della decisione del giudice di appello (sia
sulla questione della esatta qualificazione del rapporto fra il
Manganone e la Regione, sia sulla conseguente questione della
legittimità della sospensione cautelare dal servizio dello stesso
Manganone - disposta nell'assunto, ipotetico, che tale soggetto
fosse dipendente della Regione, come sostenuto dal T.A.R. nella
sentenza 111/84 -), è necessario adottare una soluzione che, mentre
salvaguardi (in esecuzione della sentenza n. 91/86) il diritto del
Manganone alla riassunzione in servizio con espletamento di
attività che gli assicuri la percezione di adeguata remunerazione
salvaguardi al tempo stesso la Regione dai pericoli che (in attesa
della prossima decisione d'appello) sono pur sempre connessi alla
vicenda giudiziaria sottesa ai giudizi pendenti;
- che la sentenza n. 111/84, impugnata dalla Regione, regola
attualmente le posizioni del Manganone qualificandolo pubblico
dipendente;
- che il Signor Eraldo Manganone fruiva, a decorrere dal 29
settembre 1980 di una indennità di incarico di Lire 2.830.000 annue
lorde corrispondente allo stipendio tabellare annuo lordo di un
controllore della Casa da Gioco con 12 anni di anzianità;
- che da allora sono trascorsi 6 anni e 3 mesi e che,
pertanto, l'anzianità convenzionale utile agli effetti economici
deve considerarsi di 18 anni e 3 mesi alla data del 29 dicembre
1986;
- che il trattamento economico attuale di un controllore
avente tale anzianità di servizio è di Lire 13.292.339 annue
lorde;
Tenuto conto, peraltro, della valutazione fatta dal T.A.R. di
Aosta nella sentenza n. 129 del 1985, circa l'affidabilità
necessaria per l'attribuzione da parte della Regione di particolari
delicate funzioni;
DELIBERA
1°) di riammettere, in attesa dell'esito dei due giudizi di
appello indicati in premessa e riservati ogni ragione
dell'Amministrazione regionale e ogni ulteriore provvedimento in
relazione all'esito dei giudizi stessi, in servizio il signor
Eraldo Manganone destinandolo al personale addetto alla Casa da
gioco di Saint-Vincent - al quale era stato assimilato - a
decorrere dalla data di esecutività del presente provvedimento, per
svolgervi funzioni della qualifica cui si fa riferimento per la
determinazione del trattamento economico;
2°) di attribuire al predetto una anzianità utile agli
effetti economici, di anni 18 e mesi 3, e lo stipendio di annue
lorde Lire 13.956.956 per effetto dell'attribuzione della 5a classe
di stipendio e di 1 aumento periodico, come previsto dalla tabella
allegato A) alla legge regionale 16 settembre 1986, n. 54, oltre
alle indennità ed emolumenti spettanti ai sensi delle vigenti norme
sullo stato economico del personale regionale;
3°) di dare atto che la normale attribuzione del prossimo APB
e della successiva classe di stipendio decorrerà, rispettivamente,
dalla data dell'1/9/1987 e dell'1/9/1988;
4°) di dare atto che la relativa spesa sarà imputata ai
capitoli 21355 e 21356 del bilancio preventivo della Regione per
l'anno 1987 ("spese per il personale addetto ai servizi di
controllo regionale sulla gestione appaltata della Casa da gioco di
Saint-Vincent - stipendi e altri assegni fissi" e "spese per il
personale addetto al servizio di controllo regionale sulla gestione
appaltata della Casa da gioco di Saint-Vincent - contributi diversi
a carico dell'Ente su stipendi e altri assegni fissi"), che
presentano la necessaria disponibilità, nonché sui corrispondenti
capitoli di spesa dei bilanci preventivi per gli anni
successivi.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Le Gouvernement régional a cru possible
de soumettre à l'attention du Conseil cette délibération, étant
donné que, jusqu'à présent, il n'y a pas eu, de la part des organes
compétents, c'est-à-dire le Conseil d'Etat, une réponse définitive
au sujet de la mise à la retraite de M. Manganone, suite aux
différentes propositions faites après la suspension qui avait été
décidée par l'Administration régionale.
A ce sujet, je crois que même si l'on parle de personnes, vu
qu'il n'y a pas formulation d'appréciations personnelles, il n'est
pas indispensable de faire une séance secrète; je me limiterai aux
faits.
Après le décret prévu pour la nomination de M. Manganone aux
fonctions de Commissaire à la Maison de jeu (la délibération est
connue, je crois) malheureusement l'affaire du casino a surgi et
partant, toute une série de délibérations ont été adoptées.
Les conseillers connaissent toute l'histoire: les recours au
TAR; le TAR a donné raison à M. Manganone; l'Administration a
présenté un recours au Conseil d'Etat en soutenant que le rapport
de travail de M. Manganone était basé sur la confiance de
l'Administration régionale. Sur cette thèse, nombreux recours
avaient été fondés. Je veux répéter ici qu'il n'y a rien ni de ma
part, ni des membres du Gouvernement, ni du Conseil, de personnel à
l'égard de M. Manganone; il y a une question de principe, entamée
d'une certaine manière, pour laquelle on attend la décision finale
(le 10 février, normalement).
La décision finale du Conseil d'Etat à propos du recours, que
l'Administration régionale avait prévu pour la première sentence du
TAR, était favorable à M. Manganone (sur la position ou non
d'employé régional ou bien rapport de confiance).
Le Conseil d'Etat, tout d'abord, devait se réunir et décider le
20 janvier. Parallèlement, à l'exigence de voir une décision prise
aussi sur le deuxième recours (lié à la nouvelle suspension prévue
par l'Administration régionale à la suite de l'enquête
administrative d'il y a six mois), l'Administration avait demandé
que l'on suspendit la décision jusqu'au moment de la décision "dans
le mérite". Le Conseil d'Etat a repoussé cette requête de
l'Administration régionale et a donc rendu exécutive la sentence du
TAR de la Région Vallée d'Aoste. Ce serait trop simple, à mon avis,
de faire de la polémique au sujet des articles parus dans la
presse. Je ne veux pas la faire aujourd'hui car il est toute une
série de malentendus dont je doute de la bonne foi. Il n'y a jamais
eu de décision définitive du Conseil d'Etat.
A la base du choix de se présenter aujourd'hui au Conseil
régional pour donner exécution à la sentence du TAR, il y a le
choix de l'Administration régionale. Etant donné que d'ici quelque
jours il y aura finalement la sentence définitive, tout le monde
sera à même de faire les commentaires qu'il jugera opportuns.
Cette décision d'aujourd'hui est transitoire et je crois qu'en
effet la délibération qui a été suggérée et concertée avec les
bureaux de l'Administration régionale est la conséquence logique de
la prononciation juridictionnelle qui est encore en suspens.
On ne peut encore savoir si M. Manganone est employé régional ou
non. Puisqu'il faut donner exécution à la première sentence, cette
délibération sera prise au niveau du Conseil.
Celle-ci stipule qu'au moment de la sentence définitive, il sera
donné exécution à toutes les conséquences de cette sentence quelles
qu'elles soient.
Il serait superflu de reprendre tout le discours qui a été fait
à ce sujet. Je veux simplement dire qu'à présent nul n'est en
mesure de dire si cette solution est la meilleure: elle n'est que
transitoire.
Si la sentence est favorable à la position d'employé régional,
la Junte elle-même décidera. Si, en revanche, la sentence est d'un
autre ordre il y aura proposition au Conseil.
Voilà les raisons qui sont à la base du choix de soumettre cette
solution transitoire à l'attention du Conseil: quel était ce choix?
Nous avions pour terme de comparaison le fait seulement qu'il y
avait là un barème économique sur le décret 3430 du Président
Andrione, du 28 octobre 80, qui prévoyait une série d'indemnités
(carica, servizio disagiato ecc.), une contribution économique à un
certain niveau; l'unique possibilité de se rattacher à la
possibilité de placer M. Manganone dans la position d'employé, en
exécution de la sentence du Conseil d'Etat. En présence
d'éclaircissements, nous pourrons exécuter les ordres; la
possibilité de M. Manganone de reprendre son travail à la Maison de
jeu est donnée par cette délibération que nous avons proposée au
Conseil régional.
Le seul commentaire que je puisse faire est que cette histoire a
duré trop longtemps.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Questa pagina si aggiunge alle
altre che ci ricordano le continue sconfitte di questa
maggioranza.
L'ultimo re d'Italia "scappò" in esilio e l'ultimo "re della
Valle d'Aosta" è ancora in esilio. Speriamo che la Regione di una
Repubblica, come è la Valle d'Aosta, non si trasformi in una
monarchia e che non ci si trovi di fronte ad un altro imperatore e,
quindi, ad un'ulteriore sconfitta di questa maggioranza.
Io devo dare atto pubblicamente al signor Manganone (anche se è
un democristiano ed io non difenderei mai un democristiano) di aver
avuto la forza ed il coraggio di rispondere all'arroganza di questa
maggioranza.
Il provvedimento che ci viene sottoposto (anche se il Presidente
della Giunta, in diverse occasioni, si è sforzato di dire: "È
transitorio..., è transitorio..., è transitorio...") è illegittimo
e che, fatto in questo modo, non è di competenza del Consiglio
regionale.
Noi avevamo preso un provvedimento di sospensione nei confronti
del Commissario Manganone, in Consiglio regionale, perché la
competenza di tale atto spettava al Consiglio regionale; spiegherò
i motivi per i quali la deliberazione fa sorgere "enormi"
perplessità, tant'è che il signor Manganone potrebbe fare mille
ricorsi contro questa delibera e sarebbe certo di vincerli
tutti.
In questa delibera si fanno svolgere ad un dipendente delle
funzioni senza specificare quale sia la sua qualifica. Si presume
che egli sia un controllore regionale e, quindi, che sia addetto ai
controlli regionali. Ma queste funzioni non sono di competenza del
Consiglio regionale e, quindi, noi, in questo caso, stiamo per
prendere un provvedimento illegittimo e che non è di competenza del
Consiglio regionale. Per la sospensione deliberata a suo tempo,
invece, era giusto l'intervento del Consiglio regionale.
Qui si continua ad offendere la personalità dell'uomo. Non si
può insistere in questo atteggiamento di chiusura continuando a
deliberare senza considerare il "carattere umano" di certe
decisioni e si procede all'inquadramento di questo signor
Manganone, solo perché l'ultima sentenza del Consiglio di Stato ha
ordinato che fosse riammesso in servizio.
All'inizio, l'oggetto del contenzioso consisteva nel fatto che
il signor Manganone, per uno sbaglio di questa Amministrazione, era
stato riconosciuto come dipendente regionale e, quindi, la
sospensione di allora, per analogia, era riferita a quel tipo di
lavoro ed a quel tipo di qualifica e non ad una qualifica inferiore
o ad una qualifica "inventata", tanto per inventare qualcosa, per
evitare fastidi e per mortificare.
Per cui, ora, ci troviamo di fronte ad un altro grosso
pasticcio, che questa maggioranza vuol portare avanti a tutti i
costi e con arroganza.
Noi, anche come Partito, non siamo d'accordo.
Dopo l'ultima sentenza, visto che non esiste altra sentenza che
possa modificare questo dispositivo, noi riteniamo che il signor
Manganone debba essere reinserito nel posto di Commissario. Questo
non lo si vuole fare e ci si presenta qui con un provvedimento
pasticciato e privo di ogni logica. Torno a ripetere che il
Consiglio regionale non ha alcuna competenza in questo tipo di
assunzione.
Se i Consiglieri, con il loro voto, vogliono assumersi la
responsabilità di questa illegalità, lo facciano pure; sono liberi
di farlo. Ma io, né come Consigliere né come esponente di un
Partito, voterò mai un provvedimento di questo genere.
Stamattina, il Consigliere Aloisi ha presentato un'interpellanza
sugli Amministratori coinvolti nello scandalo del Casinò. Il
Presidente della Giunta ha risposto dicendo che c'era una delibera
in merito e che l'avvocato della Regione non si era ancora
costituito parte civile. Allora, io approfitto di questo oggetto n.
21 all'ordine del giorno per presentare un ordine del giorno, del
quale do lettura, e chiedo al Presidente del Consiglio di metterlo
in votazione.
ORDINE DEL GIORNO
Il Consiglio regionale della Valle d'Aosta
Preso atto
che la Giunta regionale, con deliberazione
n. 1302 del 2 marzo 1984, ha deliberato di approvare la
costituzione della Regione Autonoma Valle d'Aosta come parte civile
nel procedimento penale nei confronti di Mario Andrione, già
Presidente della Giunta regionale;
Considerato
che a tutt'oggi non è stata ancora data
esecuzione alla deliberazione di cui sopra;
IMPEGNA
la Giunta regionale a voler dare esecuzione immediata alla
deliberazione di Giunta n. 1302 del 2 marzo 1984 e di procedere,
altresì, alla costituzione di parte civile contro tutti gli
amministratori regionali coinvolti nell'inchiesta giudiziaria sulla
Casa da gioco di Saint-Vincent.
Termino qui il mio intervento presentando questo ordine del
giorno dichiarando che voterò contro il provvedimento riguardante
il signor Manganone.
PRESIDENTE:
Ha chiesto la parola il Consigliere Aloisi;
ne ha facoltà.
ALOISI (M.S.I.):
Signor Presidente e Colleghi
Consiglieri, non sono stati sufficienti 3 sentenze del T.A.R. e 2
ordinanze del Consiglio di Stato per far comprendere a questa
Giunta ed a questa maggioranza la loro malafede e la loro azione
persecutoria nei confronti di un uomo che ha duramente pagato e che
oggi viene pesantemente umiliato.
La sentenza del T.A.R. stabilisce la riassunzione in servizio di
Eraldo Manganone nelle sue funzioni di Commissario regionale. La
Giunta, invece, presenta in Consiglio questa delibera per
riammetterlo in servizio destinandolo "al personale addetto alla
Casa da Gioco": definizione della quale non abbiamo compreso
l'esatto significato.
Da massima autorità regionale presso il Casinò di St. Vincent,
Eraldo Manganone (anziché essere reintegrato nelle sue funzioni,
come ordina la sentenza del T.A.R.), in violazione di ogni legge e
regolamento sindacale, viene degradato a semplice impiegato.
Il comportamento di questa Giunta di questa maggioranza ha
superato ogni limite di umana sopportazione; non sono bastati 3
anni di persecuzioni e di patimenti. Oltre al danno, c'è la beffa
ed oggi
si aggiunge anche l'umiliazione. Non avrei mai
immaginato che si potesse arrivare a tanto!
Ma, soprattutto, non avrei mai potuto immaginare che la pubblica
Amministrazione potesse scendere così in basso.
Ciò che, in questa vicenda, mi incuriosisce di più è il
comportamento che avranno i nostri colleghi Consiglieri, ex
rappresentanti sindacali. Essi hanno sempre affermato di aver
difeso i lavoratori e soprattutto il Consigliere Beneforti ha
sempre sostenuto di aver dedicato una vita alla difesa dei diritti
dei lavoratori. Oggi, siamo alla prova del nove. Le possibilità
sono due: essere falsi ed ipocriti o avere il coraggio di essere
coerenti fino in fondo e difendere anche in questa occasione il
diritto e, soprattutto, la dignità di un lavoratore.
Tutti noi stiamo vivendo questa amara vicenda nella sua triste
realtà. Sono convinto che ognuno di noi, nel profondo della propria
coscienza, condivida la critica di insensibilità rivolta a questa
Giunta, la critica sul rispetto umano, sul rispetto delle leggi
amministrative regionali, delle leggi sindacali e, soprattutto,
delle leggi morali, che dovrebbero essere bagaglio unico ed
inesauribile di qualunque buon Amministratore.
Ancora oggi è difficile comprendere quali siano i reali motivi
che hanno indotto il Presidente della Giunta e l'intero Esecutivo
ad assumere impostazioni così deleterie, che tanto danno hanno
arrecato e continuano ad arrecare alla nostra Regione.
Sovente mi domando come mai, nella mia qualità di membro della
Commissione d'Inchiesta sul Casinò di St. Vincent, mi si impedisce
in tutti i modi di prendere visione di un parere dell'avv.
Celestino Biagini di Roma sulla vicenda Manganone, scritto nel
marzo del 1985 per conto della Regione.
Perché si vogliono nascondere i documenti, signor Presidente?
Perché si impedisce ad un Consigliere regionale, membro di una
Commissione d'Inchiesta, di svolgere il suo lavoro?
Il Presidente ricorderà che ho presentato una interrogazione con
risposta scritta; ricorderà che ho fatto una lettera personale;
ricorderà che ho chiesto al Presidente della Commissione
d'Inchiesta di poter avere quel documento, ma a tutt'oggi, a
distanza di un anno e mezzo, non sono ancora riuscito a prenderne
visione. A queste domande gradirei avere un'esauriente e
dettagliata risposta.
L'avv. Celestino Biagini, questo personaggio, questo luminare
del diritto amministrativo, che non ne azzecca una (come suol
dirsi), che non riesce a vincere una causa (ricordatevi che fino ad
ora ha percepito quasi 300 milioni dalla collettività valdostana),
si permette (questo luminare) di dare dei giudizi di colpevolezza
basandosi su documentazioni false; si permette di accusare nelle
sue memorie ex Consiglieri regionali.
Penso che questo individuo abbia molte cose da raccontarci nelle
prossime sedute della Commissione d'Inchiesta regionale. Mi farò
promotore di una sua audizione, a meno che qualcuno gli suggerisca
di non presentarsi, cosa che, del resto, ritengo molto probabile.
Vedremo in seguito se saremo stati dei buoni profeti.
La vicenda umana di Eraldo Manganone ha messo in evidenza la
malafede o l'inesperienza amministrativa e politica di coloro che
credono di governare con decreti illegittimi, con delibere
illegittime, con prese d'atto illegittime e con comportamenti che
hanno ben poco di etico e di morale.
È urgente riprendere in fretta i lavori della Commissione
d'Inchiesta, perché vi sono pagine e pagine di verbali, di
dichiarazioni e di fatti che devono essere riesaminate, rivalutate
e ripensate. Bisogna riascoltare o ascoltare per la prima volta i
protagonisti di questa amara vicenda.
Ciò che non si è voluto fare allora lo si deve fare oggi, con
serietà e, soprattutto, con obiettività.
Però, i lavori devono essere ripresi con un altro Presidente,
con un nuovo timoniere, con una persona che non sia chiacchierata,
che non abbia avuto rapporti con la SITAV, magari anche di ordine
sindacale, che non abbia avuto raccomandazioni, sponsorizzazioni e,
magari, anche solo promesse formali. Sarà mio dovere presentare,
per la prossima seduta del Consiglio, una mozione di sfiducia nei
confronti del Presidente della Commissione d'Inchiesta, perché il
compito di questa Commissione è, soprattutto, la ricerca della
verità; cosa che in parte non è stata fatta.
È assolutamente necessario ridare fiducia all'opinione pubblica,
ridare fiducia all'elettorato valdostano; ma, certamente, ciò non
avverrà votando questa delibera.
Eraldo Manganone deve sì essere riassunto in servizio, ma deve
essere riassunto nella sua qualità di Commissario regionale. Solo
in questo modo si potrà fare giustizia.
Ho la netta impressione che, in quest'aula, non si voglia fare
giustizia. Auguriamoci, allora, che il Coordinamento non approvi
questa delibera, in quanto essa contrasta con le leggi regionali n.
1 del 9.2.1978, n. 33 del 4.6.1979 e con la deliberazione del
Consiglio regionale del 31.3.1977.
La legge regionale n. 1 del 9.2.1978 cita, afferma e dichiara
qual è stata l'approvazione delle tabelle organiche dei posti del
personale dell'Amministrazione regionale. Mi sono interessato ed ho
preso questa legge che dice: "Approvazione delle nuove tabelle
organiche dei posti e del personale dell'Amministrazione
regionale".
In una tabella c'è scritto: "Carriera Direttiva - Personale
addetto alla Casa da Gioco di St. Vincent: Commissario,
Vice-Commissario". Guarda caso, il Commissario è nella pianta
organica di questa legge!
A pagina 40 vi è uno specchietto riguardante gli stipendi lordi
annui del Commissario e dei Vice Commissari, posti nella carriera
direttiva del personale addetto alla Casa da Gioco di St.
Vincent.
La legge n. 33 del 4.6.1979 è quella che prescrive l'assegno
pensionabile. Vi è poi una delibera del Consiglio regionale del
31.3.1977, che fissa le indennità di interessenza del
Commissario.
Signor Presidente e signori della Giunta, la legge va rispettata
anche da voi. E la stessa dice che Eraldo Manganone deve essere
riassunto in servizio al suo posto di Commissario e non deve essere
degradato e, soprattutto, non umiliato.
Oltretutto questa decisione dovrebbe essere di competenza
esclusiva del Presidente della Giunta e non del Consiglio, in
quanto l'articolo 15 della legge regionale n. 35, del 21.5.1985,
prevede espressamente la diretta dipendenza del Commissario
regionale dal Presidente della Giunta, con le attribuzioni che le
leggi ed i regolamenti regionali assegnano sia al Presidente sia al
Commissario.
Sarei curioso di sapere come mai, per la sospensione, si sia
usato il metodo del decreto, scavalcando ed ignorando il Consiglio
regionale, mentre per la riassunzione in servizio si porta questa
delibera alla votazione del Consiglio. Perché questa
contraddizione?
Faccio inoltre notare che le competenze economiche del
Commissario sono ben determinate da leggi e da regolamenti, che non
sono stati applicati ai sostituti del Manganone e che, se nella
sentenza del Consiglio di Stato del prossimo 10 febbraio (a meno
che non vi siano pressioni per un ulteriore slittamento) dovesse
verificarsi ed essere confermato l'annullamento delle delibere di
nomina degli ex-facenti funzioni di Commissario presso il Casinò di
St. Vincent, avremmo, come più volte ho affermato in quest'aula,
violazioni di carattere penale e, nella fattispecie, si tratterebbe
esattamente di peculato.
Termino questo breve intervento appellandomi al buon senso e,
soprattutto, alla coscienza dei colleghi Consiglieri per una
obiettiva e serena valutazione del contenuto di questa delibera,
che è offensiva e umiliante per un uomo che ha già lungamente
sofferto e patito, sul piano morale ed economico, a causa della
caparbietà e della prepotenza di questa Giunta che, essendo
emanazione della legge, non ha neppure il buon senso di rispettare,
essa stessa, la legge.
Eraldo Manganone, in base alle sentenze del T.A.R. n. 111 del
1984 e n. 91 del 1986, deve essere reintegrato nel suo posto di
Commissario regionale; per questo motivo, in sostituzione di questa
delibera, mi permetto di presentare un ordine del giorno che così
recita:
"IL CONSIGLIO REGIONALE DELLA VALLE D'AOSTA
preso atto
delle sentenze del T.A.R. n. 111/84 e n.
91/86 e dei successivi decreti di ordinanza del Consiglio di Stato,
che respingevano l'appello da parte della Regione,
DELIBERA
di riammettere in servizio, a partire dal 16/1/1987, il geom.
Eraldo Manganone nelle sue funzioni di Commissario Regionale presso
il Casinò di St. Vincent e di disporre immediato conteggio delle
indennità a lui spettanti, comprese rivalutazioni ed
interessi.
La presente delibera viene dichiarata immediatamente
esecutiva a norma dell'art. 63 della legge n. 196 del 16/5
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Dobbiamo dire che questa deliberazione
ci sembra l'ultima invenzione di una Giunta con le idee confuse,
che ha già combinato molti pasticci.
Tutta la vicenda è stata caratterizzata da continue
contraddizioni. Il primo provvedimento, invece di essere un
provvedimento di revoca da un incarico fuori ruolo, è stato un
provvedimento di sospensione ed ha innescato tutti i successivi
interventi della Magistratura amministrativa.
Dura ormai da 3 anni questa continua azione dell'Amministrazione
volta ad affermare che non si voleva riammettere in servizio l'ex
Commissario Manganone in quanto non ne aveva titolo. Adesso, in
seguito alla sentenza di sospensione da parte del Consiglio di
Stato, si è trovata una soluzione che noi non riusciamo proprio a
capire, perché ci sembra la più confusa che si possa
immaginare.
Se il Consiglio di Stato, nella sua sentenza, dice che
riammettere in servizio come Commissario il Manganone non
pregiudica e non provoca danni irreparabili alla Regione, perché si
viene qui con una sua assunzione in ruolo al livello dei
controllori?
Non riusciamo proprio a capire questo modo di procedere. Ci pare
valida l'argomentazione già sollevata dal Consigliere Baldassarre
che ricorda come il Consiglio sia competente per i dirigenti.
Quindi, se si tratta della riammissione in servizio di Manganone
nella sua qualità di dirigente, allora deliberi il Consiglio. Se,
invece, si tratta della assunzione di un dipendente al quinto
livello, la competenza è della Giunta e non del Consiglio.
Inoltre, si è fatta tutta una battaglia per non riconoscere la
qualifica di dipendente al Manganone ed ora, pur avendo la
possibilità di dare esecuzione alla sentenza del T.A.R., anche se
in un posto fuori ruolo, lo si assegna al ruolo dei controllori,
che non ha nulla a che vedere con i posti fuori ruolo, come lo sono
il Commissario ed il Vice Commissario.
Non riusciamo proprio a capire dove voglia andare a finire la
Giunta regionale, perché ci sembra che ad ogni occasione si segua
una strada diversa per complicare la situazione.
Noi non sappiamo proprio che cosa dirvi: avete fatto dei
pasticci ed ora sbrogliateveli. Noi non ci assumiamo nessuna
responsabilità nel merito di questa deliberazione e ci
asteniamo.
PRESIDENTE:
Prima di dare la parola al Consigliere
Torrione devo comunicare al Consigliere Baldassarre che non posso
accettare l'ordine del giorno che egli ha presentato, in quanto non
è rispondente alle disposizioni dell'articolo 61 del nostro
Regolamento.
Viceversa, per quanto attiene all'ordine del giorno presentato
dal Consigliere Aloisi, devo dire che non posso accettarlo come
ordine del giorno, e quindi, al massimo, egli lo può presentare
come emendamento, perché il suo ordine del giorno modifica
completamente il testo della deliberazione.
Ha chiesto la parola il Consigliere Baldassarre; ne ha
facoltà.
(...INTERRUZIONE...)
BALDASSARRE (P.S.D.I.):
Non è una scalogna, caro
ex-Assessore Borbey! Non lo è! Puoi sempre votarlo; del resto il
Consiglio è sovrano! Il Presidente del Consiglio lo inserisce
nell'ordine del giorno e tu puoi sempre votarlo, a meno che non ti
preoccupi...
Volevo chiedere al Presidente del Consiglio di mettere in
votazione il mio ordine del giorno, perché ci sono diversi
precedenti e ce n'è uno anche di questa mattina.
Quello che mi preoccupa di più, però, è la circostanza che vede
applicato rigidamente il regolamento per un fatto importante che
concerne la Regione. In questo caso la Regione si doveva costituire
parte civile, ma non lo ha fatto e, nonostante la delibera del
1984, non lo ha fatto nei confronti dell'ex-Presidente Mario
Andrione e neppure nei confronti di altri Amministratori o "non
Amministratori" coinvolti nell'"affare Casinò". Non si tratta di
una questione politica, ma di andare incontro ad un legittimo
dovere dell'Amministrazione regionale, che deve tutelarsi senza
guardare in faccia a nessuno.
Quando poi mi si viene a dire che il Regolamento non lo prevede,
ciò diventa preoccupante. A me non interessa se questo ordine del
giorno verrà votato o no, però è un particolare molto
significativo, che lascia l'amaro in bocca, perché quando ci si
nasconde dietro il regolamento o dietro i numeri, solo perché io ho
chiesto di votare il mio ordine del giorno, non si compie il
proprio dovere.
Chiedo, quindi, che il mio ordine del giorno venga messo
ugualmente in votazione.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Il Consiglio mi consentirà di fare una
breve cronistoria in riferimento alla nuova posizione giuridica
dell'ex-Commissario regionale geom. Manganone.
Al di là dell'aspetto umano della vicenda, che ci ha
particolarmente colpito, c'è l'aspetto giuridico per il quale il
caso del geom. Manganone farà sicuramente testo nella
giurisprudenza del pubblico impiego in Italia. Perché? Perché ci
troviamo di fronte ad un caso che noi abbiamo fatto diventare
atipico. L'ex-Commissario ricopriva un incarico fiduciario, che gli
era stato assegnato dall'Amministrazione regionale. Quell'incarico
esprimeva la volontà del Consiglio regionale, che intendeva
precisare che quel posto era fuori ruolo, tant'è che ora, dopo gli
ex-Commissari Sanchioli e Rosset, quell'incarico è ricoperto da un
funzionario regionale. All'ex-Commissario noi abbiamo applicato
l'istituto della "sospensione cautelare" e da quel momento è
scattato il meccanismo che ha fatto sì che il Consiglio di Stato
qualificasse il Manganone quale pubblico dipendente.
Se noi siamo conseguenti e se accettiamo la decisione del
Consiglio di Stato, non dobbiamo riammetterlo in servizio,
altrimenti dovremmo prima risolvere il suo caso sotto l'aspetto
giuridico, riammettendo il Manganone al posto che gli compete.
Se, infatti, lo riammettiamo in servizio in un posto che non
esiste, per fargli svolgere le funzioni tipiche della qualifica
alla quale si fa riferimento per la determinazione del trattamento
economico, creiamo un altro assurdo giuridico ed andiamo (o
perlomeno coloro che vorranno votare quella deliberazione) incontro
ad un'altra difficoltà.
Perché? Qual è stato il ragionamento che si è fatto? Non essendo
a ruolo il posto di Commissario ed avendo il Consiglio di Stato
qualificato il Manganone come dipendente di ruolo, noi, visto che
lavorava all'interno della Casa da Gioco, con un ragionamento tutto
nostro, assimiliamo le sue funzioni e la sua qualifica a quella di
un controllore.
Ma lui controllore non era e se noi lo vogliamo far diventare
controllore, lo dobbiamo nominare tale, dandogli la qualifica, il
grado e le funzioni. Per fare questo, però, non possiamo
riammetterlo in servizio, perché la Giunta, che è competente in
materia, dovrebbe prima deliberare che, a far data da oggi, il
Manganone entri in servizio come controllore presso i servizi di
controllo della Casa da Gioco di St. Vincent. Tra l'altro, poi, gli
sono state attribuite delle anzianità fittizie, sulla base di un
calcolo abnorme, perché il Manganone era stato assunto nel 1980 e,
quindi, gli è stata calcolata un'anzianità surrettizia di 18 anni
di servizio. Ecco perché parlo di "abnormità del caso".
Per tutelare sia l'Amministrazione regionale sia i legittimi
interessi del Manganone, io suggerisco di riflettere un po' sul
contenuto di questa deliberazione, anche per non far sì che la
stessa sia viziata da un errore di forma fin dall'inizio.
Se infatti noi facciamo riferimento ad un controllore regionale,
la competenza non è più del Consiglio, ma della Giunta. Per evitare
questa eventualità e per consentire alla Giunta di porre rimedio a
questo caso di non facile soluzione e che viene aggrovigliato
ancora di più da una deliberazione che, sotto il profilo giuridico
ed amministrativo, presenta delle grosse lacune, io raccomanderei
alla Giunta, con lo spirito di collaborazione che noi abbiamo
sempre dimostrato, di meditare ancora un poco intorno a questo
provvedimento.
Non condividendo la tesi del Consigliere Aloisi, che aveva
detto, molto più sottilmente e molto più intelligentemente, che il
Manganone avrebbe dovuto essere riammesso in servizio con la
qualifica di Commissario, cosa che ci avrebbe prospettato il caso
in una luce completamente diversa; torno a ripetere che se la
Giunta, confortata da un valido parere giuridico, ritiene che al
Manganone competa la qualifica di controllore regionale, essa lo
deve nominare controllore regionale. Non lo può riammettere in
servizio con la qualifica di controllore, perché la cessazione dal
servizio del Manganone è avvenuta quando il medesimo aveva la
qualifica di Commissario che, ripeto, è un posto fuori ruolo.
Riammetterlo in servizio con le funzioni di controllore non
significherebbe assolutamente niente e noi creeremmo una figura di
dipendente che starebbe in una specie di limbo, perché non sarebbe
né di ruolo né "non di ruolo" e non sarebbe né un avventizio né un
giornaliero ed inoltre, non avendo fatto un concorso, non avrebbe
una sua collocazione ben precisa e sarebbe solo il risultato di una
intromissione esterna.
Raccomanderei, quindi, alla Giunta di rimeditare un pochino su
questo caso, spiegando eventualmente anche al Manganone la
situazione, per evitare ulteriori ricorsi che potrebbero
pregiudicare sia gli interessi dell'Amministrazione regionale sia
quelli dello stesso Manganone.
Dico questo con estremo spirito di collaborazione, proprio per
evitare che su questo caso si possano innestare ulteriori polemiche
a danno sia della Regione sia dell'interessato. Grazie.
PRESIDENTE:
Ha chiesto la parola il Consigliere Aloisi;
ne ha facoltà.
ALOISI (M.S.I.):
Visto che non è stato accettato il mio
ordine del giorno, presento un emendamento sostitutivo al
deliberato dell'oggetto 21 bis, che recita testualmente:
"EMENDAMENTO SOSTITUTIVO AL DELIBERATO DELL'OGGETTO 21
BIS
IL CONSIGLIO REGIONALE DELLA VALLE D'AOSTA
DELIBERA
di riammettere in servizio a partire dal 16/1/1987, il geom.
Eraldo Manganone nelle sue funzioni di Commissario Regionale presso
il Casinò di St. Vincent, e di disporre immediato conteggio delle
indennità a lui spettanti, comprese rivalutazioni ed
interessi.
La presente delibera viene dichiarata immediatamente
esecutiva a norma dell'art. 63 della legge n. 196 del 16/5/
1978".
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
J'ai écouté avec attention les
interventions des différents conseillers. Ces derniers ont sans
doute lu la délibération mais j'aimerais qu'on relise ensemble le
postulat.
"Rilevato:
- che con sentenza n. 91/86 il TAR per la Valle d'Aosta ha
annullato un provvedimento di sospensione cautelare dal servizio
del signor Eraldo Manganone;"
et je crois que quelqu'un l'a souligné, après le moment où a été
prévue la "sospensione cautelare" a débuté l'ensemble des
malentendus à propos de la position de M. Manganone. Tous sont
d'accord à ce sujet et personne n'a soulevé à nouveau la question;
moi je l'ai dit au début: M. Manganone a été nommé par un arrêté du
Président de la Junte en tant que commissaire. Cette place est
"fuori ruolo".
Si l'on avait dit à ce moment-là déjà quelle était la
possibilité de payer le responsable, à n'importe quel niveau, qui
avait la confiance du Conseil et qui était chargé des fonctions de
commissaire, il n'y aurait pas eu de malentendus. A ce moment-là,
le Conseil pouvait nommer n'importe qui à cette place.
Or, pour des questions que je pourrais même expliquer, un autre
choix a été opéré avec possibilité, pour cette personne, d'être
mise à la retraite.
Toutes les précautions prises se sont retournées contre une
intention de l'Administration régionale.
"- che l'appello, proposto dalla Regione avverso tale
sentenza, sarà deciso dal Consiglio di Stato nella prossima udienza
del 10 febbraio 1987;":
j'ai entendu dire par certains
conseillers qu'il n'y aurait pas d'autre sentence, que tout est
déjà défini. A ce point, j'aimerais qu'on relise cette partie. Les
"prononcements" du Conseil d'Etat ont été uniquement sur la requête
de suspension de l'Administration régionale, "dans le mérite", ils
ne sont jamais prononcés, sinon nous ne serions pas en train de
discuter.
"- che, allo stato, la sentenza n. 91/86 è esecutiva (essendo
stata rigettata l'istanza di sospensione proposta dalla Regione al
Consiglio di Stato);"
et c'est suite à cette sentence que se
fait sentir l'exigence de prévoir une délibération dans ce
sens.
J'avais même expliqué au début, que nous avions prévu de porter
à l'attention du Conseil cette délibération en sachant qu'à présent
il est une difficulté d'interprétation. Si nous avions été sûrs que
M. Manganone était un employé régional nous n'aurions pas pris la
décision d'une délibération du Conseil. Nous connaissons les lois
régionales qui prévoient une délibération de la Junte pour nommer
les personnes qui, suite à un concours, peuvent accéder à la place
d'employé. Il y a eu un arrêté, ici, non un concours.
Je veux souligner encore qu'une personne, de n'importe quel
niveau de l'Administration régionale, pourrait être chargée des
fonctions de commissaire. Donc ce n'est pas vrai que la position de
commissaire doit appartenir essentiellement à un dirigeant. La loi
stipule que dans le personnel affecté à la Maison de jeu il y a des
commissaires et des commissaires adjoints.
Nous ne pouvons dire maintenant si nous aurons une décision
"dans le mérite" de la part du Conseil d'Etat, comme position
favorable à M. Manganone; dans ce cas il y aura une décision
nouvelle à prendre. J'ai parlé de décision transitoire en ce sens
que personne n'est à même de dire ce qui se passera le 10 février.
Si nous avons choisi d'opter pour une délibération au niveau de
Conseil, ce n'est pas parce que nous ignorions les compétences de
la Junte et celles du Conseil: nous sommes hélas dans le doute; un
doute que nul n'a su éclaircir. Nous nous sommes renseignés au
niveau du personnel régional pour savoir s'il valait mieux faire
une délibération et une prise d'acte au Conseil ou bien soumettre
l'ensemble à l'attention du Conseil: il me semblait plus correct de
présenter la question au Conseil.
D'autre part, on nous a souvent reproché de prendre des
décisions en Junte sans en présenter l'ensemble au Conseil.
Je suis très étonné de cette prise de position. Au moment de la
sentence, et pas avant, chacun aura la possibilité de dénoncer les
fautes de l'Administration régionale, s'il y a lieu.
" - che, in attesa della decisione del giudice di appello
(sia sulla questione della esatta qualificazione del rapporto fra
il Manganone e la Regione, sia sulla conseguente questione della
legittimità della sospensione cautelare dal servizio dello stesso
Manganone, disposta nell'assunto, ipotetico, che tale soggetto
fosse dipendente della Regione, come sostenuto dal TAR), è
necessario adottare una soluzione che, mentre salvaguardi (in
esecuzione della sentenza n. 91/86) il diritto del Manganone alla
riassunzione in servizio con espletamento di attività che gli
assicuri la percezione di adeguata remunerazione, salvaguardi al
tempo stesso la Regione dai pericoli, che sono pur sempre connessi
alla vicenda giudiziaria sottesa ai giudizi pendenti;
-
che la sentenza regola attualmente le posizioni del
Manganone qualificandolo pubblico dipendente;
-
che il Signor Manganone fruiva..."
ce qui a été repris.
Et en effet"...
DELIBERA
-
di riammettere, in attesa dell'esito dei due giudizi di
appello indicati in premessa e riservati ogni ragione
dell'Amministrazione regionale e ogni ulteriore provvedimento in
relazione all'esito dei giudizi stessi, in servizio il Signor
Eraldo Manganone destinandolo al personale addetto alla Casa da
gioco di Saint-Vincent - al quale era stato assimilato - a
decorrere dalla data di esecutività del presente provvedimento, per
svolgervi funzioni della qualifica cui si fa riferimento per la
determinazione del trattamento economico;"
A présent si quelqu'un allègue l'excuse d'autres solutions, je
répète qu'il y aura peut-être d'autres possibilités; mais,
aujourd'hui, suite à l'exigence de donner quand même exécution à la
sentence, on ne peut attendre deux mois.
Si l'on avait adopté la décision suggérée par le conseiller
Mafrica (le commissaire était une personne de confiance chargée
d'un certain rôle: "revoca") il n'y aurait pas eu de problème; je
suis le premier à le reconnaître, mais une série de questions
indépendantes de la volonté du Gouvernement est intervenue.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Ma, insomma, io non riesco a
capire, eppure mi sto sforzando di capire, le enormi contraddizioni
presenti in questo provvedimento. Si dice dapprima che, sentenza n.
91/86, il T.A.R. per la Valle d'Aosta ha annullato un provvedimento
di sospensione cautelare dal Servizio del Sig. Eraldo Manganone; e
fino qui ci siamo.
Poi si dice che, allo stato, la sentenza n. 91/86 è esecutiva
essendo stata rigettata l'istanza di sospensione proposta dalla
Regione allo stesso Consiglio di Stato.
Si aggiunge che la sentenza n. 111/84, impugnata dalla Regione,
regola attualmente le posizioni del Manganone qualificandolo
pubblico dipendente; su questo ormai non ci sono più problemi.
Si continua dicendo che siccome il Signor Eraldo Manganone
fruiva, a decorrere dal 29 settembre 1980, di una indennità di
incarico di Lire 2.830.000 annue lorde corrispondente allo
stipendio tabellare annuo lordo di un controllore della Casa da
Gioco con 12 anni di anzianità....
(...INTERRUZIONE...)
BALDASSARRE (P.S.D.I.):
Se mi fai finire andiamo
avanti.... e così gli attribuiamo questo stipendio.
Nel testo della delibera poi si dice che: "la Giunta propone che
il Consiglio regionale deliberi di riammettere in servizio il
signor Eraldo Manganone destinandolo al personale addetto alla Casa
da gioco di Saint-Vincent al quale era stato assimilato - ... per
svolgervi funzioni della qualifica cui si fa riferimento per la
determinazione del trattamento economico".
È evidente che andrà a fare il controllore regionale, perché il
trattamento economico è riferito ad una indennità di incarico di
Lire 2.830.000 annue lorde corrispondente allo stipendio tabellare
annuo lordo di un controllore della Casa da Gioco.
Signor Presidente, qui si presume che questi vada a fare il
controllore, perché non gli è stata data una qualifica: questo è il
punto importante.
È inutile entrare in polemica, perché ciascuno di noi ha le
proprie posizioni e di esse è convinto. Non ci sono problemi, però
io ripeto che si poteva scegliere una strada diversa; si poteva
rendere esecutiva questa sentenza, assumendo, al limite, un
provvedimento di sospensione solo dopo il 10 febbraio 1987. Si
tratta comunque di una scelta.
PRESIDENTE:
Ha chiesto la parola il Consigliere Aloisi;
ne ha facoltà.
ALOISI (M.S.I.):
Non voglio entrare in polemica con il
Presidente perché questo è un problema veramente drammatico e serio
e, pertanto, ci tengo a ribadire certi concetti-chiave.
Io non posso accettare l'analisi, che il Presidente ha fatto un
momento fa, nella quale ha sostenuto che nei confronti del
Manganone non c'è acredine, non c'è persecuzione, ecc.
Non è vero, signor Presidente! Questo non è vero perché, se
analizziamo la vicenda Manganone dall'inizio ad oggi, ci dobbiamo
chiedere innanzitutto: "Perché si aspetta tre anni per presentare
questa delibera e riassumerlo in servizio, quando ci sono già state
almeno due sentenze del T.A.R.?"
ROLLANDIN (fuori microfono):
Ma ti ricordi che... vizio
procedurale?
ALOISI (M.S.I.):
Questo è un primo aspetto.
Secondo aspetto: Come mai, venendo all'origine, il Manganone non
era mai stato chiamato e sentito dalla Commissione d'Inchiesta,
quando io l'avevo richiesto più volte?
Come mai il Manganone è stato sospeso sulla base di un decreto
illegittimo? (non ci dimentichiamo che su quel decreto pende una
denuncia del sottoscritto).
Come mai la Commissione Porzio ha dovuto fare quella famosa
indagine amministrativa, della quale era stata investita dal
Presidente, ma non ha fatto nessuna indagine, perché ha preso la
relazione della Commissione d'Inchiesta e l'ha riportata
integralmente, senza avere avuto neanche il pudore di ascoltare
l'interessato?
Perché al Manganone non sono mai stati mossi gli addebiti?
Di fronte a tutti questi fatti, mi vuole spiegare se c'è o non
c'è un atto persecutorio? Altrimenti, sicuramente, non si sarebbe
proceduto in questo modo. Come mai, oggi, a distanza di tre anni,
con questa soluzione frettolosa, che, secondo me, non è neanche
valida, si viene a proporre la sua riassunzione come dipendente?
Basterebbe allora dire: "Va bene, ti diamo lo scopino e la paletta
e vai a scopare il Casinò!"
Ma dove siamo? Manganone era Commissario regionale. Nel momento
in cui si decide o si vuole decidere di riassumerlo, lo si deve
riassumere nella sua qualità di Commissario, altrimenti vi è una
enorme violazione dei diritti sindacali, signor Presidente. Non
dimentichi che qui dentro ci sono degli illustri luminari sindacali
con una esperienza ventennale, che potrebbero ben dire queste cose
e potrebbero chiarire se sia possibile prendere una persona, che
riveste un certo ruolo, declassarla e dirle: "Beh, per adesso ti
metto lì, in attesa di...."
In attesa di che cosa? I casi sono due: o lo si riassume, allora
lo si prende e lo si rimette al suo posto in attesa della sentenza
del Consiglio di Stato, altrimenti si faccia la battaglia fino in
fondo, anche se è una battaglia perdente! Questo "benedetto avv.
Biagini", che è già costato 300 milioni (io ho fatto
un'interrogazione con risposta scritta e voi mi avete risposto
dandomi i dati che io conservo agli atti), non ha mai vinto una
sola causa; non ne ha vinta una. E allora!
Ecco, io ci tengo a ribadire questo aspetto, che è importante
per capire tutta questa problematica, perché non ci si può
presentare qui oggi
per dire: "Va bene, lo mettiamo lì, in
attesa...". No! Qui ci si presenta solo se lo si vuole riammettere
in servizio come Commissario regionale.
Mi sembra di essere stato chiaro e, quindi, non posso accettare
l'analisi che è stata fatta dal Presidente e che tende a dimostrare
che non c'è assolutamente alcun intento persecutorio, perché la
realtà è che, nei confronti del Manganone, c'è stato un atto
persecutorio da tre anni a questa parte. I fatti lo dimostrano,
perché non l'avete mai, mai, voluto ascoltare, né nella Commissione
d'Inchiesta né nella Commissione Porzio.
Le risultanze di quest'ultima Commissione, anzi, sono tutte
basate sulle conclusioni dell'altra, che sono false. I ricorsi
dell'avv. Biagini si basano tutti su elementi falsi, come io ho
dimostrato centinaia di volte in quest'aula. E poi mi venite a dire
che non si tratta di un atto persecutorio! No! Qui, se vogliamo
essere sinceri ed onesti, se vogliamo guardare nel più profondo
della nostra coscienza, ognuno di noi deve avere il coraggio di
dire: "Riassumiamo il Manganone come Commissario regionale!"
Se poi la sentenza sarà a lui sfavorevole, solo a quel momento
il Presidente della Giunta, o chicchessia, avrà ragione a fare
quello che vorrà fare, ma non si può arrivare qui in Consiglio con
questi palliativi.
Ecco, mi sembra di essere stato più che chiaro su questo
aspetto.
PRESIDENTE:
Do lettura dell'emendamento sostitutivo al
deliberato presentato dal Consigliere Aloisi:
DELIBERA
di riammettere in servizio a partire dal 16/1/87, il geom.
Eraldo Manganone nelle sue funzioni di Commissario Regionale presso
il Casinò di St. Vincent e di disporre immediato conteggio delle
indennità a lui spettanti, comprese rivalutazioni ed
interessi.
La presente delibera viene dichiarata immediatamente
esecutiva a norma dell'art. 63 della legge n° 196 del
16/5/78."
PRESIDENTE:
Ha chiesto la parola per dichiarazione di
voto il Consigliere Baldassarre; ne ha facoltà.
BALDASSARRE (P.S.D.I.):
Ho chiesto la parola perché la
mia dichiarazione di voto rimanga registrata. Io sono favorevole
all'emendamento presentato dal Consigliere Aloisi anche perché
rispecchia interamente la mia posizione nei confronti di questa
soluzione.
Pertanto, voterò a favore di questo emendamento.
PRESIDENTE:
Se nessuno chiede la parola, pongo in
votazione a scrutinio segreto l'emendamento presentato dal
Consigliere Aloisi:
VOTAZIONE A SCRUTINIO SEGRETO
ESITO DELLA VOTAZIONE
Presenti: 32
Votanti: 2
Favorevoli: 2
Astenuti: 30 (Bajocco, Beneforti, Bondaz, Borbey, Breuvé,
Chabod, Cout, De Grandis, Dolchi, Faval, Fosson, Lanièce, Lanivi,
Mafrica, Maquignaz, Marcoz, Martin, Millet, Pascale, Perrin,
Pollicini, Ricco, Rolando, Rollandin, Sandri, Stévenin, Tamone,
Tonino, Torrione e Voyat)
Il Consiglio non approva.
PRESIDENTE:
Ha chiesto la parola per dichiarazione di
voto il Consigliere Aloisi; ne ha facoltà.
ALOISI (M.S.I.):
Io chiedo che sia messa a verbale questa
mia dichiarazione: "Per opportunità morale e di giustizia richiedo
che non partecipino alla votazione coloro che sono stati raggiunti
da comunicazioni giudiziarie o da mandati di comparizione o da
citazioni della Corte dei Conti inerenti al processo n. 279/82, nel
quale il Manganone figurava.
A memoria sono: Maurizio Martin, Guido Chabod, Giuseppe Borbey,
Mario Andrione non lo consideriamo perché non è presente, Sergio
Ramera non lo consideriamo, Angelo Pollicini e Augusto
Rollandin".
Inoltre, vorrei presentare due emendamenti, perché prima io ho
presentato un ordine del giorno, che mi avete modificato in
emendamento...
PRESIDENTE:
Consigliere Aloisi, gli emendamenti vanno
presentati prima delle votazioni.
ALOISI (M.S.I.):
E appunto, ci troviamo prima delle
votazioni!
PRESIDENTE:
Eh no! Le votazioni sono già iniziate!
ALOISI (M.S.I.):
Si è votato il mio emendamento e adesso
non posso presentare un emendamento a quanto è stato proposto dalla
Giunta?
PRESIDENTE:
Doveva presentarlo prima, durante la
discussione generale, quando, appunto, devono essere presentati
tutti gli emendamenti.
ALOISI (M.S.I.):
Ma se io intendo presentare un
deliberato diverso da quello della Giunta, come faccio a presentare
degli emendamenti se...
PRESIDENTE:
Consigliere Aloisi, si tratta sempre di un
emendamento e come tale doveva essere presentato nei termini
previsti dal Regolamento. Non posso accettare un emendamento
presentato in questo momento.
BALDASSARRE (fuori microfono):
Fai una dichiarazione.
ALOISI (M.S.I.):
No, non basta una dichiarazione, perché
io presento un emendamento sostitutivo del deliberato della Giunta
e, pertanto, non posso presentare altri emendamenti sul deliberato
stesso. Quindi, visto che il mio emendamento dell'intero deliberato
non è stato accettato, io penso di avere il diritto...
PRESIDENTE:
Ma non è questione di diritto. Il Regolamento
prescrive che tutti gli emendamenti devono essere presentati
durante la discussione generale e prima dell'effettuazione delle
votazioni. In questo momento siamo già in sede di votazione e
quindi non posso accettare nessun tipo di emendamento.
(...INTERRUZIONE...)
ALOISI (M.S.I.):
Dichiaro che, per specifiche ragioni di
urgenza, sia immediatamente eseguibile la delibera come dall'art.
63 della legge n. 196 del 16/5/1978. Chiedo poi che la relativa
spesa non sia imputata ai capitoli 21355 e 21356 del bilancio
preventivo della Regione per l'anno 1987, ma agli eventuali
responsabili Amministratori e dipendenti. Visto che non me lo
accettate, che sia almeno...
(...INTERRUZIONE...)
(ilarità)
ALOISI (M.S.I.):
C'è poco da ridere, perché ci saranno
delle spese che dovranno essere pagate da qualcuno e, certamente,
non saranno pagate dai cittadini valdostani. Mettetevelo bene in
testa!
Anche se qui vige la legge dei numeri, ci sono altri organi
competenti dove vigono le leggi italiane. Sia chiaro! Pazienza!
Visto che non avete voluto accettarmi questi emendamenti...
PRESIDENTE:
Consigliere Aloisi, non è che io non abbia
voluto accettare il suo emendamento, ma il Regolamento prescrive
certe cose ed i signori Consiglieri dovrebbero applicare il
Regolamento nello stesso modo...
(...INTERRUZIONE...)
ALOISI (M.S.I.):
Io sono sveglio, caro Assessore Lanièce!
Sono più sveglio di voi! Sono più sveglio di te, stai tranquillo!
Sono molto sveglio!
Comunque prendo atto...
BORBEY (fuori microfono):
Ma questo è uno sgarbo!
ALOISI (M.S.I.):
Consigliere Borbey, non preoccuparti che
sia uno sgarbo! Stai tranquillo! Tu non ti agitare perché è meglio,
perché più ti agiti e peggio è! Stai tranquillo!
PRESIDENTE:
Se nessuno chiede la parola, pongo in
votazione a scrutinio segreto la delibera in oggetto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 32
Votanti: 22
Favorevoli: 20
Contrari: 2
Astenuti: 10 (Bajocco, Breuvé, Cout, Dolchi, Mafrica, Millet,
Pascale, Sandri, Tonino e Torrione)
Il Consiglio approva.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Se il regolamento lo permette,
chiederei l'immediata esecutività della delibera. Se così non sarà,
la mia richiesta rimarrà agli atti a dimostrare la volontà espressa
dal Consigliere Baldassarre.
Al limite, chiedo la votazione, perché sembra che il Regolamento
preveda una situazione del genere. Non vorrei mettere in imbarazzo
la Presidenza, ma mi sembra piuttosto elementare che un Consigliere
possa chiedere l'immediata esecutività di una delibera.
PRESIDENTE:
Consigliere Baldassarre, se il Consiglio è
d'accordo, tutto diventa possibile.
BALDASSARRE (P.S.D.I.):
Benissimo, allora votiamo
l'immediata esecutività della delibera.
PRESIDENTE:
Il Consigliere Baldassarre ha ritirato la
proposta di immediata esecutività della deliberazione.
