Classificazione
AGRICOLTURA



Oggetto del Consiglio n. 3176 del 25 gennaio 2024 - Resoconto
OGGETTO N. 3176/XVI - D. L. n. 132: "Disposizioni in materia
di agricoltura e sviluppo rurale. Modificazioni alle leggi
regionali 3 agosto 2016, n. 17 (Nuova disciplina degli aiuti
regionali in materia di agricoltura e di sviluppo rurale), e 1°
agosto 2022, n. 19 (Norme in materia di consorterie e di altre
forme di dominio collettivo. Abrogazione della legge regionale 5
aprile 1973, n. 14)". (Approvazione di un ordine del
giorno).
Bertin (Presidente) -
Punto n. 7.01. È stato predisposto
un nuovo testo da parte della III Commissione consiliare e sono
stati depositati quattro emendamenti dall'assessore Carrel, un
ordine del giorno da parte della Lega. Il relatore di questo
disegno di legge è il consigliere Jordan, che si è prenotato e ha
facoltà di intervenire.
Jordan (AV-VdA Unie) -
Merci Président. Ce projet de loi
prévoit une révision générale de la loi n° 17 du 3 août 2016, avec
laquelle la nouvelle réglementation des aides régionales dans le
domaine de l'agriculture et du développement préalable a été
adoptée, qui réunit dans un seul texte toutes les interventions
régionales au soutien du secteur agricole, avec la datation des
réglementations sectorielles régionales à la législation
euro-unitaire en vigueur à l'époque. La loi n° 17 qui avait déjà
remplacé la loi n° 32 du 2007.
La loi régionale concernant les aides à l'agriculture a été
considérée comme le principal moyen de financement des
investissements dans le secteur agricole, mais à partir de 2016, en
raison de la réduction du budget régionale, sa valeur financière a
été réduite.
Nous connaissons bien la valeur que l'activité agricole a sur
les autres secteurs économiques de notre région, ainsi que son rôle
de protection de notre territoire. Pour cela, il faut donc, de
manière cohérente, garantir un soutien financier qui puisse
permettre de compenser les coûts associés au travail sur un
territoire qui présente des difficultés structurelles importantes
par rapport à d'autres réalités agricoles.
Nous travaillons pour que ce projet de loi puisse bénéficier à
nouveau d'une dotation financière dans le plus bref délai possible.
Nous avons le devoir de soutenir le secteur agricole, mais nous
devons aussi, surtout, assurer les perspectives au secteur de
l'élevage qui connait structuralement des difficultés toujours plus
grandes, qui peuvent mettre en péril son avenir, en termes de
nombre d'entreprises et surtout d'animaux élevés.
La politique doit faire des choix stratégiques à long
termes.
L'approbation de ce projet de loi représente l'aboutissement
d'un parcours de coexistence et de fonctionnalité réciproque entre
les aides exclusivement financées par la Région et les aides
cofinancées par l'Union européenne dans le cadre du nouveau
Complément de Développement Rural (CSR) 2023/2027, devenant ainsi
la base réglementaire de la politique de développement rural de la
Vallée d'Aoste.
Une modification de la loi régionale n° 17 était nécessaire pour
répondre à l'exigence d'adapter les articles de la loi, qui
concernent les régimes d'aide communiqués en dérogation à la
Commission européenne en 2016 expirés le 30 juin 2023, au nouveau
règlement, le 2472 de la Commission procédant, après révision, à
une nouvelle communication des aides en tenant également compte de
la réglementation générale du
de minimis
.
La mise à jour réglementaire, également en référence aux besoins
exprimés par les différentes réalités des entreprises et des
associations de catégorie du secteur agricole et agro-alimentaire,
a permis de prévoir des nouvelles mesures d'aide, dans des secteurs
différents, ainsi que des modifications à celles existantes, en
utilisant au maximum les dispositions règlementaires européennes
adaptées. Il est également proposé, en tenant compte de l'exercice
acquise lors de la première période d'application de la loi, de
2016 à 2023, d'intégrer et de modifier certaines dispositions
procédurales, notamment en vue d'amorcer une simplification et une
plus grande réponse aux besoins du secteur. En ce sens, la
réintroduction des aides non remboursables pour compléter les prêts
immobiliers à taux réduit représente également une sorte de
renversement de tendance par rapport à ce qui avait été instauré à
partir de 2016.
Enfin, toujours dans une optique de complémentarité des
interventions règlementaires, sont envisagées des actions qui n'ont
pas trouvé place dans la programmation du CSR et qui visent à
apporter des réponses concrètes aux petites et très petites
entreprises, avec des montants parfois très réduits pour lesquels
ce n'est pas économiquement soutenable d'entamer une pratique telle
que celle d'adhérer à un appel d'offre européen.
Ces aides sont importants voir fondamentales dans la gestion
d'un territoire qui parfois ne tient pas seulement compte de la
composante agricole productive, mais qui se caractérise davantage
par une connotation environnementale qui est autrement à
soutenir.
Avant de présenter les articles du projet de loi, je crois utile
de faire une remarque: les pourcentages d'aide indiqués dans les
différents articles doivent se rapporter aux valeurs maximales qui
seront déclinées lors d'actes délibératifs ultérieurs prévus par
l'article 29 du dessin de loi.
Il disegno di legge si compone di 35 articoli. La finalità della
norma e il contesto normativo delle politiche agricole, di cui
all'articolo 1 e 2, sono già stati trattati in premessa e
sorvolo.
Considerato che questo disegno di legge modifica della legge 17,
nell'articolato troviamo solamente le parti per le quali era
necessario ed opportuno effettuare delle modifiche: quindi,
conseguentemente, non sono oggetto dell'analisi odierna alcuni
articoli della legge 17 che risultano però pienamente validi ed
attuabili.
Il tema delle avversità atmosferiche è trattato all'articolo 3,
con una migliore definizione dei periodi di riferimento, aiutando
così la quantificazione della perdita di produzione. Nell'articolo
9, sempre su questo tema, vengono disciplinate inoltre le modalità
di valutazione dei danni subiti e le tipologie di perdite
compensabili. Nel caso di calamità naturale formalmente
riconosciuta con decreto, in base a quanto stabilito dall'articolo
11, gli aiuti a fondo perduto previsti possono essere concessi fino
al 100% dei costi dei danni subiti come conseguenza diretta dalla
calamità naturale.
Gli investimenti aziendali sono disciplinati all'articolo 4
dove, oltre alla reintroduzione dell'aiuto a fondo perduto,
troviamo nella definizione dei beneficiari, per i soli alpeggi e
mayen
, anche i proprietari non conduttori di aziende.
Sempre in tema di investimenti, con gli articoli 27 e 28, viene
assicurata una maggiore flessibilità sulla rateizzazione dei mutui
e sulla quantificazione d'aiuto in considerazione dell'attuale
andamento dei tassi di mercato.
Per promuovere l'avvio di nuove piccole e medie imprese operanti
nel settore dell'acquacoltura, il disegno di legge prevede negli
articoli 6, 7 e 20 la concessione degli aiuti sotto forma di mutuo
a tasso agevolato e aiuti a fondo perduto per incentivare
l'imprenditorialità e la creazione di imprese di acquacoltura
sostenibile.
Il tema del miglioramento genetico dei capi, dei concorsi
genetici sul territorio e sugli aiuti alle associazioni di
allevatori, per investimenti e spese legate all'effettuazione delle
attività di miglioramento e monitoraggio sono trattati all'articolo
8.
Viene incrementato, all'articolo 10, in considerazione
dell'aumento generale dei costi sofferto anche dal settore apistico
negli ultimi tre anni, l'aiuto massimo previsto ad alveare, con un
migliore riferimento all'origine delle cause dei danni subiti.
Ritroviamo nell'articolo 12 gli aiuti destinati a compensare i
costi della prevenzione nel controllo della radicazione di
organismi nocivi vegetali, nonché per le perdite causate dai
medesimi.
Gli articoli 13 e 14 affrontano il tema della consulenza
aziendale e delle attività dimostrative e formative.
Il servizio di sostituzione per le aziende agricole, presente
nell'articolo 15, rappresenta un tema che è stato oggetto nel
passato di diversi interventi normativi, crediamo che occorra
proseguire la sperimentazione del servizio per trovare la modalità
più efficace e più attuabile.
Negli articoli 17 e 18, relativi all'avvio dello sviluppo di
attività turistiche e alla tutela e riqualificazione dei villaggi e
del patrimonio rurali, vengono introdotti gli aiuti a fondo
perduto, ad integrazione di quelli e ai mutui a tasso
agevolato.
Per i consorzi di miglioramento fondiario, negli articoli 21, 22
e 23, oltre al finanziamento di interventi puntuali, sono state
introdotte modificazioni al precedente quadro normativo per
favorire iniziative volte all'efficientamento dell'utilizzo della
risorsa idrica e alla partecipazione dei bandi nazionali per il
sovvenzionamento di opere di interesse a valenza
comprensoriale.
L'articolo 30 reca una modificazione dell'articolo 6 della legge
regionale 19, in materia di consorterie e altre forme di dominio
collettivo, al fine di prevedere, in favore delle consorterie, un
aiuto
una tantum
a fondo perduto pari a mille euro per le
spese propedeutiche alla registrazione delle medesime nell'apposito
registro istituito con la sopraccitata legge.
Gli articoli 31, 32 e 33 recano rispettivamente le disposizioni
transitorie di coordinamento tra gli strumenti normativi del
settore e l'abrogazione di alcune disposizioni.
Gli articoli 34 e 35 recano le disposizioni finanziarie pari a 4
milioni e 435 mila per il 2024 e la dichiarazione di urgenza.
Con l'approvazione del presente disegno di legge si crea la
cornice normativa alla quale occorre dare attuazione con dei
contenuti che saranno oggetto di deliberazioni successive.
Importante e fondamentale è stato il confronto con le
associazioni di categoria nella predisposizione del disegno di
legge; sicuramente l'apporto delle associazioni dovrà essere
altrettanto significativo nella predisposizione degli atti
successivi.
Concludo, Presidente, ringraziando tutti i Commissari della III
Commissione per aver favorito l'analisi della proposta di legge in
tempi brevi, così da poterne dare immediata applicazione con
l'apertura a breve dei primi bandi.
Così come ringrazio le strutture dell'Assessorato
all'agricoltura, in particolare il coordinatore Fabrizio Savoye e
la funzionaria Alessia Glarey, che hanno redatto il testo di legge,
nonché le associazioni di categoria per il continuo e fattivo
confronto e supporto e per aver stimolato la Commissione alla
predisposizione di emendamenti che poi saranno illustrati.
Presidente -
La discussione generale è aperta. Chi vuole
intervenire, si prenoti. Consigliere Lavy, a lei la parola.
Lavy (LEGA VDA) -
Trattiamo oggi della modifica della
legge 17/2016, una legge sicuramente importante, che, insieme al
complemento per lo sviluppo rurale, è l'approccio leader dei gruppi
di azione locale, costituisce questa politica regionale di sviluppo
rurale.
Una politica regionale di sviluppo rurale che, negli ultimi
anni, ha subìto diversi cambiamenti, a livello fra virgolette
"madre", quindi in Unione europea in parte per quanto riguarda i
finanziamenti europei, dall'altro perché comunque anche il contesto
valdostano ha cambiato tanti dei suoi aspetti in questi anni.
Questa legge, oltre che ad adattarsi alle modifiche del
regolamento 2472 dell'Unione europea, si deve adattare alle nuove
sfide dell'agricoltura valdostana che, nei suoi sottosettori vede
in alcuni momenti delle fasi di crescita, in altri invece di
difficoltà.
Il settore della viticoltura è in espansione, il settore della
zootecnica no, ma di questo poi parleremo successivamente
analizzando qualche dato in più; perché soprattutto il settore
della zootecnica patisce una mancanza di ricambio generazionale,
una questione strutturale, per cui tante aziende che non sono di
fondovalle lavorano in pendenza e anche alcune che vengono
considerate di fondovalle, ma in realtà non lo sono, sfruttano,
lavorano in territori che sono molto complessi, con appezzamenti
magari piccoli e, appunto, in pendenza.
Ecco che forse l'errore che si potrebbe fare oggi è un pochino
appiattirsi in realtà sulla questione della monticazione, quindi
favorire un pochino gli alpeggi, sottovalutando l'importanza di chi
ha delle aziende di fondovalle che, ripeto, magari in fondovalle
non lo sono. Vediamo oggi, con la carenza di latte che c'è, in
realtà queste aziende sono assolutamente essenziali.
Per fare un buon lavoro, credo sia necessario fare un'analisi un
pochino dei vari sottosettori dell'agricoltura e questo ci
permetterà anche di capire chi tendenzialmente potrebbe usufruire
maggiormente di questa legge e di questi finanziamenti, perché, se
andiamo a vedere alcuni dati semplici che però mostrano un'idea,
vediamo che se si analizza la produttività totale del lavoro delle
nostre aziende, spiccano quelle del settore vitivinicolo, che
distanziano notevolmente quelle del settore frutticolo per non poi
parlare di quelle dell'allevamento.
Si parla di più di 60 mila euro di retribuzione totale annua per
unità di lavoro aziendale per quelle vitivinicole, contro i 38 mila
delle aziende di bovini.
Se si parla di produttività netta, i valori delle aziende
vitivinicole sono di 40 mila euro, il margine operativo lordo per
unità di lavoro aziendale, quelle zootecniche di 15 mila euro.
Se si guarda la produttività netta della terra, ad un valore
aggiunto per superficie agricola utilizzata di 28 mila euro per le
vigne, 9 mila sono per la frutta e solamente 677 euro per i bovini.
Questo sicuramente influisce il fatto degli alpeggi che,
ovviamente, a livello produttivo hanno meno, la terra dà meno a 2
mila metri rispetto a 800 metri, quello è un dato di fatto.
Per ciò che concerne i costi, ed è questo che fa capire le
differenze tra le varie aziende, quelle in media del settore
vitivinicolo si aggirano intorno al 27% della retribuzione totale
annua; numeri non troppo diversi dalle aziende del settore
frutticolo, mentre quelli medi del settore zootecnico sono il 47%
della retribuzione totale annua, quindi più del doppio rispetto a
quelli delle aziende del settore vitivinicolo.
Altro dato interessante è l'incidenza degli aiuti pubblici,
perché ovviamente ce ne sono un sacco a livello europeo, a livello
statale, a livello regionale; nel settore vitivinicolo i valori in
base al reddito netto sono dai 12,1%, nel settore zootecnico dal
107%.
Per quanto riguarda la redditività del capitale, quindi gli
effetti del capitale investito, siamo su dei valori di meno della
metà per il settore zootecnico rispetto a quello vitivinicolo: 0,10
contro 0,03.
Questi dati fanno un po' capire l'analisi generale di questo
settore, delle aziende del settore dell'agricoltura e appunto fa
capire che, molto probabilmente, saranno le aziende zootecniche ad
avere maggiormente bisogno di questi aiuti e di questi contributi
per tutta una serie di questioni, perché magari ci sono già degli
svantaggi strutturali legati alla produttività del terreno, anche
perché, forse, poi a livello di struttura di azienda abbiamo un
sacco di aziende familiari che fanno magari anche fatica ad avere
accesso ad altri tipi di bandi, ai bandi PNRR, ai bandi INAIL, che
poi, tra l'altro, non è che si adeguino al 100% al territorio della
regione.
Ecco perché una legge di questo genere può essere un supporto
comunque importante per le aziende valdostane, soprattutto quelle
piccole, poi avevamo già avuto modo di confrontarci anche con
l'Assessore in passato riguardo alla categorizzazione delle aziende
che l'Unione europea fa, per cui le piccole, quelle che per
l'Unione europea sono aziende piccole, per noi in realtà sono già
grandi.
L'agricoltura di montagna, come ho già detto, sta vivendo un
momento di importante transizione, il settore della zootecnia
in
primis
, il numero di bovini sta calando, negli ultimi anni si
sono persi 1.500 capi, il numero delle aziende sta calando
(nell'ultimo anno dovrebbero essersi persi trenta codici), gli
allevatori con più di 65 anni sono il 30%.
In prospettiva, una grande fetta di allevamenti probabilmente
chiuderà, perché non c'è il ricambio generazionale.
Gli occupati in agricoltura in Valle d'Aosta oggi sono il 3% del
totale, contro la media italiana del 4,1 e una media europea del
3,7%: sono circa 1.500 gli occupati.
Dati che fanno pensare, dati che provengono dal rapporto del
Centro di ricerca politica e di economia sull'agricoltura in Valle
d'Aosta, quindi che si possono verificare; dati che fanno strano,
perché noi che siamo abituati magari ad andare nei nostri villaggi
e nei nostri Comuni, vediamo il settore agricolo come molto
presente. In realtà, i dati dicono un pochino il contrario, per cui
anche il numero di occupati in agricoltura sta calando.
Questo perché, ovviamente, il mondo è cambiato sotto tanti
aspetti, perché questo lavoro è meno redditizio rispetto ad altri e
forse perché anche il clima generale è un po' cambiato. C'è una
sorta di clima a livello sociale, ormai chi ha le mucche e abita in
certi Comuni viene quasi visto male per la puzza, per gli
escrementi sulle strade, per i cani. Questo non va assolutamente
bene.
Poi anche la questione climatica ovviamente ha inficiato; e lo
vediamo anche quest'anno, se in alta Valle c'è stato un buon
livello di precipitazioni, in bassa Valle quest'anno, anche a
livello di neve, non ci siamo. Non dipende da noi, certamente, però
sicuramente, in prospettiva, quest'estate, se non ci saranno
precipitazioni adeguate, si soffrirà di nuovo il problema della
siccità.
Con questa legge un minimo di aiuto per quanto riguarda questo
tema della siccità lo si dà, per esempio all'articolo 21 si dà un
aiuto ai consorzi di miglioramento fondiario per interventi di
adeguamento della rete di gestione idrica e di realizzazione di
bacini di accumulo. Questo è assolutamente necessario in un'epoca
in cui comunque gli anni, come due anni fa, potrebbero diventare
non un'eccezione, ma la norma.
A questo poi (sempre il discorso dell'acqua) si lega il rilancio
in qualche maniera del settore dell'acquacoltura, che, in maniera
complementare, può anche diventare una piccola realtà in Valle
d'Aosta. Ci sono già dei fondi ministeriali che però vanno
solamente ad una certa categoria di aziende. Quindi, se a livello
regionale una mano la si dà con una legge, ben venga.
Altro fattore importante di questa legge sono gli aiuti per
calamità naturali, lo vediamo anche qui collegato al tema
precedente, piogge intense, grandine, gelate, eventi poco
prevedibili che se non annullano, comunque, riducono sia la
quantità che la qualità delle produzioni.
Ecco che dunque con l'articolo 3, il 9 e l'11, con aiuti a fondo
perduto, concessi fino al 100% dei costi dei danni subìti in caso
di calamità riconosciuta con decreto, si dà una mano in caso di
problematica.
Se vivessimo in un quadro temporale ordinario, questa legge
avrebbe sicuramente un effetto ancora più positivo rispetto a
quello che potrebbe avere, perché la combinazione tra mutuo a tasso
agevolato e contributi a fondo perso può dare una spinta
all'imprenditorialità delle aziende, però ad oggi non siamo in un
momento ordinario.
Da 3.500 aziende che erano presenti nel 2010, oggi ce ne sono
2.400; se si guarda ancora più indietro, le aziende di oggi sono un
quarto rispetto a quelle di 40 anni fa, quindi purtroppo tutto il
contesto dell'agricoltura valdostana sta cambiando in maniera
preoccupante, i ritmi sono veramente tanto veloci e noi non ci
siamo dietro, perché manca anche tutta la questione di ricambio
generazionale su cui non mi soffermerò, in questa occasione.
Al contrario, c'è stata una riduzione delle aziende, ma la
dimensione media aziendale è aumentata: in un decennio si è passati
da una dimensione di circa 16 ettari ad oltre 26 ettari. Questo
significa che delle aziende chiudono, altre prendono in lavorazione
i terreni di queste aziende diventando sempre più grandi,
aumentando magari il numero di teste, il numero di mucche.
Fattore che però, soprattutto in questi ultimi anni, anche lì
sta avendo un'inversione di tendenza, perché anche le grandi
aziende, per colpa del Covid o per colpa dell'aumento dei costi
energetici, stanno in qualche maniera eliminando tutta una serie di
teste di animale.
Questo porta a tutta un'altra serie di problematiche per cui,
come ho già accennato prima, oggi c'è un'enorme carenza di prodotto
di latte, che confluisce nella filiera della fontina, ma non
solo.
Questa carenza però non è del tutto negativa, perché è da anni
che si dice: "Valorizziamo il prezzo del latte, aumentiamolo". Se
c'è una carenza d'offerta, tendenzialmente il prezzo della materia
prima, il latte, dovrebbe aumentare. Poi siamo in Valle d'Aosta,
quindi non è scontato che leggi di mercato siano rispettate, però è
un passaggio che, se gestito bene, può dare potenzialità; se
gestito male, può mettere in crisi un'intera filiera.
Su questo quindi bisogna fare attenzione, poi non dipende
in
toto
dall'Assessorato, ci mancherebbe altro, ci sono anche
altri enti che sono tirati in causa in questo caso.
Ma chi patisce di più oggi? Chi muore di più? Sono le piccole
aziende, quelle a gestione familiare e quelle che magari sono anche
in media montagna e che lavorano terreni scoscesi, con ritmi di
lavoro assolutamente massacranti, per cui questo lavoro, che in
realtà una volta era una sorta di impiego, di passione, oggi
diventa una condanna, perché non ci si può staccare un secondo.
Per evitare che questo lavoro in certe situazioni diventi una
condanna, è interessante il sistema proposto di sostituzione, per
cui in caso di malattia, in caso di grave necessità, ci potrebbe
essere qualcuno che va a sostituire, magari un allevatore, un
coadiuvante agricolo. É di certo di complessa concretizzazione,
proprio perché:
1) già c'è carenza di persone che fanno questo lavoro;
2) anche per esempio nel settore zootecnico gli animali si
devono conoscere un minimo, ogni mucca è diversa, ogni mucca è
munta in maniera diversa, quindi ci deve essere un minimo di
approccio nel tempo, o anche l'allevatore presente che spieghi ed
effettivamente faccia conoscere a queste eventuali persone terze
gli animali.
Comunque, se si ragiona a livello utopico, sarebbe interessante
ed auspicabile che un giorno questo sistema possa funzionare in
modo addirittura da garantire un minimo di ferie agli allevatori,
poi sappiamo tutti benissimo - come detto - che è un provvedimento
veramente di una difficoltà notevole, però è interessante che sia
presente in legge.
Sarebbe stato dall'altro lato interessante, prima di avere la
modifica di questa legge, avere scaricata la legge sulla
multifunzionalità, perché questa legge dà gli strumenti per
realizzare qualcosa, la legge sulla multifunzionalità apre, dà le
possibilità di poter sviluppare qualcosa di diverso, sempre legato
al turismo, ma non solo, sviluppo di attività complementari a
quello dell'agricoltura; quindi, se ci fosse stata quella, magari
prima quella odierna sarebbe stata un altro tipo di discussione,
proprio perché anche le aziende avrebbero potuto vedere la
possibilità che potevano avere davanti a loro e successivamente,
con questa legge che invece discutiamo oggi, poter concretizzare
quelle idee date da quell'altra legge.
Questo forse è un piccolo rammarico, per cui se ci fosse stata
l'altra legge prima, il livello di discussione oggi sarebbe stato
diverso.
Non si faccia l'errore, con questa legge, di dare contributi a
pioggia, non è quello il senso, mi auguro, ma mi auguro davvero che
sia una legge che possa garantire e fare delle aziende sane, che
hanno voglia di investire e di crescere, un volano, una
prospettiva.
Questa legge è una sorta di puntella, cioè questa legge puntella
un settore, non lo rinnova, non gli dà una vera e propria
prospettiva, però di certo, dato che è una legge che dà degli aiuti
in un sistema e in un momento che è molto delicato, soprattutto per
il settore zootecnico, non si può non sostenerla, perché credo che,
essendo in un momento di transizione, ci debbano poi essere dopo
altri atti necessari per sviluppare lo spirito imprenditoriale
della Valle d'Aosta, delle aziende valdostane agricole.
È per questo che questa legge noi la sosterremo, sapendo però
che di lavoro da fare ce n'è molto di più rispetto solamente a
questo testo, però da questo lato, nello spirito comunque di
collaborazione, sapendo tutti e vivendo un clima molto difficile
per questo settore, da parte nostra questa collaborazione ci
sarà.
Presidente -
Consigliere Planaz.
Planaz (RV) -
Anche noi, come gruppo di Rassemblement,
intendiamo fare un piccolo approfondimento su questo testo di legge
importantissimo. L'hanno anche sottolineata i miei colleghi - il
relatore Jordan e, a seguire, il collega Lavy -, l'importanza di
questo documento per tutto il nostro territorio regionale montano.
Perché, se noi vogliamo sostenere il nostro territorio,
l'importante è avere delle regole fondamentali che vadano a
intervenire dove più è necessario, con tutte le difficoltà, che ci
sono e che sono state elencate dai colleghi adesso, di cui soffre
questo settore.
Vorrei fare un passo indietro su questa legge -forse l'assessore
Carrel non si ricorda, io l'ho vissuta tutta -: prima questa legge
è stata il pilastro fondamentale del sostegno e sviluppo
dell'agricoltura valdostana, parlo degli anni '90, quando non c'era
ancora nessun tipo di forma di sostentamento per l'agricoltura, in
nessun campo, sia nazionale che europeo, mentre noi avevamo già
delle leggi che andavano a sostenere l'agricoltura nostra di
montagna, invidiata dai nostri vicini svizzeri, ancor di più dai
nostri vicini piemontesi e da altri allevatori dell'arco alpino,
perché era una normativa che sosteneva in ampia parte tutta una
serie di sviluppo di questo settore.
Ricordiamo, e ci guardiamo attorno, tutti i riordini fondiari,
gli impianti di irrigazione, gli alpeggi, le strutture degli
alpeggi, i caseifici, la gestione di tutte queste strutture;
abbiamo vissuto un momento, quando ancora non avevamo neanche
ancora i Fondi europei, in cui la nostra Regione si vantava come
una delle principali Regioni che aveva un occhio di riguardo per
quel settore e, logicamente, la risposta la davano i numeri, al di
là di tutte le difficoltà che ci sono state, gli investimenti che
sono stati fatti in ambito zootecnico per la radicazione di certe
malattie infettive, alcune anche contagiose, anche per le
persone.
I numeri davano la dimostrazione che c'era, al di là di tutto,
una serie di regole di mercato diverse da quelle di oggi, che la
politica non può e non è complice di queste regole che vanno a
dettare sia i costi che i ricavi di queste aziende, perché bisogna
tener conto di un cambiamento radicale di quanto c'era prima,
aziende più piccole, prodotto che sia latte, e lì il collega Lavy
ha citato la viticoltura, che forse in quegli anni soffriva un
periodo che oggi sta soffrendo la zootecnia, e per questo io non
farei mai dei paragoni, perché con le nostre piccole aziende è
facile che per qualsiasi tipologia di mercato o scelte di mercato o
cambiamenti climatici vanno a cambiare il reddito di queste
tipologie di aziende, sia zootecniche che vitivinicole o
ortofrutticole e da piante da frutto, però sono tutte
importantissime per il mantenimento del nostro territorio.
Da quegli anni lì, si è arrivati alla programmazione europea,
agli inizi degli anni 2000: la prima programmazione europea che ha
inciso pesantemente sulle scelte anche della gestione dell'azienda
e degli allevatori è stata la prima, 2000-2006, proprio che ha
cambiato radicalmente il modo di confrontarsi anche in modo di
assistenza per le aziende, 2007-2013, e ogni programmazione ha
avuto un radicale cambiamento della gestione dei fondi che andavano
ad incentivare o a sostenere determinate attività, perché anche se
parliamo in ambito zootecnico, c'è una filiera da carne, una
filiera da latte, c'è l'allevamento ovino-caprino, poi se andiamo
fuori della nostra Regione ci sono altre tipologie di allevamento
che qui sono un po' meno sentite, tipo l'allevamento di suini, però
lì ogni programmazione andava a cambiare, infatti abbiamo visto il
radicale cambiamento, le prime prove di finanziamento che sono
state fatte, dal 2000 al 2006, poi dal 2007 al 2014, e poi ancora
oggi, dal 2014 al 2022, che è stata prolungata a causa della
pandemia, e i cambiamenti che ci sono stati in questi vent'anni
nella gestione anche per tutti i motivi che hanno elencato prima,
per il ricambio generazionale e quant'altro, che oggi forse neanche
più con gli aiuti, sia i finanziamenti europei, che cambiano di
anno in anno, ma anche con i nostri non riusciamo più ad invertire
questa rotta che ha un calo di produzione soprattutto in ambito
zootecnico. Abbiamo perso in due anni il 10% dei bovini in
produzione nella nostra regione, questo è un dato allarmante.
Se parlo con gestori o allevatori mi dicono: "Abbiamo perso
venti alpeggi di mucche produttive", non parliamo di allevamenti di
vitelli, manzi o animali che vengono gestiti al pascolo per
mantenere il territorio e usufruire dell'erba e dei foraggi per il
mantenimento degli animali, ma di allevamenti che producono in
alpeggio e non solo.
Io non farei mai questa divisione perché sia il fondovalle, sia
la parte di
mayen
e gli alpeggi, ogni azienda ha la sua
difficoltà nella maniera in cui è strutturata, e non vorrei creare
delle divisioni, perché, alla fine, io vedo la gestione
dell'agricoltura della nostra Regione come una unica azienda,
perché ci sono aziende valdostane che hanno numeri più elevati di
capi di quelle che abbiamo noi in tutta la regione con i nostri
allevamenti e con i nostri allevatori che, seppur sono diminuiti di
tanto, ci sono allevatori in Italia... E l'altro giorno ho anche
avuto modo di vedere un documentario per cui anche l'Italia non è
che possa vantare grossi allevamenti, perché dei sette allevamenti
più enormi, il primo in Australia, è grande come tutti gli
allevamenti italiani.
Allora se ci riversiamo nel sistema globale, e qui anche una
delle principali cause del valore dei nostri prodotti che
allevamenti con 10-15-20 capi ci riversiamo con migliaia di capi, è
normale che quando vengono inseriti nello stesso mercato, ci sono
dei disagi e delle spese di produzione dei piccoli allevamenti che
mai potranno andare a coprire i costi di questi grossi allevamenti
che possono contenere per una miriade di motivi.
Questa legge noi, come gruppo di Rassemblement, non la vediamo
del tutto sbagliata, non è che tutti gli articoli non siano
incentrati per il cambiamento e per lo sviluppo e sostentamento per
andare a coprire dove il CSR non riesce ad intervenire; la nostra
legge dovrebbe andare a fare degli interventi mirati per andare a
contrastare il calo delle aziende, il calo degli animali, favorire
l'inserimento dei giovani nelle aziende che oggi i numeri sono
allarmanti: il 30% dei conduttori di allevamenti valdostani supera
i 65 anni, dobbiamo tenere conto che la situazione peggiorerà, di
molto, in breve tempo.
In questo documento non vediamo una misura concreta che va ad
incentivare il giovane che entra o che vuole assumersi la
responsabilità di avviare un'azienda; anche se c'è il bando dei
giovani agricoltori, oggi con i costi che ci sono per avviare
un'azienda, le misure non sono sufficienti per far sì che un
giovane scelga di impegnarsi in un mestiere così distante da tutte
le altre tipologie di lavoro e dalle offerte di lavoro che ci sono
oggi, non solo in Valle, ma da tutte le parti, perché le ore di
lavoro, le ferie, sono tutte cose che ogni allevatore che ha
incominciato con passione il suo lavoro le ha messe sul conto,
però, alla fine, tutte queste cose messe assieme fanno sì che molti
giovani facciano ben attenzione prima di andare a rilevare
l'azienda dei genitori, perché manca tutta una serie di interventi,
che non possono sempre essere solo finanziati dall'Amministrazione
pubblica ma che accompagnano il giovane e lo incentivano a prendere
un'iniziativa di questo tipo.
Il collega Jordan ringraziava le associazioni di categoria:
grazie a noi sono state invitate per un confronto, per andare a
capire se, anche da parte loro, questo documento avrebbe potuto
dare delle risposte dirette alle problematiche di questo settore.
Anche se le risposte e quello che hanno riportato in Commissione
erano abbastanza diversi, molti, soprattutto i rappresentanti del
settore zootecnico, si sono lamentati del fatto che non c'è una
politica concreta, che va a incentivare e a dare una mano al
sistema zootecnico: lo dicono i dati di questi anni, abbiamo detto
prima della perdita degli animali e quant'altro. Allora non è che
con le associazioni di categoria il confronto sia stato proprio su
tutto, c'è stato un confronto in parte; poi io capisco
l'adeguamento dei Regolamenti europei a seguito della
programmazione, ma mi aspettavo un documento un pochettino diverso,
che potesse dare delle risposte più concrete all'intero
settore.
Ci sono tutta una serie di aspetti: vediamo positivamente
l'aumento del premio sul settore apistico, anche se parte di questo
settore non può percepire il premio perché non è iscritto o magari
non ha la partita IVA, perché sono piccole quantità, però
ricordiamoci l'importanza della biodiversità, che non è dettata
dalle partite IVA ma dai numeri di alveari e di api che ci sono, e
questo è un esempio di quanto questo documento dovrebbe dare a
quelle piccole attività, a quelle piccole aziende, che non hanno
reddito, perché non sempre, quando un'azienda attiva sul
territorio, anche un'azienda a conduzione familiare, decide di
impegnarsi nella gestione sia della viticultura o nel settore
zootecnico anche con pochi capi o nel settore apistico, non sia
importante avere l'iscrizione alla Camera di Commercio, ma
bisognerebbe anche capire il risvolto che ha sul territorio, perché
mantiene un pezzo di territorio, perché c'è un pezzo di territorio
che non verrà abbandonato.
Questa è l'importanza che ha questo documento, per dar forza
all'intero settore; sono le piccole cose che contano.
Se noi torniamo al comparto zootecnico, una volta era formato da
tanti piccoli allevamenti che, nel periodo estivo, andavano a
servire la gestione degli alpeggi perché venivano radunati; ancora
adesso, ma sempre di meno, perché non possiamo pensare che
un'azienda, con le regole che ci sono oggi, con i costi burocratici
che ci sono oggi, possa stare sei mesi senza produrre.
Invece, se noi andiamo a vedere nella nostra storia, c'erano
aziende che producevano sei-sette mesi nel periodo invernale, nel
caso del latte o quant'altro, nel periodo estivo si impegnavano per
la conduzione dei prati e la raccolta dei formaggi e poi nel
periodo invernale producevano di nuovo latte per la produzione di
fontina o altri latticini.
Questo è uno dei motivi che bisognerebbe capire anche per il
calo di produzione di latte che c'è; da una parte, può anche dare
dei risvolti positivi, che ci sia un po' carenza del prodotto, ma
non bisogna dimenticare che, dal punto di vista commerciale, non
sempre questo aspetto si può rivelare positivo, perché se sul
mercato manca una fetta di questo prodotto, poi magari le aziende
che si servivano o erano impegnate nella vendita della fontina,
possono riversarsi in altri mercati e possono abbandonare questo
settore.
Un documento che noi, come gruppo di Rassemblement, a malincuore
non voteremo perché siamo sicuri - e questo non è dovuto al momento
della politica attuale, ma proprio per un periodo transitorio che
non va a favore di questo settore - che non darà delle risposte
concrete per il cambiamento di rotta per il sostentamento di questo
settore.
Ripeto, non è tutto con un documento di finanziamenti a fondo
perso o finanziamenti che si possono dare in qualsiasi altra forma
di sostegno, ma è tutta una serie di scelte che devono essere
radicalmente riviste, ben valutate con le associazioni di categoria
e con tutte le componenti che ne fanno parte, per riuscire a
investire in un settore e provare a cercare di dare una svolta
positiva sia dal numero di produzione, sulla qualità dei prodotti,
dal punto di vista gestionale burocratico... perché voglio
ricordare che un'azienda che ha 10-15-20 capi o pochi ettari di
vigna o pochi metri di vigna, alla fine deve affrontare lo stesso
carico burocratico che ha un'azienda di mille capi fuori dalla
nostra regione.
In più, queste aziende che sono strutturate in un certo modo,
possono anche permettersi di avere una figura che si occupa della
parte burocratica, cosa che nelle nostre piccole aziende viene
molto difficile per sopportare questa tipologia di costi.
Sono tutta una serie di cose che si dovrebbero valutare
diversamente, per poter far sì che questo documento non è che sia
unico per cambiare l'andamento del settore agricolo valdostano, ma
potrebbe dare un rafforzamento più incisivo e andare a migliorare
dove ci sono le più grandi difficoltà che sono quelle che oggi
fanno sì che questo settore perda sempre di più numeri, anche dal
punto di vista territoriale, perché non dimentichiamoci che i
pascoli vengono gestiti con gli animali e solo con gli animali
riusciamo ad avere un prodotto, abbiamo la fortuna di avere un
prodotto che nel tempo si è lavorato, e qui bisogna dare atto che
tutta l'assistenza tecnica, sia dell'Assessorato e da tutte le
associazioni di categoria, che è stata fatta in quest'ambito è
importantissima, perché ci sono altre realtà - bisogna darne atto -
che non hanno i livelli di qualità del prodotto come il nostro,
però non dobbiamo trascurare e far sì di analizzare a fondo ogni
piccola richiesta.
Io lo so che non possiamo ascoltare tutti, ma bisogna che
premiamo chi produce, chi produce bene e invogliare i giovani a
fare di nuovo questo lavoro con delle misure concrete che abbiano
la capacità di creare un sistema di vita per tutti quelli che fanno
questo lavoro.
Lo so che vado un po' lungo però ci tengo a far passare questo
messaggio.
Ormai questo documento oggi passerà, però non sarà un documento
che darà le risposte e ci troveremo nel 2027 o 2028, quando
riaggiorneremo, se non ci siamo noi, chi ci sarà, a riaggiornare
questo documento, e i numeri saranno di nuovo negativi.
È per questo che noi ci asterremo.
Presidente -
Consigliere Cretier ne ha facoltà.
Cretier (FP-PD) -
Grazie Presidente, buongiorno a tutti.
Vorrei fare alcune considerazioni su questo disegno di legge che,
tra l'altro, è molto atteso dal settore agricolo: dobbiamo
aggiornare la legge 17/2016.
Il valore assoluto del settore agricolo non può essere valutato
semplicemente con dei freddi numeri e delle percentuali, sappiamo
tutti - e lo spero, veramente tutti - che il valore assoluto
consideri il mantenimento del territorio, la presenza, il rigoroso
controllo dello stesso, preoccupazione di intere famiglie attive,
settore che produce reddito, crea indotto ma che elenca una serie
di problemi e che questa diventi una scelta di vita fatta di
sacrifici ed è risaputo che le soddisfazioni personali non mancano
- che siano le
batailles
o i risultati qualitativi della
produzione e della trasformazione - ogni tanto mitigano le
difficoltà, ma certamente non ricompensa il lato economico, non si
realizza un reddito sufficiente per la famiglia.
Ai conduttori delle aziende, in particolare degli alpeggi, non
possiamo chiedere di più, molti e troppi sacrifici, ma i dati sono
inquietanti e pesanti, come ha già ricordato il collega Lavy. Il
calo del numero delle aziende, il numero di stalle chiuse
nell'ultimo anno, il numero di capi allevati e in particolare il
calo impressionante delle vacche da latte, proprio quelle che
producono il latte che viene trasformato e che produce il reddito
con le trasformazioni, la vendita e il conferimento dei prodotti
aziendali e, di conseguenza, un reddito.
Per cui è necessario un sostegno continuo e compensazioni
ricorrenti, perché l'agricoltura è un'attività produttiva che è
sottomessa al clima, ai suoi cambiamenti e ai necessari adattamenti
aziendali.
Poi ci sono altre difficoltà a cui le aziende sono costrette a
confrontarsi, e non sono sempre la burocrazia, come annunciato
spesso dalle aziende e dalle associazioni di categoria, ma penso
anche che le aziende siano localizzate tra le zone urbanizzate e le
zone incolte o boscate, che trascinano dietro a loro altri problemi
che conosciamo tutti e di cui spesso dibattiamo qui in Aula.
Sono d'accordo con coloro che sono intervenuti nelle audizioni:
certo le associazioni di categoria hanno il polso della situazione
e le loro considerazioni sono state positive e soprattutto
propositive.
Sicuramente, bisogna implementare la copertura finanziaria a cui
attingere per rimpinguare l'articolato, date le sue potenzialità
rivolte alle aziende agricole e alla richiesta di pagamenti anche
più celeri.
Una piccola digressione tecnica e politica su aspetti legati al
disegno di legge 132, se mi permettete. Servizi di sostituzione:
già qualche anno addietro l'Assessorato agricoltura fece un'analisi
per mettere a regime un sistema di sostituzione nel campo
zootecnico, per dare la possibilità ai conduttori e ai familiari di
farsi sostituire occasionalmente in azienda, oppure proprio per
mettere almeno una settimana di ferie durante l'anno, oppure per i
casi fortuiti d'infortunio, operare quindi come fanno in tutto il
resto del mondo. Ma non era giunto il momento e la proposta non
venne accolta e realizzata. Speriamo ora, con il cambio
generazionale e di mentalità, di vedere nascere tali servizi
dedicati e magari di risolvere, anche con INPS e INAIL, la semplice
partecipazione alla vendemmia, risolvere la necessità di manodopera
occasionale nel settore.
Diversa è l'occupazione stabile, per cui i dipendenti non sempre
si trovano.
Anche la questione bio, che purtroppo sul complemento di
sviluppo ha il suo vincolante peso, definito in percentuale, è un
dato pesante per la nostra Regione.
Ad alcune scelte fatte anni fa, molte aziende vi aderirono, se
ricordo bene la percentuale è calcolata non sul numero di aziende
ma sulla superficie impegnata, e per noi questo passaggio penalizza
molto avendo superfici minime e aziende mediamente piccole nei
settori di produzione vegetali e medio-grandi nel settore
zootecnico che, alla fine, incidono molto poco su un incremento
percentuale.
Tra la lotta a calendario, quella convenzionale, e il biologico,
esiste il disciplinare di lotta integrata obbligatoria, promossa da
anni dall'Assessorato, sostenuta con comunicati e messaggistica
diretta per tutte le aziende di produzione vegetali.
I risultati sono concreti e positivi, con residui
antiparassitari entro i limiti di legge, che garantiscono al
consumatore finale un prodotto salubre già oggi.
Per la questione della ristrutturazione degli alpeggi e
mayen
, situazione di gestione di superficie pascolate e
affienate a quote medie, penso importante sia l'apertura ai
proprietari non conduttori, come fatto nel passato, per permettere
in futuro il recupero di strutture esistenti.
Mi sembra evidente che il conduttore non intenda investire su
proprietà altrui, ma per recuperare il nostro patrimonio
urbanistico esistente bisogna intervenire anche per il rispetto di
consumo di suolo zero, visto che molti si dimenticano di
quest'obiettivo.
Inoltre, viene rivalutata la posizione dei Consorzi di
miglioramento fondiario e della loro grande multifunzione e i
rischi legati alla loro gestione, infatti devono rispondere
nell'esercizio delle loro funzioni esplicate sul territorio a molte
sollecitazioni. Anche per le Consorterie viene previsto un aiuto
una tantum
per le spese di registrazione, in modo da
incentivare l'iscrizione al registro, già istituito con la legge n.
14/2023.
Altri apprezzamenti sono stati valutati positivamente in
audizione: sono la rinegoziazione dei mutui Finaosta e i
finanziamenti ai Consorzi per la realizzazione di bacini di
accumulo diffusi sul territorio, necessari, efficienti e messi in
sicurezza.
Sulle assicurazioni i contratti stipulati nel settore vegetale
in passato sono stati molto pochi, è risaputo che l'incidenza dei
costi rispetto ai potenziali eventi calamitosi sono molto gravosi
anche per un'azienda media, questo non esclude che si manifestino
eventi meteorologici dannosi, i più comuni il gelo primaverile, la
grandine ed il vento, che però interessano sempre parte limitate di
territorio e superfici spesso a macchia di leopardo, con molte
difficoltà a valutare concretamente l'entità del danno, sia per
l'azienda, per gli uffici, fatto a cui si appellano regolarmente
gli agenti assicurativi. Queste motivazioni hanno indotto le
aziende nel settore vegetale a non assicurarsi. Tante motivazioni
importanti al settore agricolo e a questa legge a cui noi daremo
fiducia e andremo a votare.
Presidente -
Consigliere Chatrian.
Chatrian (AV-VdA Unie) -
Il collega Jordan, come
relatore, ha già indubbiamente ben sviluppato quella che è non solo
la genesi, ma il contenuto di questo importante disegno di
legge.
Proprio tre considerazioni di natura generale che vorrei fare
con voi: la prima è che sono passati otto anni da quando questo
Consiglio aveva accorpato, praticamente in un testo unico, la
normativa del settore agricolo e che si era deciso, all'epoca, per
una questione più di natura economica finanziaria, di suddividere
l'aiuto per questo settore, che deve essere accompagnato e
compensato, per tutti i motivi che i colleghi che sono intervenuti
prima hanno già messo in evidenza. Quindi, la 17/2016 creava le
condizioni per gli imprenditori agricoli di utilizzare quella legge
sul percorso dei mutui; gli aiuti invece più robusti e più corposi
a fondo perso avrebbero preso il secondo canale, che è quello
principalmente degli aiuti comunitari, quindi dello sviluppo
rurale.
Sono passati otto anni e la vera grande novità di questo disegno
di legge
-
l'ha detto molto bene il collega Jordan
-
è che si prevede di reintrodurre, dopo otto anni, accanto ai mutui
a tasso agevolato, gli aiuti a fondo perduto con riferimento al
sostegno degli investimenti
-
come dicevamo prima
-
in un'ottica di coesistenza e di complementarietà, tra gli aiuti ad
esclusivo finanziamento regionale e gli aiuti cofinanziati.
Vuol dire che i nostri imprenditori agricoli tra due settimane,
tra qualche settimana, quando il collega Carrel metterà in campo,
tramite gli atti amministrativi e le delibere di Giunta, i bandi,
avranno la possibilità di poter giocarsi delle partite con questa
legge direttamente con gli aiuti regionali, quindi senza passare
con gli aiuti dell'Unione europea.
Tutto questo vuol dire avere dei bandi più snelli, dei bandi più
rapidi, dei bandi dove probabilmente gli investimenti saranno più
piccoli, meno corposi, ma che possono dare subito - stiamo parlando
sempre di investimenti - delle risposte dirette e soprattutto
puntuali.
All'interno di questa modifica, del perimetro normativo, del
perimetro architettonico di questo disegno di legge, ci sono anche
delle aggiunte: oltre alla novità, dopo otto anni non solo mutui ma
degli aiuti a fondo perduto, oltre alle modifiche che sono state
fatte, ci sono anche delle novità legate proprio alle tipologie,
alle integrazioni e modificazioni.
Quarto elemento, altra ultima novità, per ribadire il nostro
voto convinto su questo disegno di legge, non di secondo piano, è
quella di disporre procedure in un'ottica assolutamente di
semplificazione e di risposta alle esigenze del settore.
Su questo chiediamo proprio all'assessore Carrel di cercare,
dato che saranno risorse completamente regionali, di semplificare
il più possibile, essere celeri, rapidi e comunicare bene agli
imprenditori agricoli le possibilità che l'ente pubblico metterà in
campo nei prossimi mesi.
Presidente -
Non vedo altri interventi in discussione
generale. Se non ci sono altri interventi, chiudo la discussione
generale. La discussione generale è chiusa. Per il Governo, replica
l'assessore Carrel, ne ha facoltà.
Carrel (PA) -
Grazie Presidente, grazie colleghi per la
discussione che abbiamo affrontato in quest'Aula su una legge che è
sicuramente molto importante e che dà seguito, di fatto, a quella
che è l'approvazione della legge di bilancio, che prevede, per il
rifacimento di questa legge, la 17/2016, ben 3 milioni di risorse,
proprio per cercare di dare quelle risposte che, giustamente, con
vari punti di vista, tutti condividiamo che debbano essere date
attraverso dei fondi regionali. Una legge regionale che ovviamente
ha come primo obiettivo quello di semplificare l'
iter
amministrativo il più possibile.
Per chi dobbiamo semplificarlo? Io credo che i primi per cui
dobbiamo semplificarlo sono le piccole e piccolissime aziende
agricole valdostane, perché sono loro che, di fatto, ci permettono
di mantenere il territorio così com'è, sono loro che soffrono
maggiormente e hanno maggiori difficoltà a chiudere gli anni, e
quindi a chiudere i bilanci, e sono loro che non possono attingere
a quelle che sono le importanti risorse, che ci hanno visto più
volte confrontarci anche in Commissione, del CSR.
La prima risposta che vogliamo dare con questa legge è una
risposta importante, con 3 milioni di risorse da inserire nel
tessuto sociale economico di queste aziende per cercare di dar loro
una risposta.
Io credo che le analisi che tutti i colleghi hanno fatto siano
delle analisi condivisibili e sicuramente corrette, però è ovvio
che con questa legge abbiamo cercato di sfruttare l'opportunità che
ci è stata data dal nuovo Regolamento europeo, quindi un'esigenza
normativa, un'esigenza legislativa di dover modificare questa legge
per cercare di introdurre in questa legge tutto ciò che ci sembrava
opportuno e tutto ciò che anche agli uffici veniva segnalato dalle
imprese, dal tessuto imprenditoriale del nostro settore
agricolo.
Quindi il lavoro che abbiamo fatto è un lavoro più ampio del
semplice compito di andare ad aggiornare una legge al nuovo
Regolamento europeo e alla nuova programmazione, bensì siamo andati
ad introdurre una serie di settori (penso all'acquacoltura) che ci
permetteranno in futuro di poter investire, anche con fondi
regionali, su questo settore che può essere molto importante per la
nostra Regione.
Non mi fermo all'acquacoltura, sicuramente abbiamo e avete ben
citato quelli che sono anche i problemi legati alla vecchia legge
17 sulle calamità naturali, oppure penso a quello che abbiamo fatto
con l'introduzione del fondo per i consorzi di miglioramento
fondiario. Sicuramente non è la soluzione dei problemi dei consorzi
di miglioramento fondiario, ma altrettanto sicuramente, per la
prima volta, andiamo a mettere in legge la possibilità di
finanziare dei progetti presentati dai nostri consorzi di
miglioramento fondiario, in modo che essi diventino di fatto
cantierabili, quindi possano partecipare a dei fondi e dei bandi
nazionali ed europei.
È ovvio che le risorse sono limitate, ma non ci siamo fermati a
fare un ragionamento meramente economico, ci siamo di fatto
sforzati, grazie alla collaborazione - e qui ringrazio sicuramente
tutti i componenti di maggioranza della III Commissione, il
Presidente, e la collaborazione che abbiamo avuto proprio nella
stesura del testo - siamo andati a cercare di trovare quelli che
sono e possono essere gli sviluppi dell'agricoltura del domani.
È ovvio che tutto questo è stato possibile anche grazie alle
informazioni utili e necessarie che ci sono state date dagli
uffici, che hanno avuto l'onere di gestire questi primi anni di
vita della legge 17, quindi dal 2016 ad oggi, andando ad integrare
con quelle che erano le esigenze che sono state presentate dalle
associazioni di categoria ovviamente in questo lungo lasso di
tempo, ma soprattutto negli ultimi sei-sette mesi, in cui queste
associazioni sono state coinvolte direttamente per i loro pezzi di
articolato (quindi, in base al settore, ci siamo concentrati sul
pezzo di articolato inerente alle varie associazioni che
rappresentano i vari agricoltori).
Io credo che questo testo sia importante perché raggruppa tutto
il settore agricolo valdostano, non fa tutte le distinzioni che
sono lecite e corrette da fare, ma sarà un'analisi che dobbiamo
fare dopo, quando scriviamo i bandi, perché dobbiamo cercare di
tutelare esattamente tutte le imprese che lavorano il nostro
territorio.
Il clima sta cambiando, il cambiamento demografico di fatto sta
colpendo anche le aziende agricole, questo è stato chiaramente
detto, e proprio per questo stiamo cercando di prevedere in questa
legge la possibilità di andare a discutere con le associazioni di
categoria dei sistemi di sostituzione, dei sistemi che possano dare
delle risposte concrete a queste esigenze.
Questa legge è frutto di una mediazione con tutte le esigenze
degli imprenditori agricoli della nostra realtà, con le
associazioni di categoria; è frutto di una volontà politica di
questo Governo di immettere 3 milioni di euro in più su questa
legge, quindi di reintrodurre questo fondo perduto con quelle che
sono le caratteristiche che ho prima evidenziato, ed è ovviamente
una legge che dà il via ad un percorso, perché questo percorso
partirà con una delibera che va a comunicare tutti quelli che sono
gli aiuti in esenzione alla Commissione europea e poi andrà a
cercare di distribuire al meglio queste risorse.
Ma credo che la risposta politica sia questa e sia, di fatto,
molto concreta.
Permettetemi di ringraziare tutti i colleghi di maggioranza che
hanno lavorato a questo testo anche molto attivamente,
confrontandoci spesso e volentieri sulle percentuali; qui tengo a
sottolineare un aspetto a tutti i colleghi e a tutti coloro che ci
ascoltano: le percentuali che troviamo in legge sono delle
percentuali che stanno tra quello che prevede il CSR e quello che
ci consente di fare la normativa europea e sono delle percentuali
massime, all'interno delle quali ovviamente, all'interno dei bandi,
andremo a declinare i vari tetti di percentuali massime proprio per
cercare di raggiungere degli obiettivi che, politicamente, ci
daremo.
Non significa che tutte le percentuali sono quelle che andremo a
dare a tutti, perché ovviamente i bandi andranno a prevedere delle
classificazioni, andranno a premiare chi ne avrà più bisogno, e
andranno a cercare di dare un'impronta significativa a quella che è
la politica agricola della nostra Regione.
Di questo abbiamo discusso più volte con diversi colleghi di
maggioranza che si sono interessati a questa revisione di questa
legge e con i quali appunto ci siamo confrontati attivamente.
Rispondo al collega Lavy: sicuramente la legge della
multifunzionalità è un'altra legge fondamentale su cui stiamo
lavorando, tecnicamente però era opportuno approvare prima una
legge e poi l'altra. Abbiamo scelto questa perché i Regolamenti
europei ci vedono con degli aiuti in esenzione che sono scaduti il
30 giugno e quindi ci premeva assolutamente rimettere in piedi una
serie di bandi, rimettere in piedi questa legge.
Ovviamente, a seguire, lavoreremo a stretto giro sulla legge
della multifunzionalità, che sicuramente sarà oggetto di
discussione in quest'Aula.
L'ultimo ringraziamento va sicuramente a tutte le strutture che
si sono messe a disposizione per redigere questo testo e a tutte le
associazioni di categoria che hanno portato il loro contributo sino
agli ultimi giorni, anche permettendoci di andare a presentare
diversi emendamenti che poi presenteremo, sull'assicurazione per
esempio, oppure sugli aiuti per le calamità a quelli che sono i
proprietari di alpeggi che non sono conduttori.
Sono dei piccoli segnali, dei piccoli aggiustamenti, che
dimostrano che la macchina amministrativa e i dirigenti sono stati
sicuramente attenti a quelle che erano le esigenze che sono state
presentate qui in Aula da tutti i Commissari e dalle associazioni
di categoria che sono state audite, ma anche negli incontri che
abbiamo avuto con esse prima di presentare questa legge.
L'ultimo grazie, che credo che sia il grazie più dovuto, è
veramente alla funzionaria Alessia Glarey che ha, di fatto, seguito
dall'inizio alla fine questo testo di legge, è lei che ha
coordinato di fatto tutte le strutture, ha coordinato tutte le
associazioni di categoria e si è confrontata anche con le altre
strutture degli altri Dipartimenti per portarci oggi
all'approvazione.
Credo che vadano ringraziati tutti i dirigenti, ma credo che sia
giusto dare un plauso specifico ad Alessia Glarey per il lavoro che
ha svolto e per averci permesso oggi di arrivare in Aula.
Ci auspichiamo tutti ovviamente di poter poi lavorare sin da
domani, o quando sarà pubblicata la legge, sulle delibere
attuative.
Presidente -
Ci sono altri interventi? Una replica è
stata fatta. Ricordo che c'è un ordine del giorno presentato.
Consigliere Lavy.
Lavy (LEGA VDA) -
Presento l'ordine del giorno che, in
realtà, è molto semplice. Consta di due aspetti: il primo è che è
difficile trovare dei dati, soprattutto per quanto riguarda il
settore zootecnico, ma il settore dell'agricoltura in generale; il
secondo è che
-
come è stato evidenziato da più parti
-
il settore zootecnico è quello che sta subendo un maggior
numero di trasformazioni, anche in breve tempo, in questi anni. É
quindi necessario forse avere uno studio che faccia un'analisi su
quella che è la situazione attuale del settore zootecnico, ma,
soprattutto, possa dare delle prospettive in futuro, in evoluzione
delle condizioni attuali o tramite magari altri tipi di misure o
quant'altro, per dare una sorta non dico di speranza
-
per
carità, non è che stiamo a guardare la speranza
-
, ma dare
un disegno, un possibile punto di arrivo del settore della
zootecnia valdostana, visto che oggi sta subendo un grande momento
di trasformazione e, sotto tanti punti di vista, di crisi.
Con quest'ordine del giorno si impegna il Governo regionale e
l'Assessore competente a commissionare uno studio, anche in
collaborazione con i vari enti, associazioni di categoria e
l'Institut Agricole Régional, per dare una prospettiva al settore
zootecnico valdostano.
Presidente -
Consigliere Cretier.
Cretier (FP-PD) -
Grazie Presidente. Era solo per
chiedere una brevissima interruzione per l'analisi dell'ordine del
giorno.
Presidente -
Il Consiglio è sospeso.
La seduta è sospesa dalle ore 17:20 alle ore 17:34.
Bertin (Presidente) -
Riprendiamo dopo la sospensione.
Per il Governo, la parola all'assessore Carrel.
Carrel (PA) -
Grazie Presidente. Con la maggioranza, e
poi concordato con il proponente, abbiamo deciso di accettare
l'ordine del giorno con alcune modifiche che, di fatto, prendono
atto di quelli che sono già gli studi esistenti sul settore della
nostra zootecnia, che sicuramente devono essere aggiornati e messi
tutti insieme ed essere presentati entro dodici mesi alla
Commissione. Quindi questo è l'impegno che andiamo a prenderci:
andiamo, di fatto, a cambiare l'ultimo paragrafo delle premesse che
diventa "Prendendo atto degli studi fatti negli anni passati".
L'impegnativa, invece di predisporre uno studio analitico, parla
di "aggiornare uno studio analitico".
Con l'ultima modifica invece non ci soffermeremo solamente sui
sovraccosti ma su tutte quelle che sono le peculiarità, come detto
giustamente nelle premesse, della zootecnica valdostana. Quindi
questo impegno, a nome della maggioranza, lo approveremo.
Presidente -
Altri vogliono intervenire? Se non vi sono
altri interventi, passerei direttamente alla votazione dell'ordine
del giorno. Consigliere Cretier, a lei la parola.
Cretier (FP-PD) -
Chiedo scusa Presidente ma volevo fare
la dichiarazione di voto.
Abbiamo fatto i dovuti approfondimenti in III Commissione...
Presidente -
Consigliere Cretier, siamo ancora all'ordine
del giorno.
Mettiamo in votazione l'ordine del giorno. La votazione è
aperta. La votazione è chiusa.
Presenti, votanti e favorevoli: 33
L'ordine del giorno è approvato all'unanimità.
Iniziamo l'analisi dell'articolato, se non ci sono altri
interventi.
Mettiamo in votazione l'articolo n. 1 del nuovo testo della III
Commissione. La votazione è aperta. La votazione è chiusa.
Presenti: 34
Votanti: 26
Favorevoli: 26
Astenuti: 8 (Aggravi, Baccega, Brunod, Guichardaz Erika,
Lucianaz, Marquis, Minelli, Planaz)
L'articolo n. 1 è approvato.
Mettiamo in votazione l'articolo n. 2. La votazione è aperta. La
votazione è chiusa.
Presenti: 34
Votanti: 27
Favorevoli: 27
Astenuti: 7 (Aggravi, Baccega, Brunod, Lucianaz, Marquis,
Planaz, Restano)
L'articolo n. 2 è approvato.
Stesso risultato per l'articolo n. 3.
Mettiamo in votazione l'articolo n. 4. La votazione è aperta. La
votazione è chiusa.
Presenti: 34
Votanti: 25
Favorevoli: 25
Astenuti: 9 (Aggravi, Baccega, Brunod, Guichardaz Erika,
Lucianaz, Marquis, Minelli, Planaz, Restano)
L'articolo n. 4 è approvato.
Stesso risultato per gli articoli n. 5, n. 6, n. 7.
Mettiamo in votazione l'articolo n. 8. La votazione è aperta. La
votazione è chiusa.
Presenti: 34
Votanti: 27
Favorevoli: 27
Astenuti: 7 (Aggravi, Baccega, Brunod, Lucianaz, Marquis,
Planaz, Restano)
L'articolo n. 8 è approvato.
Vi è poi l'emendamento n. 1 dell'assessore Carrel, che introduce
l'articolo n. 8bis. Mettiamolo in votazione. La votazione è aperta.
La votazione è chiusa.
Presenti: 34
Votanti: 25
Favorevoli: 25
Astenuti: 9 (Aggravi, Baccega, Brunod, Guichardaz Erika,
Lucianaz, Marquis, Minelli, Planaz, Restano)
L'articolo n. 8bis è approvato.
Mettiamo in votazione l'articolo n. 9. La votazione è aperta. La
votazione è chiusa.
Presenti: 34
Votanti: 27
Favorevoli: 27
Astenuti: 7 (Aggravi, Baccega, Brunod, Lucianaz, Marquis,
Planaz, Restano)
L'articolo n. 9 è approvato.
Mettiamo in votazione l'articolo n. 10. La votazione è aperta.
La votazione è chiusa.
Presenti: 34
Votanti: 25
Favorevoli: 25
Astenuti: 9 (Aggravi, Baccega, Brunod, Guichardaz Erika,
Lucianaz, Marquis, Minelli, Planaz, Restano)
L'articolo n. 10 è approvato.
Mettiamo in votazione l'articolo n. 11. La votazione è aperta.
La votazione è chiusa.
Presenti: 34
Votanti: 28
Favorevoli: 28
Astenuti: 6 (Aggravi, Baccega, Brunod, Lucianaz, Marquis,
Planaz)
L'articolo n. 11 è approvato.
Mettiamo in votazione l'articolo n. 12. La votazione è aperta.
La votazione è chiusa.
Presenti: 34
Votanti: 25
Favorevoli: 25
Astenuti: 9 (Aggravi, Baccega, Brunod, Guichardaz Erika,
Lucianaz, Marquis, Minelli, Planaz, Restano)
L'articolo n. 12 è approvato.
Stesso risultato per gli articoli n. 13 e n. 14.
Mettiamo in votazione l'articolo n. 15. La votazione è aperta.
La votazione è chiusa.
Presenti: 34
Votanti: 27
Favorevoli: 27
Astenuti: 7 (Aggravi, Baccega, Brunod, Lucianaz, Marquis,
Planaz, Restano)
L'articolo n. 15 è approvato.
Mettiamo in votazione l'articolo n. 16. La votazione è aperta.
La votazione è chiusa.
Presenti: 34
Votanti: 25
Favorevoli: 25
Astenuti: 9 (Aggravi, Baccega, Brunod, Guichardaz Erika,
Lucianaz, Marquis, Minelli, Planaz, Restano)
L'articolo n. 16 è approvato.
Stesso risultato per gli articoli n. 17, n. 18, n. 19, n. 20, n.
21, n. 22, n. 23, n. 24, n. 25, n. 26.
Mettiamo in votazione l'articolo n. 27. La votazione è aperta.
La votazione è chiusa.
Presenti: 34
Votanti: 27
Favorevoli: 27
Astenuti: 7 (Aggravi, Baccega, Brunod, Lucianaz, Marquis,
Planaz, Restano)
L'articolo n. 27 è approvato.
Mettiamo in votazione l'articolo n. 28. La votazione è aperta.
La votazione è chiusa.
Presenti: 34
Votanti: 25
Favorevoli: 25
Astenuti: 9 (Aggravi, Baccega, Brunod, Guichardaz Erika,
Lucianaz, Marquis, Minelli, Planaz, Restano)
L'articolo n. 28 è approvato.
All'articolo n. 29 c'è l'emendamento n. 2 dell'assessore Carrel.
Lo diamo per illustrato e lo mettiamo in votazione. La votazione è
aperta. La votazione è chiusa.
Presenti: 34
Votanti: 25
Favorevoli: 25
Astenuti: 9 (Aggravi, Baccega, Brunod, Guichardaz Erika,
Lucianaz, Marquis, Minelli, Planaz, Restano)
L'emendamento è approvato.
Stesso risultato per l'articolo n. 29 così come modificato.
Mettiamo in votazione l'articolo n. 30. La votazione è aperta.
La votazione è chiusa.
Presenti: 34
Votanti: 27
Favorevoli: 27
Astenuti: 7 (Aggravi, Baccega, Brunod, Lucianaz, Marquis,
Planaz, Restano)
L'articolo n. 30 è approvato.
Mettiamo in votazione l'articolo n. 31. La votazione è aperta.
La votazione è chiusa.
Presenti: 34
Votanti: 25
Favorevoli: 25
Astenuti: 9 (Aggravi, Baccega, Brunod, Guichardaz Erika,
Lucianaz, Marquis, Minelli, Planaz, Restano)
L'articolo n. 31 è approvato.
Stesso risultato per l'articolo n. 32.
All'articolo n. 33 vi è il terzo emendamento dell'Assessore, lo
diamo come illustrato e lo mettiamo in votazione. La votazione è
aperta. La votazione è chiusa.
Presenti: 34
Votanti: 25
Favorevoli: 25
Astenuti: 9 (Aggravi, Baccega, Brunod, Guichardaz Erika,
Lucianaz, Marquis, Minelli, Planaz, Restano)
L'emendamento è approvato.
Stesso risultato per l'articolo n. 33, così come modificato
dall'emendamento.
All'articolo n. 34 vi è l'emendamento n. 4 dell'assessore Carrel
che diamo come illustrato e lo mettiamo in votazione. La votazione
è aperta. La votazione è chiusa.
Presenti: 34
Votanti: 25
Favorevoli: 25
Astenuti: 9 (Aggravi, Baccega, Brunod, Guichardaz Erika,
Lucianaz, Marquis, Minelli, Planaz, Restano)
L'emendamento è approvato.
Diamo lo stesso risultato per l'articolo n. 34, così come
modificato dall'emendamento.
Stesso risultato per l'articolo n. 35.
Prima di procedere alla votazione della legge nel suo insieme,
ci sono delle dichiarazioni di voto? Consigliere Cretier, a lei la
parola.
Cretier (FP-PD) -
Grazie Presidente, una breve
dichiarazione di voto. Abbiamo fatto i dovuti approfondimenti in
III Commissione, accolto alcune proposte degli auditi e assunto un
impegno dell'assessore Carrel, che ha portato alcuni emendamenti
migliorativi del testo, che oggi ritroviamo nell'articolato.
Sperando di aver assolto il compito, credo sia stato fatto un
buon lavoro nel suo complesso ed un
iter
, e speriamo di
avere il sostegno non solo della maggioranza, viste le
dichiarazioni in Commissione e visto che il disegno di legge era
nelle aspettative di tutto il settore agricolo e delle associazioni
di categoria con diverse sfaccettature, comprensibili per chi è in
questo mondo e vorrebbe magari una legge specifica.
Dopo l'approvazione, sono necessarie due azioni, se mi
permettete: una comunicativa, attuale, sulle potenzialità e la
seconda, in futuro, ed in prospettiva di implementazione
finanziaria possibile.
Come gruppo, sosteniamo l'approvazione del disegno di legge 132
necessario per dare delle risposte al settore agricolo; peccato che
non vengano votate da Rassemblement Valdôtain, come evidenziato dal
collega Planaz. Facciamo politica qui dentro e quindi non è
sufficiente fare contestazioni, ma a volte bisogna sostenere i
disegni di legge.
Presidente -
Consigliera Minelli, ha facoltà di
intervenire.
Minelli (PCP) -
Il nostro voto sul disegno di legge sarà
di astensione nel suo complesso; abbiamo però votato una serie di
articoli che sono contenuti in questo disegno, in questa
proposta.
Quello che riteniamo è che, dal punto di vista più generale,
cioè quello del prendersi in carico di una tematica importante come
quella della revisione delle disposizioni in materia di agricoltura
e di sviluppo rurale, sarebbe stato forse più opportuno fare un
lavoro più approfondito, di concerto anche con tutte le varie
associazioni che sono state, da quello che ci è stato riferito,
sentite per una parte soltanto e verso il termine del lavoro.
In particolare, riteniamo che il ricorso allo strumento della
contribuzione a fondo perduto debba essere usato con attenzione, e
crediamo che ci sia un po' un rischio in questo senso.
Il voto sarà di astensione, abbiamo però dato il nostro appoggio
ad alcuni articoli, in particolare a quelli che riguardano per
esempio l'attenzione alle condizioni di vita dei singoli operatori
e anche ad altri.
L'auspicio è che quanto è stato votato, anche nell'ordine del
giorno presentato dai colleghi, possa trovare una rapida
applicazione.
Presidente -
Consigliere Jordan, ha facoltà di
intervenire.
Jordan (AV-VdA Unie) -
Ribadiamo, come gruppo, il nostro
voto favorevole alla norma. È stato detto: la norma è importante
per il settore agricolo, perché dà delle risposte concrete ed
efficaci. Lo fa integrando il CSR, che è lo strumento finanziario
principale, lo fa integrando le misure finanziate con l'Unione
europea con delle misure attuate a livello regionale; adotta una
politica di sostegno alle aziende, anche le più piccole, come ho
detto nella relazione; reintroduce i contributi a fondo perso, non
nella logica dei contributi a pioggia, ma per attivare in maniera
migliore alcune misure. Ha dei limiti, è vero, quelli della
legislazione dell'Unione europea: vorremmo non averli, vorremmo non
avere alcuni limiti, ma ci sono e condizionano la politica
agricola, nel bene e nel male. Ha dei limiti, sì: la dotazione
finanziaria; l'Assessore ha detto che per questo contenitore, che
adesso parte con una dotazione finanziaria buona, ma probabilmente
non sufficiente, si impegnerà nel futuro a trovare le risorse per
dare attuazione a tutte le misure che sono previste
nell'articolato. E lo faremo - mi auguro, ma non ho dubbi - dando
delle priorità nei diversi settori, favorendo la zootecnia, quello
sì, che è il settore che forse più di tutti deve essere aiutato e
non lo sappiamo da oggi, ma conosciamo da sempre quali sono le
difficoltà del settore della zootecnia.
Lo faremo dando indicazioni sulla strategia della promozione dei
prodotti, migliorando e valorizzando al meglio, ma favorendo, forse
ancora di più, la commercializzazione, con dei prezzi più
remunerativi. In tal senso, le azioni che sono state fatte dal
consorzio e dalla cooperativa vanno in questa direzione.
Lo si farà favorendo il confronto con le associazioni e tutti
quanti in qualche modo coinvolti nel settore dell'agricoltura. Lo
si deve fare guardando all'oggi, ma senza aver paura di guardare al
futuro, si anticipi il futuro, il nostro ruolo è quello, di
immaginare delle azioni che anticipano il futuro e non lo
subiscano; si abbia il coraggio di anticipare le scelte che possano
sostenere l'agricoltura e non di subirle, e sono tanti gli elementi
che incidono e sono stati detti: l'invecchiamento delle nostre
aziende, la crisi demografica, l'aumento dei costi, la necessità di
avere una migliore produzione e commercializzazione.
Noi dobbiamo valorizzare i nostri agricoltori, e non solamente
facendo vetrina ai loro eventi: dobbiamo valorizzarli stando loro
vicino, per aiutarli a scegliersi il futuro, per aiutare a fare le
scelte giuste, perché sia riconosciuto il loro ruolo e quanto il
loro ruolo sia di impatto su tutti gli altri settori economici
della nostra Regione.
Presidente -
Consigliere Aggravi, ha facoltà di
intervenire.
Aggravi (RV) -
Penso che andare a votare o a non votare
una legge che, in prospettiva, concede tutta una serie di
contributi sia sempre difficile, soprattutto per chi fa una scelta
di coerenza e non la vota. Una scelta di coerenza che nasce sia dal
contributo che il mio gruppo ha cercato di dare nelle audizioni in
Commissione, non soltanto su questo disegno di legge.
Il gruppo di Rassemblement Valdôtain ha fatto le sue
valutazioni, ha fatto le sue considerazioni, penso che il collega
Planaz ne abbia rappresentate alcune, perché il tema è estremamente
complesso e la legge che oggi si va a modificare è altrettanto
complessa, tra cui la materia - penso che si possa dire - essere
insieme a quella bancaria la più complessa dal punto di vista
comunitario, anzi, sempre più complessa.
Per questo abbiamo fatto una scelta non comoda, abbiamo scelto
di astenerci su tutti gli articoli e anche nel complesso sulla
legge, perché volevamo essere coerenti con le critiche, non le
contestazioni, perché le contestazioni - mi perdoni collega Cretier
- sono fini a sé stesse, le critiche hanno anche un obiettivo,
quello di cercare di migliorare, quello di cercare di dare dei
contributi fattivi, quindi in questo senso noi oggi ci siamo voluti
comportare così.
Spiace, sicuramente si poteva votare a 35, però, per carità,
tante cose spiacciono; io capisco che oggi, in qualche modo, il
nervosismo della vostra componente politica si debba scaricare e se
Rassemblement Valdôtain deve essere la terra su cui voi scaricate
il nervosismo elettrico che ha contraddistinto questa giornata,
siamo disponibili a farlo e ve ne diamo l'onore delle armi, almeno
dal punto di vista del nervosismo.
Detto questo, noi abbiamo fatto una scelta non facile, ci siamo
astenuti su una legge che, in prospettiva, dà dei contributi,
quindi vi lasceremo la possibilità di fare ulteriori comunicati
stampa e dire quanto avete dato. Parlo soprattutto della componente
da cui è arrivata la critica, perché non mi è piaciuto il termine
"contestazione": noi abbiamo fatto la nostra parte, abbiamo detto
le nostre cose, se poi non vi piacciono, non ci dobbiamo
assolutamente trovare sullo stesso cammino e soprattutto la vediamo
in modi molto differenti e forse, anche per questo, noi ci
asteniamo.
Presidente -
Il Presidente della Regione per
dichiarazione di voto, ne ha facoltà.
Testolin (UV) -
Solo per una breve dichiarazione di
voto.
Da un punto di vista politico, io sono solito sottolineare
-
così come l'hanno fatto altri colleghi per altre norme
-
che non basta votare a spizzichi e bocconi qualche
articolo per dire che si è partecipato ad approvare una norma: la
norma la si approva quando si vota verde nell'ultima votazione e
quindi si dà il via libera a tutti gli articoli e a tutte le
iniziative che la legge contiene, altrimenti è un meccanismo che
non porta a nessun effetto.
Dall'altra parte, invece, credo che questo provvedimento si
inserisca a pieno titolo in quella che era la filosofia del
bilancio di previsione del 2024, il triennale, che vede nella
sostenibilità e nell'attenzione al territorio quelle che sono le
priorità che questo Governo ha voluto inserire all'interno di
questi documenti di programmazione; una sostenibilità che, in
questo caso, deriva dalla necessità di salvaguardare il territorio
e anche tutte le attività agricole che arricchiscono la nostra
regione con iniziative che siano complementari, per certi versi
-
è stato spiegato molto bene da chi ha presentato la norma
-
, destinate a sopperire a quelle situazioni dove il CSR,
l'allora PSR, non è in grado di arrivare, soprattutto nelle
situazioni meno strutturate da un punto di vista organizzativo.
Quelle situazioni di piccole e piccolissime imprese, quelle che
sostanzialmente, però, sono dei contribuenti importantissimi nella
salvaguardia e nella cura del territorio. Aziende che, con il loro
lavoro quotidiano, riescono ad intervenire anche in maniera
puntuale sulle falle che magari ci sono e che potrebbero provocare
dei danni molto più grandi, quelle che servono per mantenere una
biodiversità anche nei luoghi meno appetibili da un punto di vista
imprenditoriale. E questo va a sostenere quel percorso di
attenzione che molte volte si era cercato di fare anche con il PSR,
adesso con il CSR, ma che molto difficilmente si riesce a coniugare
con la necessità, invece, di sostenere dei percorsi aziendali che
vanno sostenuti con il CSR e che devono dare la possibilità alle
aziende di crescere e di trovare le loro azioni di sviluppo.
Questo è un primo passo, che fa attenzione anche alle situazioni
marginali, che magari nel
mare magnum
che si era creato
negli ultimi anni, anche con delle difficoltà finanziarie, si erano
un po' abbandonate. Dei percorsi cui però la Valle d'Aosta è sempre
stata molto attenta: mi viene in mente anche il percorso destinato
agli accorpamenti, anche ai micro-accorpamenti, che danno delle
opportunità alle nostre aziende di crearsi degli spazi, anche a
quelle più piccole; e questa è un po' la filosofia che ha animato
questo disegno di legge.
Un disegno di legge condiviso, di confronto, all'interno della
Commissione, all'interno del panorama delle associazioni di
categoria, che da sempre sono molto attente a questi provvedimenti
normativi, e che sicuramente ci sapranno aiutare nel prosieguo,
così come si è detto, nel trovare anche i percorsi da valorizzare
ulteriormente e per fare quelle iniezioni di risorse che possano
essere utili a migliorarlo ulteriormente nel tempo.
Presidente -
Ci sono altre dichiarazioni di voto?
Altrimenti mettiamo in votazione la legge nel suo insieme. Non vedo
altre richieste d'intervento. La votazione è aperta. La votazione è
chiusa.
Presenti: 34
Votanti: 25
Favorevoli: 25
Astenuti: 9 (Aggravi, Baccega, Brunod, Guichardaz Erika,
Lucianaz, Marquis, Minelli, Planaz, Restano)
La legge è approvata.
