Classificazione
ASSISTENZA SANITARIA E OSPEDALIERA
Personale medico e paramedico



Oggetto del Consiglio n. 1972 del 2 novembre 2022 - Resoconto
OGGETTO N. 1972/XVI - Interrogazione: "Stato di attuazione
dell'impegno a ricollocare il personale OSS con capacità lavorative
ridotte presso l'Azienda USL o gli enti del comparto
unico".
Bertin (Presidente) -
Punto n. 6. Risponde il presidente
della Regione Lavevaz.
Lavevaz (UV) -
Si chiede nello specifico al Presidente
alla Regione quale sia lo stato di attuazione dell'impegnativa
della citata mozione, già esplicitata nel titolo
dell'interrogazione.
Lo stato di attuazione: dopo un primo confronto con la sigla
sindacale che aveva avviato la riflessione su questa problematica,
l'impegnativa non è ancora giunta a conclusione.
Come è noto, l'articolo 43 comma 4bis della legge regionale
22/2010 prevede l'utilizzo dell'istituto della mobilità volontaria,
mediante cessione del contratto individuale del lavoro tra gli enti
di cui all'articolo 1 comma 1 della stessa legge, cioè gli enti del
comparto unico regionale, anche nel caso in cui si verifichi la
necessità di ricollocare - anche in categoria o posizione economica
immediatamente inferiore - il personale cui è stata certificata,
dai competenti organi sanitari, una ridotta capacità
lavorativa.
La procedura dev'essere definita da un apposito accordo tra
tutti gli enti interessati, il quale dovrà definire i criteri
necessari per la predisposizione delle graduatorie.
Nel caso specifico, le criticità ancora da risolvere per
concludere il percorso - ancorché i numeri siano complessivamente
ridotti sotto la decina di unità - da un lato la disponibilità
dell'organico dell'Amministrazione regionale di posti vacanti di
livello B,  abitualmente riservati alle assunzioni
obbligatorie delle categorie protette e tendenzialmente in
diminuzione nell'organico e dall'altro c'è il rischio, in questa
cessione di contratto, di una penalizzazione economica per gli
interessati.
Infine va ricordato che le Unités, nonostante i percorsi
formativi effettuati, continuano ad accusare carenze di personale
di quest'ambito.
Vanno definite con attenzione quali sono le prescrizioni che
comportano una riduzione di capacità lavorative tali da richiedere
il ricorso alla ricollocazione lavorativa, l'argomento, pertanto, è
all'attenzione degli uffici per una prossima definizione
complessiva.
In buona sostanza abbiamo un numero, comunque ridotto, di
persone con questo tipo di limitazione e al momento, al di là delle
verifiche che gli uffici stanno facendo, non sono a conoscenza di
situazioni puntuali che siano state messe a conoscenza del
Dipartimento del personale.
Presidente -
Per la replica, consigliere Aggravi.
Aggravi (LEGA VDA) -
Ringrazio il Presidente della
risposta, ma sono abbastanza perplesso e stupito sulla parte
finale, cioè che a oggi gli uffici non sono a conoscenza di
situazioni puntuali che riguardano questo caso, o comunque sono
meno unità.
Dico questo perché i promotori di questa risoluzione venivano o
vengono - perché la mozione è ancora in essere - dalla sua stessa
maggioranza, quindi era per fare un po' di chiarezza e capire, al
di là dell'impegnativa momentanea, quale fosse lo stato dell'arte
di questa richiesta che, ripeto, in gran parte proveniva da membri
della vostra maggioranza.
Valuteremo poi eventualmente di tornare sull'argomento, se non
avremo delle novità, per capire effettivamente qual è l'incidenza
di questa situazione.
Sul fatto che ci sia mancanza di queste professionalità, lei
giustamente parlava e ricordava delle Unités, penso che non
dobbiamo ripeterlo, è uno di quel personale che manca in senso
lato, però penso che, rispetto all'impegnativa, questi
trasferimenti dovrebbero avvenire a fronte di una causa maggiore,
di una problematica, però prendiamo atto di quanto lei ci ha
detto.
