Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 149 del 30 marzo 1973 - Resoconto
OGGETTO N. 149/73 - Provvedimenti tendenti ad evitare
l'aumento dei prezzi dello zucchero e della benzina. (Ritiro di
Mozione)
Montesano (P.S.D.I.)
- La parola alla Vice Presidente
Siggia.
Siggia (P.C.I.)
- Ma gli intendimenti di questa mozione
sono molto chiari e elencati nella parte espositiva del documento.
La nostra richiesta è quella che rivolgiamo alla Giunta per sapere
se, visto che il Governo ha, attraverso norme finanziarie, portato
automaticamente all'aumento di 70 lire al chilo del prezzo dello
zucchero, e visto che lo stesso Governo ha respinto un emendamento
presentato dal Senatore Fillietroz a proposito della Valle d'Aosta
e perché alla Valle d'Aosta questi che erano generi contingentati
fossero considerati ancora con le diminuzioni previste dal
contingentamento, dicevo, se la Giunta non ritiene di poter
restituire quelle 70 lire al chilo ai cittadini valdostani
attraverso uno stanziamento che è previsto in bilancio e che è
quello previsto al Capitolo 182 "Gestione fondi per il servizio
contingentamento e zona franca" che prevede 1 miliardo e 300
milioni.
Montesano (P.S.D.I.)
- Allora chi risponde? Chi prende la
parola? La parola al Presidente della Giunta.
Dujany (D.P.)
- Se dovessimo accettare il contenuto della
mozione presentata, molto facile, noi naturalmente dovremmo
accettare il principio per tutti i generi contingentati, cioè
accettando il prezzo politico soprattutto a seguito
dell'applicazione dell'IVA sui generi contingentati a carico del
bilancio regionale. Noi dovremmo estendere questo criterio a tutti
generi contingentati, perché alla richiesta vostra di assorbimento
di questi maggiori spese, di questi maggiori costi riguardanti la
benzina e lo zucchero, si era aggiunta una interpellanza, mi pare
del Consigliere Pedrini, il quale voleva che lo stesso
provvedimento si adottasse per le macchine agricole e poi
naturalmente su questa strada è facile trovare del populismo e dei
soci in vigilia elettorale.
Non credo che si possa, e non credo nemmeno che un tipo di
soluzione del genere possa apportare un contributo valido al costo
della vita in Valle d'Aosta. Purtroppo il problema, se il problema
del costo della vita lo dobbiamo risolvere in termini diversi ed in
modi diversi su un arco di generi molto più importanti che non la
benzina che stanno quotidianamente aumentando indipendentemente
dalla nostra volontà.
Quindi direi un problema di costo della vita non credo che si
possa affrontare in questo modo settoriale.
Secondo: se dovessimo affrontare in questo modo il problema, noi
rinunceremo ad una grossa parte di introito del nostro bilancio per
favorire minimamente i consumatori in generi che non sono di prima
necessità. E a titolo così di pura indicazione, vorrei comunicare
al Consiglio quale potrebbe essere l'onere se dovessimo accettare
questa mozione. Per lo zucchero, dovremmo avere un onere globale di
315 milioni. Per, invece, la benzina, l'onere sarebbe di circa 200
milioni. Naturalmente, se dovessimo estendere questi criteri anche
al caffè, anche al gasolio, all'olio, al petrolio, agli attrezzi
agricoli, arriviamo ad avere un onere sugli 800 milioni,
spezzettati così, distribuiti in un modo così settoriale, in un
modo così individuale che non credo che abbia molti vantaggi a
favore dei consumatori.
È una risposta difficile la mia, perché capisco che è molto più
facile dire di sì ad una mozione di questo tipo, ma credo che non
sarebbe serio e non sarebbe corretto nell'interesse della Regione
un comportamento di questo tipo.
Montesano (P.S.D.I.)
- Chi chiede la parola? Consigliere
Chincheré.
Chincheré
(P.C.I.)
- Signor Presidente, noi ci
rendiamo perfettamente conto delle perplessità e dei timori che Lei
ha esposto adesso al Consiglio, però vorremmo anche affrontare il
problema da un altro punto di vista. Non pensiamo che il cosiddetto
carovita che in sé racchiude tutta una serie di problemi
estremamente gravi, che vanno dalla svalutazione della lira così ad
un'applicazione, a un effetto di un certo tipo di applicazione
dell'IVA e via di questo passo, le cause di questi risultati vanno,
devono essere ricercate molto lontano. Noi sappiamo che oggi, e
ormai l'ammettono pubblicamente anche i giornali borghesi, stiamo
pagando come Italia e come Europa quelli che sono i risultati
negativi della politica economica americana, non ultimi i risultati
della guerra vietnamita. Noi sappiamo che in Italia uno dei motivi
per cui esiste il carovita, con tutto quello che ne consegue, è la
mancanza di riforme perché noi oggi sappiamo - e lo ammettono anche
gli economisti borghesi più illuminati - che fare le riforme non è
spendere soldi, in realtà è risparmiare soldi perché significa
organizzare meglio la vita sociale. Però tutto questo fino ad oggi
non è avvenuto.
Il problema non è quello di instaurare una filosofia economica
che la Regione deve in prima persona affrontare e restituire tutti
gli aspetti negativi del carovita. Noi siamo della tesi che la
Regione dovrà affrontare e deve affrontare in prima persona tutto
il problema più ampio delle riforme. Però in questo arco di tempo
cosa facciamo? Noi siamo perfettamente d'accordo che questa
soluzione non è né una soluzione ottimale né una soluzione da
prospettare per il futuro, né una politica economica che gli Enti
locali devono fare. Sa questo punto di vista, siamo perfettamente
d'accordo, è soltanto, ecco, una soluzione temporanea, limitata con
alcuni aspetti negativi, direi anche diseducativa se vogliamo,
però, di una situazione come questa, o facciamo un certo tipo di
interventi o non facciamo assolutamente niente visto che tutto il
discorso delle riforme va avanti in un modo estremamente lento.
Noi abbiamo prospettato anche in un tempo limitato questo tipo
di soluzione rendendoci conto perfettamente di tutti i rischi, di
tutte le preoccupazioni che Lei ha esposto, però crediamo che possa
essere per il momento una soluzione accettabile.
Montesano (P.S.D.I.)
- Chi chiede la parola? Consigliere
Andrione.
Andrione (U.V.)
- A nostro avviso, gli aspetti negativi
in un intervento di questo genere, già illustrati bene dal
Consigliere Chincheré, superano e di gran lunga gli eventuali
aspetti positivi proprio perché crediamo che 800 milioni usati
bene, e su questo posso avere dei dubbi e credo di poterne avere
più io che non il Consigliere Chincheré, visto il modo con cui
abbiamo votato nei confronti di questa Giunta - ma dico se questi
800 milioni sono usati bene, sono usati oculatamente possono
intervenire nella vita socio-economica della Regione in maniera
molto migliore e ottenendo una generale stabilizzazione dei prezzi
in modo molto migliore che non distribuendo a ciascuno - e quindi
anche a persone che non ne hanno bisogno - quelle 50 o 60 o 70 lire
in più quando compra un chilo di zucchero o quando compra la
benzina.
E non sto a dilungarmi perché credo che sia le parole del
Presidente della Giunta sia soprattutto l'illustrazione di uno dei
proponenti della mozione abbiano sottolineato gli aspetti
diseducativi e secondo noi gli aspetti di inutilità di un certo
tipo di intervento, per cui il Gruppo dell'Union voterà contro la
mozione.
Montesano (P.S.D.I.)
- Altri interventi? Consigliere
Chantel.
Chantel
(P.C.I.)
- Io farei anche un'altra
osservazione. Non vedo perché, avendo chiesto il rimborso dell'IVA,
perché così avrebbe dovuto essere, si voglia nello stesso tempo
ribassare il prezzo dello zucchero che la Regione ha regolarmente
pagato al luogo d'origine. L'aumento è un aumento che è
internazionale, è mica un aumento locale, è mica dovuto all'IVA. Se
lo zucchero prima costava 90 o 95 lire a Marsiglia e oggi costa 170
o 180 o 200 di questo posso non avete mica pretese che la Regione
allora intervenga sulla carne e su tutto? Io posso ammettere ancora
che uno mi venga a fare la domanda: vediamo di non fargli pagare
l'IVA ma addirittura pagare una parte del prezzo di costo. Ma
allora facciamola per tutto, facciamolo per dei generi molto più
importanti dello zucchero, facciamolo sul pane, facciamolo su
tutto! Ma allora guarda te che non siamo più sugli 800 milioni, qui
andiamo a miliardi, come noccioline. Ma scusatemi, che senso ha,
pazienza ripeto ancora, mi avessero detto: leviamo via l'IVA, ma
voi chiedete un ribasso di 70 lire al chilo per lo zucchero, ma
l'IVA non costa mica 70 lire per ogni chilo di zucchero! E allora
questo è un assurdo perché non lo avete chiesto per la carne, per
il pane, per il formaggio, per tutto? E allora possiamo ancora
concepirlo, ma non vedo perché vi siete attaccati su questo
cercando di far pagare alla Valle non solo l'IVA ma addirittura una
parte dei costi di quel che costa all'origine all'estero! E allora
chiediamolo sulle scarpe, sui vestiti, su tutto! Io non posso
ammettere una mozione che tenti di cercare se c'è una possibilità
di mettere una barriera a questi aumenti, che tante volte non sono
logici, illogici, a questa corsa all'aumento dei generi alimentari
degli altri generi, perfettamente d'accordo, ma non vedo perché con
molta comodità si venga a dirmi la Regione paghi una parte del
prezzo dello zucchero all'origine. Ma questo per me è un
controsenso, scusatemi, è assolutamente fuori da qualunque strada
perché allora io dico: sono pronto a votare qualora siano tutti
d'accordo. Ma è una pazzia. Ad ogni modo, avrebbe un risultato di
batterci per i generi, per tutti i generi, non per lo zucchero e
per la benzina, per quale ragione solo per lo zucchero e la
benzina?
Che tra parentesi non racchiude certamente la popolazione più
necessaria e più povera, non vorremmo mica raccontarmi che i più
poveri quelli che devono fare i conti con la lira sull'aumento dei
generi abbia la possibilità di avere la macchina e via di
seguito!
Perciò io non la vedo questa mozione, l'avrei vista sotto un
altro spetto, qualora si fosse trattato di vedere cosa si può fare
per ridurre i costi della vota e alo ro naturalmente sarei stato
uno dei primi non solo a votare ma anche a firmare la mozione, ma
così per me, così com'è, amministrativamente è una mozione che non
ha, ha un solo valore: sottrarre 800 milioni, se bastano, perché
poi ci sarà il resto, la richiesta degli altri i quali diranno che
hanno loro, ne hanno pieno diritto di pagare meno le macchine
agricole, di pagare meno altri generi, sottrarre un miliardo e più
su un bilancio quanto questo miliardo effettivamente può essere
adoperato effettivamente per andare incontro a quella parte della
popolazione meno abbiente.
Noi qui chiediamo una generalizzazione per chi ha anche i soldi
in tasca, sottraiamo al totale del bilancio un miliardo e oltre.
Pazienza avesse detto questa parte qui che in ultima analisi paga
il contribuente, cerchiamo di mettere a favore di quelli che ne
hanno pochi in tasca e allora potrei ammetterlo, ma la mozione,
come l'avete presentata, io non la voto.
Montesano (P.S.D.I.)
- Chi chiede la parola? Signora
Siggia.
Siggia (P.C.I.)
- Il compagno Chincheré vi ha già detto
quali erano anche le nostre perplessità proprio ritenendo e capendo
in che ginepraio ci infiliamo con una richiesta di questo genere.
Avevamo la preoccupazione però, sia pure come il Presidente della
Giunta ha detto in maniera molto settoriale, di riuscire a trovare
il modo in Valle d'Aosta, visto che in quest'ultimo periodo molto
non si è fatto per arginare l'aumento costante del costo della
vita, pensavamo che potesse essere una soluzione anche quella di
venire incontro, mi consenta Chantel, beh, in generi, zucchero,
anche di prima necessità, direi benzina, anche perché, se teniamo
conto che la macchina non serve solo a noi ma a molti lavoratori
che vanno, comunque ritenevamo, ecco, di prospettare un tipo di
provvedimento che ci rendevamo conto anche molto settoriale, ma che
poteva comunque andare incontro a queste esigenze del rincaro
costante della vita.
Direi che però il dibattito di oggi, le affermazioni che il
Presidente della Giunta ha fatto, che noi, ecco, in linea di
principio conoscevamo, e in linea di principio consideriamo valide,
ci fanno ritenere che è giusto forse che in questo momento la
mozione venga ritirata, con una raccomandazione però, e mi legherei
all'intervento fatto dal Consigliere Andrione. È vero, gli aspetti
negativi di questo provvedimento superano abbondantemente quelli
positivi, che in realtà ci potrebbero essere, ma è altrettanto vero
che i soldi che l'Amministrazione regionale risparmia in questo
tipo di intervento che noi prospettavamo, ecco, potrebbero essere
utilizzati in modo già proficuo e meglio con dei provvedimenti
studiati ed elaborati forse dalla Giunta in altro modo, per cui
ritiriamo la mozione con però la raccomandazione che la Giunta
veda, nell'arco di questi mesi, e possibilmente, la Giunta resta in
piedi è valida, con provvedimenti di una certa celerità di venire
incontro alle esigenze dei cittadini valdostani e di porre quel
freno che è preoccupante in questi ultimi anni di rincaro.
Montesano (P.S.D.I.)
- Allora la mozione si intende
ritirata.
