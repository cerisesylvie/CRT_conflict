Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3577 del 14 marzo 1988 - Resoconto
OGGETTO N. 3577/VIII - RINVIO DELLA PROPOSTA Dl LEGGE
CONCERNENTE: "INTERVENTI DELLA REGIONE PER L'ATTUAZIONE DEL DIRITTO
ALLO STUDIO NELL'AMBITO UNIVERSITARIO".
PRESIDENTE
: Ha chiesto di parlare il Consigliere Pascale,
ne ha facoltà.
PASCALE (P.S.I.):
Alcune settimane fa si è tenuto un
convegno nel Salone delle Manifestazioni del Palazzo regionale
promosso dalla associazione Giovani imprenditori, dal titolo:
"Investire nel capitale umano". Non sono emerse delle grosse novità
da questo convegno, però sono stati dibattuti e sottolineati alcuni
spunti interessanti che a mio avviso meritano di essere
ricordati.
È stato detto anzitutto che in quest'era post-industriale, in
quest'era tecnologica, il fattore produttivo più importante è
diventata la risorsa umana. Un tempo, quando l'agricoltura era
l'attività economica fondamentale, era la terra il fattore
produttivo più importante e i paesi che avevano le terre più
fertili erano i paesi più ricchi.
Poi, quando è cominciata l'era industriale, il fattore più
importante è diventato il capitale, perchè bisognava investire per
creare le industrie e il capitale era un fattore limitato e
condizionato dalle politiche governative.
Oggi, nell'era industriale, nell'era tecnologica, di fronte ad
una industria che è soprattutto una industria di trasformazione,
con capitali che sono ingenti e mobilissimi e che si spostano da un
paese all'altro, quello che fa la differenza fra i vari paesi è il
fattore uomo, la qualità della forza lavoro. Ed è sull'uomo e sulla
qualità della forza lavoro che si giocheranno le sfide future, in
particolare le sfide europee del 1992.
Da questo assunto discende l'importanza che assumono oggi sia
l'istruzione che la formazione professionale, che sono due momenti
diversi, ma complementari. L'istruzione deve essere intesa come
formazione di base, cioè come quell'insieme di nozioni fondamentali
che servono all'individuo poi per tutta la vita e che servono
soprattutto a favorire la capacità di apprendimento, a sua capacità
di adattarsi alle mutevoli situazioni che gli si presentano nel
momento in cui inizierà e porterà avanti il proprio lavoro. In
questo convegno è stata fatta giustizia di un luogo comune che
vuole la scuola come grande accusata perchè non riesce a mantenere
un collegamento con il mondo del lavoro. In realtà oggi nessuna
scuola ha la capacità di tenere il passo con i ritmi velocissimi
che impone l'era tecnologica. La scuola va senza dubbio svecchiata,
vanno innovati i processi educativi, però il compito fondamentale
della scuola rimane quello di dare una formazione di base.
Il collegamento con il mondo del lavoro avviene attraverso un
momento successivo che è quello della formazione professionale,
formazione mirata alle esigenze delle singole aziende o delle
singole amministrazioni, e che si pone quindi quasi come una
formazione permanente, perchè oggi non si tratta più di favorire
l'ingresso dei giovani nel mondo del lavoro, ma si tratta anche di
evitare che vengano espulsi dai processi coloro che già operano nel
mondo del lavoro.
Allora, investire nel capitale umano significa investire sia
nella istruzione che nella formazione professionale, e sono cose
che forse già sapevamo, anche se non tutti avevamo intuito
l'importanza che esse assumono oggi in questo momento storico.
Bene ha fatto il Presidente della Giunta in quella occasione a
dire che l'Amministrazione regionale aveva già compreso queste
necessità del mondo moderno e a ricordare gli sforzi soprattutto
finanziari che l'Amministrazione regionale ha fatto, in modo
particolare per la formazione professionale, che ha raggiunto oggi
livelli di 15 miliardi di spese.
Ma se il Presidente della Giunta mi permette, da molti anni c'è
un vuoto importante in questa politica regionale, ed è quello che
riguarda l'istruzione ai suoi più alti livelli, cioè l'istruzione
universitaria. Si è fatto molto per quanto riguarda l'istruzione
primaria e secondaria, soprattutto in termini di strutture
dislocate sul territorio, si è fatto molto (e si sta facendo molto)
per la formazione professionale però, se si pensa che questo sia
sufficiente per vincere le sfide europee del 1992, si commette un
errore di valutazione gravissimo, perchè vuol dire continuare ad
affidare ed a delegare ad altri la direzione dei processi
decisionali, cioè la guida di quello che deve essere il futuro
sviluppo economico.
C'è bisogno, oltre che di operai e di tecnici qualificati, di
tecnici ad altissimo livello; non mi riferisco all'imprenditore,
almeno per quello che è il significato originario dell'imprenditore
puro perchè, come si è detto giustamente in quel convegno,
"imprenditori si nasce", ed è difficile insegnare
l'imprenditorialità. Non è più il caso di guardare all'imprenditore
vecchio stampo, l'imprenditore padre-padrone che faceva tutto da
sè; oggi quello che fa grande e competitiva l'impresa è soprattutto
il "management", cioè quel gruppo di dirigenti e tecnici di
altissimo livello che attorniano l'imprenditore, che collaborano
con lui dentro e fuori l'impresa. Per questi tecnici altamente
specializzati, l'istruzione universitaria è fondamentale come
formazione di base. Di questi dirigenti e di questi futuri tecnici
ci sarà sempre più bisogno per il futuro, dappertutto; ce ne sarà
soprattutto bisogno per la Valle d'Aosta perchè qui già oggi ci
sono delle carenze vistose in questi settori. Ce ne accorgiamo noi
quando facciamo concorsi per la Pubblica Amministrazione, a cui
sono pochissimi i laureati che partecipano (ai concorsi per
dirigenti si presenta a volte anche un solo candidato); ce ne
accorgiamo ascoltando le lamentele del mondo economico, che non
sempre riesce a trovare manager di altissimo livello; basta
comunque tener presente un dato che è importante, ed è quello del
tasso di scolarità universitaria presente in Valle d'Aosta, che è
bassissimo.
Gli iscritti all'università attualmente risultano essere 1291;
in rapporto alla popolazione di età compresa fra i 19 e i 24 anni
la percentuale è del 13,93%. I nati nel periodo 1964-69 sono 9273,
e in rapporto a questi gli studenti universitari sono circa
1300.
Quindi il tasso di scolarità universitaria in Valle d'Aosta è
del 13,93%; ebbene il tasso percentuale medio a livello nazionale è
del 24%. Se poi andiamo ai livelli europei, i tassi sono ancora più
alti; si parla del 27% in Francia e del 29% in Germania, il che
vuol dire che se noi volessimo anche solo mantenere la media
nazionale, gli studenti universitari valdostani dovrebbero essere
non 1291, ma 2500 circa, e se volessimo raggiungere i livelli
europei, dovrebbero essere 2600, cioè il doppio.
Perchè questo tasso di scolarità bassissimo? I motivi sono
quelli che quasi costantemente per tutta la legislatura abbiamo
cercato di portare all'attenzione delle forze politiche e
dell'esecutivo, non solo noi, ma anche altre forze di
opposizione.
Il primo motivo è la mancanza di un centro universitario, anche
solo limitato a poche facoltà decentrate, come oggi avviene in
molte province del Piemonte. La mancanza di un centro universitario
è importante, perché influisce moltissimo sulla scelta che fanno
gli studenti e i genitori degli studenti per l'iscrizione
all'Università. Sono vari i fattori che influiscono su questa
scelta; intanto i fattori emozionali, in quanto c'è da parte dei
genitori la preoccupazione, a volte la paura di mandare i propri
figli, soprattutto se sono delle donne, al di fuori della Valle
d'Aosta in grandi città come Torino, dove la violenza, la droga, la
delinquenza in genere, assumono aspetti allarmanti.
C'è poi il motivo dei collegamenti. La Valle d'Aosta è al centro
delle vie di comunicazione internazionali dal punto di vista
viario, però dal punto di vista dei collegamenti ferroviari siamo
all'anno zero, perchè siamo su un ramo secco e sappiamo le
difficoltà che incontrano i nostri studenti per andare anche solo a
Torino, che dista 100 km. Infine ci sono i costi, che sono
importantissimi. Abbiamo calcolato che la frequenza all'università
a Torino costa mediamente dagli 8 ai 10 milioni all'anno, il che
non è poco anche per una famiglia di reddito medio-alto. Questo è
uno dei fattori che influisce sulla scelta della iscrizione, ma è
uno dei fattori che influisce anche dopo l'iscrizione, perchè molto
spesso lo studente universitario che non ha i mezzi economici per
continuare gli studi, cerca un lavoro, e una volta trovato lavoro
abbandona gli studi universitari.
Abbiamo posto più volte l'accento in questo Consiglio, e non
soltanto noi, sulla necessità di una università in Valle d'Aosta;
ci siamo sempre scontrati con un diniego da parte delle forze di
maggioranza, con delle motivazioni che francamente non ci hanno
convinto del tutto. Non voglio fare polemiche su questo punto;
indubbiamente può essere un tema di difficile assunzione, ci
auguriamo soltanto che la sensibilità nei confronti di questo tema
cresca anche da parte delle forze politiche che oggi sono
contrarie, e che nella prossima legislatura si arrivi quanto meno
ad approfondire il problema della possibilità o meno di un centro
universitario valdostano, e in che termini e con quali
modalità.
Proprio la mancanza di questo centro universitario, a nostro
avviso, doveva spingere l'Amministrazione regionale a ricercare
degli incentivi e dei meccanismi che favorissero comunque
l'affluenza degli studenti all'università, che cercassero di
alleggerire gli attuali disagi e gli attuali costi che gli studenti
universitari incontrano per frequentare le università a Torino,
come altrove.
Invece l'attuale intervento regionale, l'unico intervento
regionale che esiste, è quello di un assegno di studio che va da un
minimo di 500 mila lire ad un massimo di 2 milioni e che richiede
alcune condizioni di reddito e di merito, tale che accede a questo
assegno di studio in definitiva il 10-15% della categoria, il che
ci sembra davvero poco.
Non potendo affrontare in Consiglio regionale con una proposta
di legge la possibilità di un centro universitario in Valle
d'Aosta, perché non è questa la prassi, né la competenza, come
Gruppo socialista abbiamo cercato di affrontare il secondo dei
problemi, quello di prevedere degli incentivi tali che possano
comunque favorire l'iscrizione e la frequenza all'università.
Lo abbiamo affrontato con una prima proposta di legge presentata
tre anni fa, che riscosse dei consensi, almeno dal punto di vista
dei principi, da parte di tutte le forze politiche, che riconobbero
l'importanza di intervenire in questo settore, che era stato fino
ad oggi un po' dimenticato. C'erano soltanto delle difficoltà sui
contenuti, per cui ci chiesero del tempo per approfondire queste
tematiche e per riflettere.
Noi abbiamo atteso tre anni che venissero dei segnali,
soprattutto da parte dell'esecutivo, ma questi segnali non sono
arrivati; abbiamo rielaborato la nostra proposta di legge, che è
quella che oggi discutiamo, e lo abbiamo fatto tenendo conto di
tutti i suggerimenti che allora vennero dalle forze politiche di
maggioranza o di minoranza, da parte della Consulta femminile, da
parte degli stessi studenti che avevamo sentito in assemblea.
Voglio ricordare che, ad esempio, dal lo stesso Assessore alla
Pubblica Istruzione venne il suggerimento di andare verso forme di
sostegno che responsabilizzassero gli studenti, come il prestito
d'onore, e questa è una delle proposte che abbiamo recepito, anche
perchè nel frattempo questa proposta è diventata oggetto di
dibattito a livello nazionale. È una proposta che è già una realtà
nella Regione Toscana e che sta per essere dibattuta in molte
Regioni.
Voglio ricordare a questo proposito la proposta del Partito
Sardo d'Azione che prevede la concessione di prestiti d'onore non
solo agli studenti universitari, ma anche agli studenti delle
scuole superiori, senza interesse e con restituzione cinque anni
dopo la laurea.
Abbiamo previsto nella nostra proposta di legge un tasso del 3%
e la restituzione dopo tre anni, perchè non volevamo apparire
troppo assistenzialisti; in realtà ha ragione il Partito Sardo
d'Azione, perchè non è più il momento di guardare con forme
assistenzialistiche a questo problema: l'ottica con cui affrontare
questi temi deve mutare completamente. Un tempo l'università era
riservata all'élite, a coloro che avevano i mezzi finanziari, e poi
era riservata, in ottica assistenziale, a quelli che erano i più
bisognosi e i più meritevoli, a quelli che erano i "mostri"
dell'istruzione. Oggi bisogna cambiare questa ottica, non soltanto
per favorire in termini effettivamente positivi il diritto allo
studio universitario a tutti, ma soprattutto per favorire un
incremento e uno sviluppo di questa ricchezza culturale, che serve
oggi a tutte le comunità.
La nostra si presenta come una legge-quadro, una legge che fissa
dei principi di intervento e lascia poi a successive delibere della
Giunta o del Consiglio regionale le modalità di questo intervento.
Si presenta come una legge aperta: non abbiamo la pretesa di
pensare che sia una legge perfetta, può essere senz'altro emendata,
perchè è aperta, come abbiamo sempre detto, a tutti i suggerimenti
che possono venire da altre forze politiche. Non la illustro nel
dettaglio, sia perché presumo che tutti l'abbiano letta, sia
perchè, come dicevo, il problema fondamentale non è quello di
decidere se dare 100 o 200, se darlo in un modo o in un altro modo;
il problema fondamentale è di capire che questa è una proposta non
strumentale, è una proposta di legge che non mira a dare dei
contributi a qualcuno solo in termini assistenziali, è una proposta
di legge che vuole inserirsi nel quadro delle iniziative che
l'Amministrazione regionale deve assumere in vista delle sfide
europee del 1992, che mira a creare quel gruppo di dirigenti di cui
la Valle d'Aosta ha bisogno e di cui avrà sempre più bisogno.
Abbiamo approvato prima il D.L. 487 per una fondazione di un centro
di studi con uno stanziamento di mezzo miliardo solo per studiare
quelli che possono essere i processi integrativi che si
verificheranno dal 1992 in poi; mi auguro che da parte delle forze
di maggioranza e da parte dell'esecutivo si dimostri eguale
sensibilità nei confronti di questa proposta di legge che mira a
creare i dirigenti che dovranno guidare lo sviluppo economico della
nostra Regione dal 1992 in poi.
A voler sintetizzare il senso della nostra proposta, direi che è
una proposta che tende a fare un investimento nel capitale
umano.
PRESIDENTE
: È aperta la discussione generale. Ha chiesto
di parlare il Consigliere Cout, ne ha facoltà.
COUT (P.C.I.):
Anche noi concordiamo con le affermazioni
del Consigliere Pascale quando dice che è molto importante per la
Valle d'Aosta, in vista del 1992, preparare i giovani che
guideranno il nostro futuro in quegli anni, quando cambieranno
diverse cose in Europa, quando la Valle d'Aosta, piccola Regione
italiana, sarà costretta a confrontarsi in Europa a dei livelli che
vedranno le nazioni obbligate a fare delle trasformazioni, sia
nell'economia che nella tecnologia, repentine, che forse ancora non
immaginiamo.
Comunque, più che in capitale umano, forse sarebbe opportuno
parlare di investimenti in risorse umane; non è tanto il capitale
la risorsa determinante, quanto questi giovani che avremo in Valle
d'Aosta, che ci permetteranno di fare della Valle d'Aosta una
Regione capace di un confronto ai vari livelli che ci verranno
imposti dai tempi in cui vivremo.
Sarà dunque molto importante l'istruzione a tutti i livelli: da
quelli di scuola materna ed elementare, dove giustamente abbiamo
fatto dei passi in avanti per l'adattamento dei programmi alle
realtà locali, fino alle scuole superiori. Mano a mano che
consideriamo i livelli superiori dovremo far sì che le nostre
scuole siano ricche della nostra cultura e dei riferimenti alle
nostre particolarità etniche, ma soprattutto dovranno essere d'ora
in poi ricche di contenuti culturali che siano all'altezza dei
tempi, che ci verranno imposti sia dai mass media che dalle
rivoluzioni che ci vengono dall'informatica.
Come potremo altrimenti confrontarci e far sì che la nostra
cultura sia alla altezza dei tempi?
Concordiamo quindi con la necessità di seguire di più quelli che
sono i problemi dell'Università, a partire da quelli assistenziali,
così come vengono suggeriti dalla legge proposta dal Partito
Socialista, su cui concordiamo - che però avremmo preferito
discutere ed approfondire meglio in Commissione, proprio per
trovare gli emendamenti necessari-, per giungere anche ad esaminare
delle proposte diverse, quale quella che abbiamo avanzato noi,
volta ad istituire un convitto universitario a Torino. Non è
immaginabile che non si affrontino in modo determinante quelli che
sono i problemi di 1160 e più ragazzi su 1200, dicendo che
affrontando i problemi di questi non risolviamo i problemi di
tutti.
Siamo dell'idea che i problemi possono essere affrontati anche
per gradi, e soprattutto partendo dai più grossi. Siamo anche
dell'idea che forse sarebbe più che opportuno porsi con urgenza il
problema di una sede universitaria o di corsi universitari in Valle
d'Aosta; ultimamente si è arenato il progetto quadriennale di
revisione dell'università in Piemonte e della istituzione del
secondo ateneo, che prevedeva l'università decentrata:
Vercelli-Novara-Alessandria, con dei corsi decentrati ad Asti e in
provincia di Cuneo. Noi vediamo che la Valle d'Aosta è l'unica
Regione, fra l'altro a statuto speciale, priva di Università, pur
essendo collocata in una posizione che è "carrefour d'Europe", che
potrebbe in futuro diventare centro di una sede o almeno di alcuni
corsi universitari non chiusi in sé stessi, ma aperti alle realtà
al di qua e al di là delle Alpi, in vista di queste novità che
dovrebbero esserci con il 1992. La Valle d'Aosta potrebbe essere
inserita in un piano di decentramento delle università, per di più
in collegamento con le università francofone più vicine a noi in
Francia.
Non scartiamo l'ipotesi di una possibilità del genere; siamo
d'accordo con la legge proposta dal Gruppo socialista che vuole
rivedere le normative e i contributi che possono aiutare gli
studenti, e sottolineiamo ancora una volta che ci sono altri tipi
di intervento, fra cui quello che abbiamo riproposto per il
prossimo Consiglio, di un convitto universitario che potrebbe
essere istituito a Torino per gli studenti valdostani che sono più
di 1100 su 1200, cioè dall'80 al 90 per cento.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI (N.S.):
Devo rammaricarmi con il Partito
Socialista di non aver richiesto ad altri Gruppi di firmare, anche
se in seconda o in terza fila, questo progetto di legge, perchè lo
avrei firmato molto volentieri, a nome di Nuova Sinistra. Penso che
anche da parte di altri Gruppi politici sarebbe arrivato un
immediato ed incondizionato apprezzamento.
I motivi della mia adesione a questa proposta di legge sono
sostanzialmente due: il primo è che essa sottolinea l'importanza
strategica e decisiva della cultura universitaria in Valle d'Aosta.
Come ha ben sottolineato il Consigliere Pascale nella sua reazione,
il problema dell'università non è solo un problema formale,
scolastico, ma è un problema di istruzione e di formazione
professionale, e diventa urgente rendersi conto di questo tema
perchè non solo la scadenza del 1992 è vicina, ma perchè c'è una
scadenza costituita dalla costruzione di questa nostra società
valdostana, autonoma, che è ancora più impellente, proprio in un
mondo in cui determinati sistemi di comunicazione, come diceva
anche il Consigliere Cout, rischiano di far passare una cultura e
una preparazione professionale scontata e libresca, mentre invece è
fondamentale per la nostra società trovare gli strumenti ideativi
di istruzione e di formazione professionale per creare della gente
capace di affrontare a nostra realtà, con nostre idee e con una
cultura che abbia radici in questa Regione.
Per questo motivo il tema dell'università è estremamente
attuale. La necessità di costituire una università in Valle
d'Aosta, e comunque di consentire un accesso estremamente facile
agli studenti valdostani alle università poste al di fuori della
Valle d'Aosta, per quelle facoltà che non è possibile istituire in
Valle, è talmente impellente e chiara che ci dobbiamo porre il
problema di come mai questa maggioranza non riesce a capire questi
dati, che sono inoppugnabili.
Abbiamo un tasso di scolarità universitaria del 14%, quando in
Francia è del 27%, in Germania Federale è del 29%; non abbiamo i
dati di altri paesi che possono essere più simili alla Valle
d'Aosta, come potrebbe essere il Lichtenstein o l'Olanda o il
Lussemburgo, e sarebbe interessante andare a vedere in questi paesi
qual è l'importanza della scolarità universitaria.
Abbiamo, malgrado questo livello di scolarità, 1300
universitari; se facciamo una suddivisione per aree, troviamo che
nell'area letteraria-linguistica-educativa ci sono 370 iscritti,
ugual numero nell'area giuridico-economica, nell'area di scienze
naturali-matematica fisica-agraria 164, nell'area politecnica 264,
nell'area medica e farmaceutica 118.
Emerge un dato di scolarità bassa, un tasso di scolarità che
sicuramente tenderà ad aumentare grazie al reddito maggiore che si
sta sviluppando in Valle d'Aosta, però ci sono dati estremamente
insufficienti dal punto di vista della realtà lavorativa. A livello
di sanità, ad esempio, la stragrande maggioranza dei medici assunti
dall'USL negli ultimi anni viene da fuori, perchè negli ultimi
dieci anni non siamo stati capaci di preparare il personale medico
sufficiente alle nostre necessità. È questo un problema grosso, ma
non solo nell'ospedale, ma perfino fra i medici di famiglia, fra i
medici di guardia medica e fra quelli presenti sul territorio che
operano in questo settore.
A livello di scuola abbiamo tutto il problema di adattamento del
personale delle scuole elementari ad un livello di tipo
universitario, perchè questa è la prospettiva che si sta costruendo
in Italia, ma non sappiamo come andremo a preparare queste
persone.
Vorrei citare un altro problema che forse è un tema che a
livello di Giunta potrebbe essere capito meglio. I Segretari
Comunali dal 1° gennaio 1988 in poi dovranno essere tutti laureati,
per cui i fabbisogni della nostra società nel campo educativo, nel
campo sanitario, nel campo dell'amministrazione pubblica
aumenteranno drammaticamente nei prossimi anni.
Non andiamo poi ad affrontare il problema delle richieste di
universitari, di persone laureate con capacità professionali a
livello di imprenditoria privata, perchè lì davvero è ancora tutto
da costruire. Su questo aspetto non voglio ripetere quanto il
Consigliere Pascale riferiva essere emerso da tutte le parti
rappresentate, quindi anche da parte sindacale, nel convegno
sull'imprenditoria in Valle d'Aosta.
Vorrei però sottolineare l'importanza dell'università come dato
fondamentale di vigore per la nostra società nel campo
dell'aggiornamento professionale. Sono convinto che avremmo degli
insegnanti di scuola media superiore estremamente più preparati e
motivati nel loro lavoro, se potessero nelle ore esterne al loro
lavoro usufruire della struttura universitaria, portando il proprio
contributo di capacità ideative e cercando un contributo di idee,
di innovazione, di rinnovamento della propria cultura.
Identicamente potrebbero trovarlo a livello giuridico, a livello di
scienze naturali o in altri settori.
Non solo, ma questo è un problema anche culturale, quasi di
orgoglio per la nostra Regione. Penso che dobbiamo avere la forza,
la volontà e il coraggio di costituire una nostra università
volendola fare di ottimo livello, superiore al livello di
istruzione che è fornito da altre università.
Non è una cosa semplice, però è anche vero che questa università
avrebbe le caratteristiche che noi le vogliamo dare; potrebbe
essere più slegata dagli interessi delle industrie, come invece lo
sono certe facoltà politecniche di Torino, o più slegate da
interessi di baronie più o meno asservite a determina ti partiti
politici come in altre università.
Che questo fatto culturale di orgoglio sia importante dobbiamo
impararlo da qualcuno che di orgoglio nazionale ne ha da vendere e
che abita di fianco a noi: la Francia. Chambéry è città
universitaria da molti anni e in termini di abitanti non è molto
superiore ad Aosta; ebbene, ha tre facoltà differenti. Corte, città
della Corsica, con dodicimila abitanti, ha tre facoltà e cinque
corsi universitari. Non vi sto a raccontare quanti abitanti vi sono
nell'isola della Réunion, sempre Département français, in cui
esiste una università con più facoltà.
Credo, come dicevo prima, che i dati siano del tutto
inoppugnabili e ci sia da capire oggi come mai la Giunta regionale
è arroccata su una posizione così antistorica e tutto sommato anche
così sciocca. I casi sono due: o è in arretrato dal punto di vista
dell'elaborazione politica su questo tema, e credo che noi tutti
siamo disponibili a dare tempo alla Giunta e a questa maggioranza
di aggiornarsi, di studiare il problema, di confrontarsi con le
persone che operano e che vivono questo che potrei definire un
dramma per certi aspetti, sia in termini organizzativi che in
termini economici, oppure ha paura di non potersi più scegliere i
consulenti come più le aggrada, scegliendo coloro che la pensano
come lei e non invece - come si dovrebbe fare - scegliendo fra
quelli più preparati tecnicamente, ha paura di confrontarsi con un
potere che non può più controllare, manu militari, come fa
attualmente, ha paura forse che in Valle d'Aosta si sviluppi una
cultura. Ma allora, se ci sono queste paure, lo diciamo
chiaramente, la Giunta regionale sbaglia.
Questa legge del Consigliere Pascale degli altri Consiglieri del
Partito Socialista è interessante, sia perchè pone il problema
dell'università, sia soprattutto per i contenuti stessi della
legge. L'ho già detto in Commissione, lo ripeto qui, questa è la
più bella legge che abbia visto da quando sono in Consiglio
regionale, intanto perchè si pone il problema delle competenze
regionali. Il contenuto dell'art. 1 è infatti l'identificazione
molto precisa dei motivi e delle competenze per cui questa legge
viene fatta, ed è questo un problema di tecnica legislativa che
spesso in Amministrazione regionale non è captato.
In secondo luogo la legge delinea molto bene i problemi che si
devono affrontare ed estende questo intervento a tutti coloro che
ne hanno diritto, delimitando molto bene fra quelli che non ne
devono avere. Ad esempio mi sembra una definizione molto precisa
quella che è stata fatta di evitare i cosiddetti doppi laureati, e
fra l'altro questo mi consente di parlare senza essere accusato di
avere degli interessi privati in atti d'ufficio.
All'art. 4 si pone uno dei determinanti fondamentali di questa
legge; non solo dobbiamo porci il problema dell'università,
purtroppo dobbiamo ancora a monte porci il problema di fare un
catalogo, una informazione, una fotografia di ciò che è la
situazione attuale di quelli che sono gli studenti universitari.
Ancora oggi non sappiamo chi sono gli studenti universitari in
Valle d'Aosta, e non sempre l'Assessore ci ha aiutato da questo
punto di vista, per cui il fatto che l'ufficio previsto da questo
articolo si ponga come primo problema quello di censire tutti gli
iscritti universitari distinti per corsi di laurea, e significa
avere i dati in mano per poter lavorare. E questa è una attenzione
particolare.
Concordo con tutte le proposte che ha fatto il Consigliere
Pascale, ma volevo sottolinearne una per la sua intelligenza ed
anche per la sua lungimiranza e sensibilità, ed è quella che
riguarda le categorie protette di disabili. È un problema poco
sentito in giro per l'Italia; in Valle d'Aosta in questo settore
abbiamo fatto molto, il solo fatto di avere inserito in questa
legge questo tipo di provvedimento dovrebbe consentire alla Giunta
regionale un atteggiamento positivo. È una testimonianza non solo
di intelligenza ma anche di sensibilità quella di prevedere il
finanziamento di tutto ciò che è possibile dal punto di vista
tecnico e dal punto di vista umano (tramite un assistente di studi
ecc.) per coloro che devono a mio parere andare all'università
anche per superare determinati handicap fisici.
Per queste motivazioni ovviamente il voto di Nuova Sinistra è
completamente favorevole.
Si dà atto che alle ore 17,20 assume la Presidenza il
Presidente BONDAZ.
PRESIDENTE
: Ha chiesto di parlare l'Assessore alla
Pubblica Istruzione Faval, ne ha facoltà.
FAVAL (U.V.):
Avant tout je dois reconnaître au parti
socialiste une sensibilité tout à fait particulière et spéciale par
rapport au problème de la culture et surtout des universitaires et
de l'université. En effet, c'est la deuxième fois qu'à la suite
d'une proposition du parti socialiste l'on discute cet
argument.
Je déclare et j'avoue très volontiers que les soucis qui ont été
signalés par M. Pascale en grande partie nous les partageons,
surtout en ce qui concerne la date du défi de 1992, dans le sens
que nous devons tâcher de nous préparer aux différents niveaux,
évidemment aussi au niveau le plus haut de la formation
professionnelle, surtout de la formation culturelle en Vallée
d'Aoste, pour affronter cette date avec les moyens les
meilleurs.
Je partage aussi toute une série de considérations par rapport à
la situation des universitaires et des jeunes valdôtains qui vont
fréquenter l'université.
Tout de même, à ce propos, pour revenir à la question concernant
la présence en Vallée d'Aoste d'une université, je dois faire
quelques petites réflexions. J'ai déjà eu occasion ici et ailleurs
de vous exprimer quel est la pensée de cette majorité par rapport
au fait qu'il n'y a pas et qu'il ne faut pas demander qu'il y ait
en Vallée d'Aoste un siège universitaire.
S'il est vrai, comme il a été dit, que les données ne peuvent
pas être discutées, il est aussi vrai que les données peuvent être
interprétées de façon différente. Vous avez exprimé votre avis,
permettez-nous à notre tour d'exprime le nôtre, qui est le
suivant.
Je ne crois pas qu'aucun Conseiller ici puisse penser qu'au Val
d'Aoste l'on puisse réaliser une université avec une gamme ample de
facultés universitaires. Nous ne pouvons songer qu'à 2-3-4 maximum
spécialités universitaires et cela signifie au fond travailler
pendant 4-5 ans, pour arriver à la maîtrise, former le nombre
peut-être suffisant à satisfaire les exigences présentes au Val
d'Aoste, après quoi garder une université qui forme des lauréats
qui ne travailleront pas en Vallée d'Aoste, parce que nous aurons
saturé cette situation.
Il a été cité comme exemple en positif Chambéry. Nous sommes de
l'avis que Chambéry est exactement ce que nous ne souhaitons pas
d'avoir en Vallée d'Aoste, parce qu'à Chambéry il n'y a que trois
facultés: lettres, langues et langues appliquées. Est-ce que vous
voulez qu'en Vallée d'Aoste l'on fasse l'université où il y a trois
facultés universitaires? Cela signifie aussi, comme venait
d'évoquer M. Pascale - et je partage le souci qu'il a souligné de a
part des parents d'envoyer les étudiants dans les villes où se
vérifient certaines choses - que nos étudiants, ou bien une grande
partie, pour la facilité qu'ils auraient de s'inscrire en Vallée
d'Aoste, ne s'inscriraient que dans les facultés présentes ici et
le danger ce serait encore plus grand de ne pas avoir la
possibilité de satisfaire dans les différents milieux de travail
les exigences d'avoir des lauréats. De cette façon on irait
conditionner le choix en fonction de ce qui existe en Vallée
d'Aoste et très difficilement on choisirait d'aller ailleurs.
Voilà, ça c'est notre avis par rapport à la présence de
l'université, tout en reconnaissant l'importance qu'elle pourrait
avoir, mais si on avait la possibilité d'en avoir une qui présente
une gamme assez ample de facultés universitaires.
Mais laissez-moi aussi faire une autre considération, qui ne
m'appartient pas, mais qui appartient en même temps au monde
académique, au monde politique, à la société et aux industriels. On
demande de modifier l'école entière, on dit qu'une des grandes
difficultés au niveau européen pour la reconnaissance réciproque
des titres entre les différents pays qui appartiennent à la
communauté européenne est justement le "curriculum studiorum" des
universités italiennes. Donc, envers les étudiants valdôtains, pour
leur donner les atouts les plus efficaces possibles, nous devons
viser à dépasser les frontières et faire de façon que nos étudiants
puissent fréquenter le mieux en Europe, et dans ce sens nous sommes
en train de nous bouger. Je vous donne la démonstration de ce que
je suis en train de dire. Il a été dit: "Dal 1985 non abbiamo avuto
segnali". J'en ai fait partie ici au Conseil, en tout cas je vais
le répéter: le 23 janvier 1987 la Junte régionale a adopté la
délibération portant
"Istituzione di sezioni staccate di scuole
dirette ai fini speciali previsti dal D. P. R. 10.3.1982, n.
162".
Le "scuole speciali" ce sont les diplômes prévus par la
modification de la loi concernant l'université; à ce propos, après
les contacts pris avec le "Politecnico" de Turin, nous avons voté
cette délibération qui prévoit l'institution en Vallée d'Aoste
d'écoles de ce type.
Les professeurs enseignant dans ces écoles, ce sont des
professeurs de l'université, et les écoles
"dirette a fini
speciali"
rentrent dans cette modification de la loi des
universités, qui prévoit la décentralisation des activités
universitaires, au-delà du siège normal de l'université.
Les écoles que nous prévoyons de constituer en Vallée d'Aoste
concernent
"l'istituzione in Valle d'Aosta di sedi distaccate
dirette ai fini speciali nei seguenti settori: informatica,
telecomunicazioni, tutela delle acque e del territorio,
biotecnologia e tecnologia alimentare, impianti di trasporto a
fune".
Dans la liste que je viens de vous lire nous avons des secteurs
de pointe, des secteurs de l'avenir d'un côté, et de l'autre des
secteurs, voire la défense du territoire, voire les transports par
câble, qui concernent directement les activités important en Vallée
d'Aoste.
Dans ce sens des signaux sont venus de la Junte régionale et
nous allons dans cette direction.
Pas plus tard que mercredi passé j'ai été à Grenoble, accompagné
par le Professeur Zich - qui est le Recteur du Politecnico de Turin
-: là on a rencontré le Président de l'Institut National
Polytechnique de Grenoble pour vérifier s'il y avait la possibilité
de réaliser ce qu'il est dit dans le protocole signé en 1982 entre
le Président Pertini et le Président Mitterand, qui entre autres
est devenu loi en Italie.
Il est dit dans ce protocole que d'après les rapports entre les
université son peut arriver à avoir le diplôme reconnu dans les
deux pays. Ces Messieurs ont décidé de faire cet accord, chose qui
existe déjà avec Chambéry, comme tout le monde connaît. Il s'agit
de vérifier dans les différents domaines qui intéressent l'Institut
National Polytechnique de Grenoble et le "Politecnico" de Turin,
quels sont les cours où les jeunes étudiants peuvent suivre pendant
deux ans les cours en Italie ou en France, et de quelle façon
obtenir la reconnaissance du titre. Cela va dans une perspective
plus européenne de ce que l'on prévoit ici, parce que nous
donnerons la possibilité aux jeunes étudiants valdôtains de
vérifier sur la même matière différentes façons de l'affronter et
de l'étudier, ce qui est très important.
Dans cette perspective j'imagine que après le Politecnico (j'ai
parlé aussi avec le Recteur de l'université, Prof. Dianzani)
suivront d'autres contacts; surtout nous comptons de ne pas limiter
cette fonction, qu'on a eu à cette occasion de stimuler ces
contacts, à la France, mais de l'épanouir dans le restant de
l'Europe, dans le but d'aider nos étudiants à fréquenter les cours
de la façon la meilleure.
Nous sommes en train de suivre le projet européen Erasmus, qui
prévoit l'échange d'étudiants entre les différents pays d'Europe,
un projet très important qui va toujours dans cette direction.
Quelqu'un a dit que cette attitude par rapport à l'université
est un choix
"antistorico e sciocco":
je pense que qui fait
de telles affirmations y va un peu lourd. On dit aussi que
"si
ha paura che in Valle d'Aosta si sviluppi una culture ".
Je
crois que la sensibilité par rapport aux problèmes de la culture en
Vallée d'Aoste n'attend pas d'affirmations de ce genre pour
démontrer le contraire. Je voudrais rappeler seulement l'existence
des écoles en montagne, les consortiums qui géraient l'école; je
veux rappeler surtout que les valdôtains qui ont participé à a
discussion pour obtenir e statut ont demandé que ce soit le Conseil
régional à gérer et à payer lui-même directement l'école.
Je vous signale un article que j'ai eu l'occasion de lire à
Grenoble: sous le titre "Diplomatie" ("Le Monde" daté 9 mars 1988)
il y avait: "Le 40ème anniversaire du Conseil de la Vallée d'Aoste:
un exemple pour l'Europe".
Notre souci est dans cette direction; nous partageons toute une
série de soucis qui ont été présentés et nous sommes de l'avis que
nous devons quand même intervenir en tenant compte de ce qui a été
dit par rapport à la situation actuelle et aussi en fonction de ce
que nous voulons construire pour les étudiants de la Vallée
d'Aoste.
Il y a une deuxième considération dont on doit tenir compte,
c'est-à-dire l'engagement de toutes forces politiques présentes au
Conseil régional était celui de ne pas modifier l'organigramme de
l'Administration régionale avant la fin de cette législature.
Compte tenu aussi du fait que la Vallée d'Aoste c'est l'unique
Région en Italie qui n'a pas un siège universitaire, et que nous
avons entre-temps fait un travail dans cette direction, nous ne
pouvons pas maintenant penser de voter une loi de ce genre, même
avec les modifications que nous pourrions discuter, si l'on ne
modifie pas l'organigramme de l'Administration régionale. M. le
Surintendant est venu en Commission pour illustrer cette partie
technique, que nous ne pouvons pas négliger, parce qu'ici ce n'est
pas une question de manque de volonté politique. Ce serait trop
facile, après qu'on a voté la loi, arriver ici au mois de
septembre, où toute une série de choses prévues par la loi
elle-même n'ont pas pu être satisfaites, et nous reprocher de ne
pas les avoir faites. Nous n'avons pas un service spécifique qui
actuellement puisse s'adonner à cette activité, nous devons
l'inventer, nous sommes disponibles et nous croyons dans la
nécessité de créer un service spécifique pour les universitaires,
mais puisqu'en ce moment cela n'est pas possible, à la suite de cet
accord qui a trouvé la disponibilité de toutes les forces
politiques présentes au Conseil régional, nous ne pouvons pas
négliger ce point, qui est un des points fondamentaux. Ici ce n'est
pas question de manque de volonté politique, c'est une question
objective, technique, parce qu'il faut une structure qui puisse
suivre cela.
Nous pensons de demander donc, à la suite de ces considérations,
au parti socialiste de bien vouloir suspendre la discussion de ce
projet de loi et revenir sur la question dès le début de la
prochaine législature, en vous assurant toute la disponibilité (moi
je peux parler de l'Union Valdôtaine) pour continuer cette
discussion, mais surtout pour arriver à déterminer une intervention
concrète et valable aussi dans les perspectives que je viens de
vous illustrer..
PRESIDENTE
: Ha chiesto di parlare il Consigliere Pascale,
ne ha facoltà.
PASCALE (P.S.I.):
Vorrei ringraziare anzitutto i
Consiglieri che sono intervenuti portando anche un contributo
fattivo alla discussione, in modo particolare il Consigliere Sandri
che ci ha fatto degli elogi che forse non meritiamo.
Ancora una volta, come già in Commissione, l'Assessore alla
Pubblica Istruzione è piuttosto sconcertante. Sulla tematica
dell'università ha riproposto temi che avevamo già sentito in
Consiglio regionale quando avevamo discusso la mozione che avevamo
presentato, cioè il fatto che in Valle d'Aosta potrebbero esserci
solo tre-quattro facoltà, il che potrebbe condizionare le scelte
degli studenti. Avevamo già detto allora che non ci sembrava questa
una preoccupazione che hanno altre Regioni, le quali hanno piccole
università con tre-quattro facoltà. Non vediamo perchè la Valle
d'Aosta dovrebbe porsi di queste preoccupazioni, e solo queste, per
dire no all'università.
L'Assessore ha citato tutta una serie di iniziative che ha
portato avanti in questo periodo, che noi gli riconosciamo, per
favorire l'istituzione di scuole dirette a fini speciali,
iniziative per favorire il riconoscimento paritetico degli studi
universitari fra Torino e Grenoble, il progetto Erasmus che deve
essere attivato. Tutto è positivo, però non credo che aumenterà il
numero degli studenti universitari, perchè il problema di fondo che
avevamo posto è questo: la Valle d'Aosta ha il più basso tasso di
scolarità universitaria in tutta l'Italia: il 14% contro il 24%
della media nazionale. Il problema è di incrementare l'accesso agli
studi universitari, di creare più laureati, per creare dopo più
dirigenti. Tutte le iniziative assunte non vanno in questa
direzione, nè hanno niente a che fare con la legge che abbiamo
presentato e che stiamo discutendo, perchè questa proposta di legge
va bene per gli studenti che frequentano a Torino, come per quelli
che possono frequentare a Grenoble, o in altre scuole europee.
Si tratta di vedere incentivi, meccanismi tali da favorire a
scelta degli studi universitari e la frequenza degli studi
universitari da parte dei nostri giovani.
L'unica motivazione che l'Assessore ha portato per dire no oggi
a questa proposta di legge è che manca l'organico nell'ambito
dell'Assessorato alla Pubblica Istruzione. Devo sinceramente
confessare che questa argomentazione mi sembra poco seria, perchè
se si dovesse, ogni volta che si presenta una proposta di legge,
andare a verificare se esiste l'organico o il funzionario che possa
portare avanti le iniziative, questo criterio lo si dovrebbe
seguire anche per le proposte di legge che presenta la Giunta.
Nella realtà sappiamo che nell'ambito della Pubblica
Amministrazione molto spesso si crea prima la funzione e poi si
crea il posto in organico, affidando provvisoriamente l'incarico a
qualche funzionario. Vorrei sapere dal Presidente della Giunta, che
è anche il capo dell'Amministrazione, se tra i 1600 dipendenti
della Regione non ne esista uno al quale possa provvisoriamente
essere affidato questo servizio che riguarda gli studenti
universitari, in attesa di modificare la pianta organica.
Vorrei sapere se questo è un argomento serio e convincente per
dire di no ad una proposta di legge che poi si ritiene valida. Qui
siamo nel ridicolo.
Dirò di più. Questo discorso dell'organico era già stato fatto
dall'Assessore tre anni fa al momento della originaria proposta di
legge, era già stato detto allora che la Pubblica Istruzione non
aveva nel suo ambito un ufficio per seguire gli studenti
universitari, il che vuol dire che l'Assessorato ha avuto tre anni
di tempo per modificare questa pianta organica, e non l'ha
fatto.
Si chiede il rinvio alla prossima legislatura; ma allora ci sarà
un nuovo Consiglio regionale e non possiamo sapere come la penserà
il Consiglio della prossima legislatura. Inoltre, rinviare alla
prossima legislatura vuol dire già perdere un anno, perchè
approvandola adesso questa proposta di legge può essere operativa
per l'anno accademico che inizia a settembre, mentre approvandola
nella prossima legislatura slittiamo di un anno. Eppure abbiamo
sottolineato, e credo che su questo convengano l'esecutivo e le
forze di maggioranza, il fabbisogno urgente che c'è di questi
dirigenti, di questi laureati per la Valle d'Aosta per gli anni a
venire.
La maggioranza ha dimostrato oggi una poca coerenza, perchè
alcune volte dice delle cose e poi ne fa altre quando siamo alla
prova della verità, a meno che la vera motivazione che porta a
respingere questa proposta non sia quella che essa venga da parte
di un gruppo di opposizione, perchè non mi pare di aver ascoltato
delle motivazioni contrarie sul contenuto della legge.
Mi auguro che non sia questo il motivo, non solo perchè
smentirebbe tutte le belle parole che sono state dette dal
Presidente della Giunta e dall'esecutivo sulla fattiva
collaborazione che dovrebbe esserci fra la maggioranza e la
minoranza, ma svilirebbe proprio il ruolo del Consigliere
regionale, soprattutto di opposizione, al quale è consentita la
critica, ma non è permesso di dare un contributo concreto su quelli
che sono i problemi della comunità.
Non credo che sia questo il ruolo del Consigliere regionale; se
la maggioranza crede questo, non fa onore alle forze politiche che
la compongono.
Se volessi sintetizzare questo dibattito direi che oggi
l'opposizione ha volato alto, mentre la maggioranza si è nascosta
fra i cespugli.
PRESIDENTE
: Ha chiesto di parlare l'Assessore alla
Pubblica Istruzione Faval, ne ha facoltà.
FAVAL (U.V.):
Je veux vous donner une démonstration de la
disponibilité de la majorité à collaborer avec l'opposition, parce
que nous avons l'habitude de faire des affirmations auxquelles nous
croyons.
J'ai demandé au Conseiller Pascale de renvoyer la discussion de
ce projet de loi pour les raisons que j'ai expliquées. Je ne crois
pas que de la part du Parti Socialiste et de l'Union Valdôtaine
puisse changer l'attitude face à ce problème.
Nous disons que les représentants de l'Union Valdôtaine,
n'importe qui soit présent au Conseil régional, continuent une
certaine activité politique; en tout cas, pour démontrer que nous
croyons à ce que nous disons, quand je dis qu'il y a toute une
partie importante de la loi que nous partageons, je suis disponible
à discuter en Commission avec M. Pascale les intégrations que nous
demanderions à cette loi, de façon à obtenir qu'il y ait toute une
série de questions ouvertes dont je vous viens de dire, parce que
nous ne voudrions pas fermer avec cette loi toute une série de
possibilités que nous avons.
Je demande aussi que l'on dise très clairement que nous allons
voter cette loi parce que nous croyons à toute une série de données
qui sont contenues là dedans, mais que pour la réalisation de la
même en fonction des possibilités de l'organigramme on verra au fur
et à mesure qu'on pourra améliorer la situation à l'intérieur des
bureaux. Ce n'est pas une sottise, ce n'est pas une excuse, mais
c'est une réalité, et vous la connaissez.
Donc je vous demande de vouloir discuter à nouveau la loi, avec
les amendements que nous présenterons, et de prévoir aussi que la
réalisation de cette loi est en fonction de l'organigramme existant
à l'Assessorat.
PRESIDENTE
: Ha chiesto di parlare il Consigliere Pascale,
ne ha facoltà.
PASCALE (P.S.I.):
Accetto il rinvio in Commissione per
esaminare assieme all'Assessore la possibilità di emendamenti alla
proposta di legge, al più presto.
PRESIDENTE
: La proposta di legge n. 484 viene rinviata in
Commissione.
IL CONSIGLIO prende atto.
