Classificazione
RICERCA



Oggetto del Consiglio n. 430 del 24 marzo 2021 - Resoconto
OGGETTO N. 430/XVI - Interrogazione: "Stato di applicazione
dell'accordo quadro stipulato dalla Regione Valle d'Aosta per la
collaborazione con privati nei settori della ricerca,
dell'innovazione e del trasferimento tecnologico".
Bertin (Presidente)
- Punto n. 18 all'ordine del giorno.
L'assessore Bertschy, per la risposta.
Bertschy (AV-SA) -
Rispetto all'interrogazione, fornirò
la risposta di modo che se alcuni dati in maniera analitica
evitiamo di darli, avrete modo di averli direttamente a vostra
disposizione.
L'accordo risale al 2016 e gli interroganti chiedono "quali
siano stati i risultati raggiunti grazie al citato accordo in
termini produttivi, occupazionali, di sviluppo in contesto
economico valdostano e della ricerca".
Rispetto ai risultati, il citato accordo nasce da una
collaborazione con la Regione Piemonte e con alcuni dei poli
d'innovazione piemontesi tra cui Biopmed e le imprese
valdostane.
Grazie a questo accordo, le nostre imprese hanno potuto
partecipare ad alcuni bandi emanati dalla Regione Piemonte: il
bando Poli, il bando Prisme e il bando Pass, bandi che hanno messo
in gioco 525 mila euro per l'innovazione e 633 mila euro con il
bando Prisme, che ha permesso ad altre due imprese di veder
finanziati progetti di ricerca; il bando Pass ha permesso di
finanziare sempre progetti di ricerca tra imprese valdostane per un
contributo pari a 368.678 euro.
Il polo ha partecipato con Politecnico di Torino,
coll'Università di Torino e con le imprese aizoOn Consulting e
Trastech all'avviso per la creazione dello sviluppo nel territorio
regionale di un centro di ricerca dedicato alla medicina
personalizzata preventiva e predittiva denominato "CMP3 VDA", un
progetto che si è classificato secondo, la Fondazione Fillietroz,
che fa parte del raggruppamento, ha presentato il progetto
vincitore e aderisce al polo di innovazione Biopmed.
Infine il polo ha partecipato all'appalto per la gestione degli
incubatori d'imprese di Aosta e Pont-Saint-Martin. Le ultime
collaborazioni in ordine di tempo con il polo riguardano la
promozione, tramite news e comunicazioni mirate alle imprese del
polo, del bando salute con cui la Regione Valle d'Aosta sostiene la
realizzazione di progetti di ricerca riguardanti gli ambiti
tematici legati alla salute, a cui sono state ammesse a partecipare
anche le imprese piemontesi, purché all'interno dei progetti di
collaborazione con imprese valdostane e la possibile adesione ai
cluster nazionali Alisei.
In alcuni eventi di presentazione ai diversi bandi il polo
Biopmed è stato invitato a presentare le attività che svolge a
favore delle imprese; gli aderenti al polo possono inoltre
beneficiare di alcuni servizi: il servizio informativo bandi del
settore scienza della vita e salute, incontri, ricerca e industria
per l'emersione di progetti e matchmaking scienza e industria,
audit, servizi di orientamento e gestione, servizi di supporto e
servizi di supporto al project management e tutta un'altra serie di
servizi che fanno parte delle disponibilità offerte da questo polo
che ha dato a disposizione delle nostre imprese un supporto che ha
un valore strategico e lo ha ancora di più adesso che nella Regione
Piemonte si stanno sviluppando alcuni progetti interessanti, uno di
questi ci vedrà coinvolti insieme a Confindustria per conoscere gli
sviluppi di iniziative nel territorio piemontese, in particolare
nelle zone del Canavese.
Al polo d'innovazione inoltre aderiscono altri soggetti che
partecipano insieme a noi ad altri progetti di ricerca, le ricadute
occupazionali non vengono citate, andrebbero verificate
direttamente con le imprese, ma la valutazione è che si è aperto
uno scenario di possibilità d'intervento e di organizzazione di
nuovi progetti e nuovi servizi per le nostre imprese che ha creato
delle sicure e nuove opportunità.
La seconda domanda chiede "quale sia oggi lo stato di
applicazione dell'accordo o di sue progettualità conseguenti ancora
in essere e in caso negativo quale alternativa sia stata perseguita
dalla Regione".
In merito allo stato di applicazione dell'accordo, si ricorda
che l'accordo di collaborazione con l'associazione Cluster
Innovativo Biopmed e con Bioindustry Park Silvano Fumero è stato
stipulato dalla Regione l'11 febbraio 2016, nell'ambito di un più
ampio accordo appunto con la Regione Piemonte in materia di ricerca
e innovazione e trasferimento tecnologico.
La collaborazione tra la Regione e il polo d'innovazione è nata
al fine di: favorire l'adesione delle imprese e dei centri di
ricerca valdostani del polo di innovazione, favorire la
partecipazione delle imprese dei centri ricerca valdostani a
progetti di ricerca industriale, sviluppo sperimentale e con i
soggetti aderenti al polo d'innovazione a progetti nazionali della
Comunità Europea, favorire lo scambio di conoscenze e innovazioni
tecnologiche tra imprese e centri di ricerca valdostani e soggetti
partecipanti al polo d'innovazione, fornire alle imprese e ai
centri di ricerca valdostani qualificati servizi di tutoraggio, di
informazione, di formazione, di assistenza scientifico-tecnologica
e, infine, sviluppare sinergie nell'ambito della formazione e
dell'alta formazione, sviluppare sinergie nell'ambito delle reti
nazionali e internazionali.
L'accordo con il polo è tuttora in vigore in quanto - come per
l'accordo quadro con la Regione Piemonte - aveva una durata
triennale ed è stato rinnovato per ulteriori tre anni. Il nuovo
accordo è stato stipulato il 4 ottobre 2019 in esecuzione della
deliberazione di Giunta regionale n. 753 e durerà fino all'ottobre
del 2022.
L'accordo prevede che per il coordinamento operativo e la
realizzazione delle attività si riunisca periodicamente un comitato
di coordinamento composto dai funzionari regionali e dai
responsabili del polo.
L'ultima domanda: "quali siano stati i costi sostenuti dalla
Regione Piemonte nell'applicazione dell'accordo e quali siano, se
presenti, quelli sostenuti a fronte delle alternative eventualmente
a oggi perseguite": in merito ai costi la Regione nell'applicazione
di questo accordo non ha sostenuto dei costi in quanto non comporta
oneri finanziari e quindi non ci sono costi da sostenere.
In generale, l'intenzione è di sviluppare un'azione politica che
ci dia la possibilità di continuare a implementare questa
collaborazione con le imprese e le associazioni delle imprese della
Regione Piemonte in quanto ovviamente si creano e si possono creare
delle possibilità per le nostre imprese, in particolare nella zona
della bassa Valle e del Canavese.
È anche utile ragionare in questi termini in quanto in campo di
azioni formative non sempre abbiamo la possibilità di avere il
numero e la platea sufficiente di destinatari per garantire servizi
di formazione adeguati, da qui la volontà di sviluppare l'accordo
ovviamente con un'attenzione a gestire gli interessi delle
strategie e delle politiche di ricerca e d'industrializzazione
delle imprese valdostane con l'attenzione al nostro territorio e
agli obiettivi che dobbiamo raggiungere.
Come ho detto, fornirò la risposta di modo che alcune cose che
ho letto velocemente possano essere a maggiore disponibilità da
parte degli interroganti.
Presidente -
Consigliere Aggravi.
Aggravi (LEGA VDA) -
Grazie, Assessore, anche per le
informazioni di dettaglio che serviranno sicuramente a comprendere
meglio quello che è stato e soprattutto le ricadute in termini
anche numerici di questo accordo.
L'idea di questa interrogazione appunto era di non soltanto
avere informazioni su questo tipo di accordo ma soprattutto,
considerato che, ad esempio, spesso si è parlato di zona franca
della ricerca o comunque di sviluppo della bassa Valle e della
parte industriale e produttiva e appunto di ricerca, e,
considerando il fatto che l'accordo è fortemente legato ad attività
di ricerca e sviluppo e soprattutto di trasmissione delle
conoscenze tra realtà imprenditoriali con un obiettivo, se
vogliamo, per le nostre imprese di non soltanto avere possibilità
di business o di ricerca ma anche d'imparare e di svilupparsi dal
rapporto con una realtà più grande.
Lei, giustamente, in chiusura confermava la problematica che c'è
da sempre riguardo al livello di risorse umane, di istruzione e di
competenze, che spesso in una realtà con piccoli numeri come la
nostra è un po' in sofferenza o comunque in mancanza.
Sono accordi di questo genere che possono permettere non
soltanto la partecipazione a bandi nel senso di "più siamo e più
probabilità abbiamo, ovviamente di beneficiare di queste
possibilità", ma soprattutto di creare occasioni e momenti in cui
le nostre imprese, o meglio, il nostro territorio possa essere
considerato anche attrattivo da delle realtà che non ci conoscono o
che possano sviluppare una quota parte di queste attività presso le
nostre aree e ovviamente la vocazione principale è quella legata
alla parte della bassa Valle.
Un ulteriore aspetto, importante, visto che abbiamo avuto la
conferma con la risposta all'ultima domanda, è che sono accordi che
all'ente pubblico hanno un costo sostanzialmente pari a zero, come
lei confermava, o che comunque permettono di far beneficiare
dell'interazione e dell'integrazione di realtà private di aree che
si potrebbero sviluppare almeno per una volta senza dover ricorrere
alla finanza pubblica e, probabilmente, nel futuro - l'abbiamo
detto anche stamattina parlando in senso lato delle future misure
Covid, ma guardiamo anche un po' più avanti - la necessità di fare
delle scelte soprattutto sull'impiego e l'investimento delle
risorse io penso che porterà e dovrà portare a uno sviluppo
maggiore di questi accordi, sia nel numero ma sia anche nella
qualità degli stessi e di quello che può essere il supporto, questo
sì, che l'ente regionale può dare nel mettere in collegamento e in
filiera delle imprese che magari fanno produzioni o ricerca diversa
ma che poi, messe insieme, possono concorrere a un risultato
maggiore.
