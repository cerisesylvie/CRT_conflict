Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3175 del 28 febbraio 1992 - Resoconto
OGGETTO N. 3175/IX Rinvio dei disegni di legge: "Istituzione
del sistema bibliotecario regionale e nuove norme in materia di
biblioteche regionali, comunali o di interesse locale. Abrogazione
di leggi regionali" e "Istituzione di un apposito ruolo unico
regionale di aiuto bibliotecario per la gestione delle biblioteche
comunali".
Presidente
C'è il parere della quinta Commissione e
mancano i pareri, mi sembra della prima e della seconda
Commissione.
La parola al Consigliere Andrione.
Andrione (UV)
Chiedo se è possibile il rinvio di
questa legge al prossimo Consiglio o a quello del 17 per avere il
tempo di illustrare in Commissione, quindi in una situazione dove
più facilmente si trovano accordi, numerosi emendamenti.
Qualora venga accettata questa proposta, pregherei anche il
Presidente della prima Commissione di voler convocare detta
Commissione informando l'Assessore in modo che in questa
discussione si abbia la massima partecipazione e la massima
possibilità di arrivare ad un testo concordato.
Presidente
La parola all'Assessore Rusci.
Rusci (PRI)
Io credo che questi due progetti di
legge, soprattutto il disegno di legge n. 368, rivestano per la
cultura della Valle d'Aosta un'importanza notevole, quindi voglio
mettere il Consiglio nella miglior condizione per iniziare la
discussione e per arrivare ad un prodotto che sia largamente
gradito dal Consiglio. In quinta Commissione sono state numerose le
riunioni su questo argo-mento, sono venuti degli emendamenti da
parte di una forza di maggioranza, l'opposizione non ha presentato
emendamenti.
Nella riunione dei Capigruppo il primo giorno di Consiglio io ho
molto apprezzato l'intervento del capogruppo dell'Union Valdôtaine
che diceva "in Commissione si può fare un buon lavoro di
approfondimento, le Commissioni servono a questo".
Citerò quello che ha detto il Consigliere Viérin dianzi per il
disegno di legge n. 372 rinviato, ha detto ad un certo punto "se
non si vuol tornare in Commissione vraiement je me pose la question
quel sans ont les Commissions", con questo spirito noi accettiamo
il rinvio dei due disegni di legge in Commissione affinchè, se ci
saranno degli emendamenti presentati, questi possano essere
approfonditi in sede di Commissione con tutta la disponibilità a
valutarli senza steccati o barriere aprioristiche.
Presidente
Anche per questo disegno di legge sarebbe
importante sapere se è interesse iscriverlo al prossimo
Consiglio.
Quindi verrà mandato all'esame della prima e seconda Commissione
e verrà iscritto al primo Consiglio.
(...commenti fuori microfono...)
Insomma, 13 o 17, bisogna capire.
Andrione (UV)
Facciamo una riunione dei capigruppo per
stabilire quelli che sono gli oggetti più urgenti, se al 13 c'è un
carico eccessivo, può andare al 17, o viceversa se il 13 è più
libero lo manderemo al 13.
Presidente
Siccome la convocazione con l'ordine del
giorno va spedita prima, vuol dire verrà messo all'ordine del
giorno del 13, poi eventualmente si deciderà per farlo scivolare al
17.
Verrà iscritto quindi al 13 e così pure l'oggetto n. 54.
