Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1766 del 9 gennaio 1991 - Resoconto
OGGETTO N. 1766/IX - Designazione dei rappresentanti del
Consiglio regionale in seno alla Commissione per la predisposizione
di una indagine preliminare ad uno studio di fattibilità per un
progetto di salvaguardia ambientale del comprensorio del Monte
Bianco.
Presidente: Il Consigliere Vallet ha chiesto la parola per
intervenire sulla proposta iscritta al punto 22
dell’ordine del giorno; ne ha facoltà.
Vallet (UV):
Je demande cinq minutes de suspension pour
permettre aux forces de la minorité de concorder les nominatifs à
proposer.
Presidente:
La seduta è sospesa per cinque minuti.
---
Si dà atto che la seduta è sospesa dalle ore 19,05 alle ore
19,12.
---
Presidente:
Riprendiamo i lavori. Ci dovrebbero essere
proposte per la maggioranza e per la minoranza, in quanto la
risoluzione del 19 ottobre riserva un posto ad un candidato
designato dalla minoranza. Questa disposizione deve essere
interpretata nel senso che il voto non è limitato e che il
Consiglio è chiamato a votare i tre nominativi, di cui uno
designato dalla minoranza. Chi fa le proposte?
Ha chiesto la parola il Presidente della Giunta, Bondaz; ne ha
facoltà.
Bondaz (DC):
Proponiamo i Consiglieri Chenuil e
Limonet.
Presidente:
Ha chiesto la parola il Consigliere Vallet;
ne ha facoltà.
Vallet (UV):
Au nom de la minorité nous proposons le
Conseiller Riccarand.
Presidente:
Colleghi Consiglieri, ritenete che si possa
votare al posto? Ci sono obiezioni? Bene. Volendo, si possono
votare tutti e tre i nominativi, cosa che la Presidenza consiglia
di fare per non correre il rischio di dover ripetere la votazione
qualora i candidati non raggiungano la maggioranza richiesta. Vi
viene distribuita una scheda con tre righe. Le proposte che vi sono
state fatte sono quelle dei Consiglieri Chenuil e Limonet per la
maggioranza e di Riccarand per la minoranza. Si vota al posto.
Se nessuno chiede la parola pongo in votazione, per scrutinio
segreto, la designazione dei rappresentanti del Consiglio regionale
in seno alla Commissione prevista dal provvedimento regionale n.
1527/IX in data 19 ottobre 1990.
Votazione a scrutinio segreto
Esito della votazione:
Presenti: 34
Votanti: 34
Schede nulle: 3
Schede valide: 31
Hanno riportato voti:
Chenuil Giorgio: 27
Limonet Renato: 22
Riccarand Elio: 21
Gremmo Roberto: 9
Perrin Giuseppe Cesare: 1
In base all’esito della votazione, dichiaro che
risultano designati quali rappresentanti del Consiglio regionale in
seno alla Commissione per la predisposizione di una indagine
preliminare ad uno studio di fattibilità per un progetto di
salvaguardia ambientale del comprensorio del Monte Bianco i
Consiglieri Giorgio Chenuil, Renato Limonet e, per la minoranza,
Elio Riccarand.
***
