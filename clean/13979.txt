Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 502 del 23 febbraio 1994 - Resoconto
OGGETTO N. 502/X - Sostituzione di un rappresentante della
Regione in seno al Comitato regionale dei trasporti
collettivi.
Deliberazione - Il Consiglio
Premesso che:
? l'articolo 7 della legge regionale 15 luglio 1982, n. 32
recante "Disciplina dei servizi di trasporto collettivo di persone
e di co­se" prevede che il Comitato regionale dei Trasporti
collettivi sia composto anche da tre rappresentanti designati dal
Consiglio regionale di cui uno espresso dalla minoranza, e da due
esperti designati dal Consiglio regionale con voto limitato;
? il Consiglio regionale, con provvedimento n. 41/X in data 13
luglio 1993, ha designato quali rappresentanti in seno al sud­detto
Comitato i Consiglieri Bich Edoardo e Borre Fedele per la
maggioranza e Rini Emilio per la minoranza e quali membri esperti i
Signori Calliera Sergio e Giachino Massimo;
Considerato che il Consigliere Rini Emilio ha comunicato con
lettera in data 11 gennaio 1994 di aderire al Gruppo dell'Union
Valdôtaine che fa parte della maggioranza consiliare;
Ritenuto opportuno sostituire il Consigliere Rini Emilio con un
altro rappresentante espresso dalla minoranza consiliare;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamata la legge regionale 15 luglio 1982, n. 32;
delibera
1) di procedere alla sostituzione del Consigliere Rini Emilio da
rappresentante della Regione in seno al Comitato regionale dei
trasporti collettivi con il Consigliere Chiarello Vittorino,
espresso dalla minoranza;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40, come corretto dal
successivo 10 novembre 1993, n. 479 e di da­rne esecuzione.
Presidente -
Ha chiesto la parola il Consigliere
Tibaldi.
Tibaldi (LN) -
Chiedo dieci minuti di sospensione
per permettere la riunione della minoranza.
Presidente -
É accolta la richiesta di sospensione
di dieci minuti, così come richiesto dal Consigliere Tibaldi.
Si dà atto che la seduta è sospesa dalle ore 10,49 alle ore
11,34.
Presidente -
Ha chiesto la parola il Consigliere
Collé.
Collé (PpVA) -
Proponiamo Chiarello.
Presidente -
Pongo in votazione il nominativo
proposto.
Votazione per scrutinio segreto
Presenti e votanti: 27
Schede valide: 27
Schede bianche: 1
Hanno riportato voti:
Chiarello: 26
