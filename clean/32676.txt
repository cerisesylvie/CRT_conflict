Classificazione
ASSISTENZA SANITARIA E OSPEDALIERA
Igiene e sanità pubblica
ASSISTENZA SOCIALE
Assistenza socio-sanitaria



Oggetto del Consiglio n. 1299 del 14 luglio 2010 - Resoconto
OGGETTO N. 1299/XIII - Interpellanza: "Promozione di
interventi per la lotta al tabagismo".
Interpellanza
Sottolineato che il fumo di sigaretta è di gran lunga la
prima causa evitabile di morte anche nella nostra regione e che
oltre un quarto della popolazione valdostana ancora pratica questa
dannosa abitudine che provoca dipendenza;
Tenuto conto che uno dei migliori metodi per aiutare la gente
a smettere di fumare sono i corsi di sostegno alla scelta, come ha
anche dimostrato l'esperienza in Aosta dei corsi organizzati dalla
Lega per la lotta contro i tumori in collaborazione con l'Azienda
sanitaria USL della Valle d'Aosta;
Constatato che tale utile iniziativa non è mai stata promossa
sul territorio regionale al di fuori del capoluogo;
la sottoscritta Consigliera regionale
Interpella
la Giunta regionale per conoscere se intenda attivarsi per
promuovere l'attuazione di corsi per smettere di fumare in ogni
comunità montana, e con cadenza adeguata, al fine di contribuire
concretamente alla riduzione di questa pericolosa e dannosa pratica
nella popolazione valdostana.
F.to: Carmela Fontana
Président
- La parole à la Conseillère Carmela
Fontana.
Fontana (PD)
- Grazie, Presidente. Il fumo di sigaretta è
di gran lunga la prima causa evitabile di morte anche nella nostra
regione e oltre un quarto della popolazione valdostana ancora
pratica questa dannosa abitudine che provoca dipendenza. Tenuto
conto che uno dei migliori metodi per aiutare la gente a smettere
di fumare sono i corsi di sostegno alla scelta, come ha anche
dimostrato l'esperienza in Aosta dei corsi organizzati dalla Lega
per la lotta contro i tumori in collaborazione con l'Azienda
sanitaria USL della Valle d'Aosta. Tale utile iniziativa non è mai
stata promossa sul territorio regionale al di fuori del capoluogo.
Volevamo conoscere dall'Assessore competente
"se intenda
attivarsi per promuovere l'attuazione di corsi per smettere di
fumare in ogni comunità montana, e con cadenza adeguata, al fine di
contribuire concretamente alla riduzione di questa pericolosa e
dannosa pratica nella popolazione valdostana"
. Grazie.
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie, Presidente. Ringrazio la collega
Fontana per dare la possibilità di esporre le iniziative che stiamo
portando avanti in quest'ambito. Il Ministero della salute a
partire dal piano sanitario nazionale 1998-2000 ha indicato il
controllo del fumo attivo e passivo di tabacco fra gli obiettivi
prioritari di salute. L'Organizzazione mondiale della sanità
definisce il tabacco come prima causa evitabile di malattia e morte
nell'attuale società. Per contrastare questo importante fattore di
rischio per la salute, che presenta aspetti complessi di tipo
tossicologico, psicologico e socio-culturale, anche
l'Amministrazione regionale ha inserito nei propri piani regionali
per la salute e nell'attuale in fase di approvazione un programma
di azioni per migliorare le conoscenze dei rischi legati al fumo da
tabacco attivo e passivo soprattutto per le persone a maggior
rischio: bambini, donne in gravidanza, persone che soffrono di
patologie respiratorie e promuovere azioni di contrasto volte a
limitare o impedire l'iniziazione al fumo con particolare
attenzione agli adolescenti e alle donne. Partecipa inoltre alle
azioni programmatiche per la lotta al tabagismo a livello nazionale
essendo partner di progetti pianificati a partire dal 2006 con il
Ministero della salute, in accordo con il Consiglio per il
controllo delle malattie. Attualmente i percorsi in atto sul
territorio regionale sono: il progetto
Ospedali senza fumo
della rete HPH dell'Organizzazione mondiale della sanità; il
programma nazionale
Guadagnare salute adolescenti
, che
coinvolge la Regione Valle d'Aosta come partner; il programma
nazionale
CCM prevenzione del tabagismo
; il piano regionale
sulla prevenzione attiva regionale; il programma
Genitori
più
, che focalizza 5 linee di azione fra cui anche quella che
tende a contrastare il fumo passivo; il programma nazionale di
counselling
ostetrico antitabagismo
Mamme libere dal
fumo
. Inoltre, grazie al piano regionale di prevenzione, cura e
controllo del tabagismo 2010-2014, adottato il 30 dicembre 2009 con
delibera di Giunta regionale, la rete di operatori socio-sanitari
impegnati in azioni di supporto, assistenza e cura del tabagismo è
stata rafforzata.
La politica regionale di contrasto al tabagismo, insieme ad
altri provvedimenti, ha consentito quindi un'organizzazione più
strutturata dei servizi. Il nuovo piano infatti prevede azioni
concrete rivolte prevalentemente in 3 direzioni: promozione della
salute e prevenzione all'abitudine al fumo fra gli adolescenti,
assistenza e supporto alla disassuefazione, controllo del fumo
passivo, in special modo nei luoghi di lavoro e presso le strutture
sanitarie. Grazie alla collaborazione del Dipartimento di
prevenzione, del SERT, della struttura di Cardiologia,
Riabilitazione cardiologica, Pneumotisiologia e alla Sezione
regionale della Lega Tumori della Valle d'Aosta è stato impostato
un programma quinquennale di interventi, che vede nel potenziamento
delle attività di contrasto al tabagismo il suo obiettivo
principale.
Sono già stati realizzati e saranno prossimamente organizzati i
nuovi corsi di formazione sul tabagismo, rivolti al sostegno del
ruolo dell'assistenza primaria quale luogo privilegiato fra
assistito e operatore sanitario, quindi coinvolti i medici di
famiglia, il personale medico e infermieristico dei servizi,
farmacie: nell'ambito relazionale sviluppare per quanto di
competenza prevenzione dell'abitudine, trattamento e indicazione
per la protezione dal fumo passivo.
I dati epidemiologici sul tabagismo se da un lato evidenziano la
progressiva diminuzione della prevenzione negli ultimi anni,
dall'altro mostrano un preoccupante incremento dell'abitudine al
fumo fra gli adolescenti. Anche in questa direzione è importante
favorire una rete territoriale fra scuola e strutture
socio-sanitarie interessate alla prevenzione e al controllo. Uno
degli obiettivi del progetto regionale è quello di inserire nei
piani di offerta formativa percorsi specifici, dedicati alla
promozione della salute e di favorire tutte quelle attività
educative, ludiche e culturali volte alla diffusione degli stili di
vita. Ricordo come proprio quest'anno - fine 2009 - è stato
istituito presso il SERT il Centro antifumo, che comprende
l'effettuazione, per ciascun paziente trattato, di una visita
specialistica, tabaccologica in cui vengono effettuati anamnesi,
esame clinico al paziente, test di dipendenza, test di motivazione
al cambiamento e la misurazione del carbonio espirato. In seguito
si procede all'individuazione del percorso di trattamento sia
individuale che di gruppo e vengono effettuati degli incontri
successivi fino alla disassuefazione totale.
Per quanto riguarda la diffusione sul territorio, considerato
quanto descritto in premessa, con particolare riferimento al
carattere sperimentale del modello e dell'articolazione degli
interventi del Centro antifumo, l'Amministrazione regionale, pur
ritenendo utile proseguire nelle attività intraprese, conferma e
condivide l'intenzione di diffondere sul territorio regionale le
varie iniziative anche attraverso l'implementazione e la promozione
di interventi organizzati di cessazione individuale e di gruppo e
di interventi di promozione di incontri specifici, ad esempio in
associazioni sportive. Circa 3 mesi fa nel comune di Nus c'era
stato un incontro con una classe delle medie che ha partecipato ad
un corso in Emilia Romagna, previsto dal programma nazionale, e che
ha esposto le proprie impressioni su questo corso organizzato.
L'intenzione quindi è di diffondere ulteriormente sul
territorio.
Président
- La parole à la Conseillère Carmela
Fontana.
Fontana (PD)
- Ringrazio l'Assessore, mi ritengo
soddisfatta delle risposte. Grazie.
Président
- Avant de discuter le point successif,
collègues, je vous informe qu'ont été déposés à la Présidence le
rapport des Commissaires aux comptes Salzone, Chatrian et Crétaz
sur le projet de loi n° 97: "Approvazione del rendiconto generale
della Regione per l'esercizio finanziario 2009"; le rapport du
Conseiller Crétaz sur le projet de loi n° 94: "Nuova disciplina
dell'organizzazione dell'Amministrazione regionale e degli enti del
comparto unico della Valle d'Aosta. Abrogazione della legge
regionale 23 ottobre 1995, n. 45, e di altre leggi in materia di
personale"; le rapport de la Conseillère Hélène Impérial sur le
projet de loi n° 99: "Nuove disposizioni per la redazione del
Bollettino ufficiale della Regione autonoma Valle d'Aosta/Vallée
d'Aoste e per la pubblicazione degli atti della Regione e degli
enti locali. Abrogazione della legge regionale 3 marzo 1994, n. 7"
et sur le projet de loi n° 95: "Testo unico in materia di
interventi economici di sostegno e promozione sociale. Abrogazione
di leggi regionali"; le rapport du Conseiller Rosset sur le projet
de loi n° 97: "Approvazione del rendiconto generale della Regione
per l'esercizio finanziario 2009" et sur le projet de loi n° 98:
"Assestamento del bilancio di previsione per l'anno finanziario
2010, modifiche a disposizioni legislative e variazioni al bilancio
di previsione per il triennio 2010-2012"; le rapport du Conseiller
Comé sur le projet de loi n° 96: "Modificazione alla legge
regionale 20 giugno 1996, n. 12 (Legge regionale in materia di
lavori pubblici)".
Ont été déposés aussi les amendements suivants:
- n° 9 amendements du Président de la Région et des Conseillers
Rosset, Caveri, Crétaz, Impérial et Salzone et n° 9 amendements des
Conseillers du groupe ALPE et du Partito Democratico sur le projet
de loi n° 94: "Nuova disciplina dell'organizzazione
dell'Amministrazione regionale e degli enti del comparto unico
della Valle d'Aosta. Abrogazione della legge regionale 23 ottobre
1995, n. 45, e di altre leggi in materia di personale";
- n° 6 amendements des Conseillers du groupe ALPE et du Partito
Democratico sur le projet de loi n° 95: "Testo unico in materia di
interventi economici di sostegno e promozione sociale. Abrogazione
di leggi regionali";
- n° 2 amendements des Conseillers du groupe ALPE et du Partito
Democratico sur le projet de loi n° 99: "Nuove disposizioni per la
redazione del Bollettino ufficiale della Regione autonoma Valle
d'Aosta/Vallée d'Aoste e per la pubblicazione degli atti della
Regione e degli enti locali. Abrogazione della legge regionale 3
marzo 1994, n. 7";
- n° 1 amendement du Président de la Région et n° 2 amendements
de l'Assesseur Albert Lanièce sur le projet de loi n° 98:
"Assestamento del bilancio di previsione per l'anno finanziario
2010, modifiche a disposizioni legislative e variazioni al bilancio
di previsione per il triennio 2010-2012".
Enfin, sur le projet de loi n° 99 sera distribué l'avis
favorable du Conseil permanent des collectivités locales.
