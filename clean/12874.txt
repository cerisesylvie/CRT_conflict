Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3830 del 21 ottobre 1992 - Resoconto
OGGETTO N. 3830/IX Ordine dei lavori. Verifica della validità
della seduta.
Presidente
Il Consigliere Milanesio ha chiesto la parola
per mozione d'ordine; ne ha facoltà.
Milanesio (PSI)
Non vorrei interrompere questa
riunione conviviale, ma mi sembra che siamo in tredici e questo
numero non porta fortuna.
Presidente
Invito il Consigliere segretario a
verificare il numero legale per accertare la validità
dell'assemblea...
Poiché i consiglieri presenti sono diciotto, permane la validità
dell'assemblea.
Ha chiesto la parola il Vicepresidente Trione; ne ha
facoltà.
Trione (DC)
É vero che siamo in diciotto, però vorrei
che fosse chiaro che, se sotto si svolge un'assemblea del personale
della Cenda, non mi pare giusto che metà dei consiglieri sia qui a
seguire correttamente i lavori del Consiglio e che l'altra metà
stia sotto a seguire, altrettanto correttamente, i lavori
dell'assemblea del personale della Cenda. Credo che a questo punto
occorrerebbe decidere tra l'assemblea della Cenda e l'adunanza del
Consiglio.
Presidente
Di solito, quando hanno luogo queste
assemblee, si svolgono dei
pourparler
con la Presidenza del
Consiglio che, d'accordo con la Conferenza dei Capigruppo, cerca di
determinare una certa tempistica nello svolgimento dei lavori.
Questo non è avvenuto, ma un minimo di correttezza avrebbe voluto
che preventivamente si trattasse un diverso ordine dei lavori per
il Consiglio.
Con tutto il rispetto delle problematiche che insorgono, che
sono veramente drammatiche e per le quali occorre avere la massima
attenzione, non possiamo neppure però sospendere il Consiglio a
tempo indeterminato.
Se ritenete opportuno sospendere per un quarto d'ora, posso
anche essere d'accordo, ma non mi sembra...
Trione (DC)
Se ripetiamo la verifica in questo
momento, il numero legale non c'è più, perché continuiamo ad andare
avanti sul filo dei diciassette o dei diciotto consiglieri
presenti...
Presidente
Volete formalizzare una richiesta di
sospensione?...
Trione (DC)
Non sento affatto l'esigenza del pubblico
per illustrare le mie interpellanze o per rispondere...
(...interruzione...)
... Se sembrava questo, era sbagliato e vorrei che fosse
chiaro.
Presidente
Vedo che i consiglieri aumentano e quindi
possiamo passare al punto 12 all'ordine del giorno.
