Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 212 del 6 aprile 1983 - Resoconto
OGGETTO N. 212/VII - SITUAZIONE RELATIVA AL PERSONALE TECNICO
DI LABORATORIO DI ANALISI CHIMICO-CLINICHE E MICROBIOLOGICHE PRESSO
L'U.S.L. DELLA VALLE D'AOSTA. (Interrogazione con risposta
scritta).
PRESIDENTE:
Do lettura dell'interrogazione con risposta
scritta presentata dal Consigliere Minuzzo.
INTERROGAZIONE CON RISPOSTA SCRITTA
PREMESSO:
che la Regione Valle d'Aosta ha istituito nel settembre 1980 un
corso di formazione e di riqualificazione professionale per tecnici
di laboratorio di analisi chimico-cliniche e microbiologiche e nel
marzo 1981 un secondo corso di perfezionamento per tecnici di
laboratorio medico;
che tali corsi, iniziati nel marzo 1981, sono proseguiti
congiuntamente e sono terminati nel maggio 1982 con il conferimento
di titoli previsti a:
8 dipendenti del laboratorio di analisi ospedaliero già in
servizio da tempo con la qualifica di tecnico di laboratorio non di
ruolo;
1 dipendente dello stesso laboratorio già in servizio come
infermiere generico di ruolo;
13 allievi "esterni" (giovani diplomati in cerca della loro
prima occupazione);
che attualmente presso il laboratorio di analisi prestano
servizio 14 tecnici non di ruolo di cui 8 sprovvisti del titolo
specifico acquisito in seguito ai corsi sopra indicati e 6 ancora
provvisti;
che un tecnico non di ruolo, sprovvisto del titolo specifico
risulta comandato presso il centro meccanografico dell'Ufficio
Personale del Presidio Ospedaliero;
che 4 posti di tecnico della pianta organica del laboratorio
analisi risultano vacanti da tempo;
- che 13 persone, provviste del titolo previsto, risultano
disponibili ad essere assunte come tecnico di laboratorio, dal
maggio 1982 dopo aver portato a termine il corso regionale
sopraindicato;
INTERROGA
l'Assessore alla Sanità ed Assistenza Sociale per
conoscere:
quale sia l'attuale posizione giuridica degli 8 tecnici
dipendenti dell'U.S.L. e impiegati presso il laboratorio analisi -
ora che hanno conseguito il titolo specifico previsto per ricoprire
il posto che stanno occupando;
a quale titolo siano stati trattenuti in servizio presso il
laboratorio analisi dal maggio 1982 i 6 tecnici sprovvisti di
titolo, quando altrettanti tecnici con titolo erano disponibili per
ricoprire quei posti;
perchè i quattro posti vacanti di tecnico di laboratorio sopra
ricordati non sono mai stati ricoperti dal maggio 1982 ad oggi;
come intende procedere l'organo competente (Regione, USL) per
regolarizzare la situazione dell'infermiere generico che ha
acquisito il titolo di tecnico - ampliamento della pianta organica
dei tecnici con "trasformazione" del posto di infermiere o altri
meccanismi;
come intende procedere lo stesso organo competente per ricoprire
gli attuali posti vacanti o ricoperti da personale senza titolo (11
posti in tutto);
entro quali tempi ritiene che si
possa sanare in via
definitiva tale situazione anomala, anche nell'ottica del riordino
dei laboratori di analisi dell'USL previsto nel Piano Sanitario
regionale.
PRESIDENTE:
E' stata data risposta scritta con lettera n.
346 del 22.3. 1983.
