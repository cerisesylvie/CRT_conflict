Classificazione
SPORT E TEMPO LIBERO
Sport invernali


Resoconto integrale del dibattito dell'aula
Oggetto del Consiglio n. 1195 del 22 febbraio 1995 - Resoconto
SEDUTA POMERIDIANA DEL 22 FEBBRAIO 1995
OGGETTO N. 1195/X Concessione, ai sensi della legge regionale
31/1992, di un contributo di lire 150.000.000 alla Società Sport
& Promozione, nelle spese previste per l'organizzazione di
"Azzurrissimo 8½" manifestazione internazionale di sci alpino, in
programma a Breuil-Cervinia il 29 e 30 aprile 1995 - Approvazione
ed impegno di spesa.
Deliberazione Il Consiglio
Premesso che:
La Società Sport & Promozione, di Breuil-Cervinia, ha
presentato all'Assessorato regionale del turismo, sport e beni
culturali una richiesta tendente ad ottenere, ai sensi della legge
regionale 24 giugno 1992, n. 31, un contributo nelle spese previste
per l'organizzazione e lo svolgimento di "Azzurrissimo 8½", gara
internazionale di sci alpino maschile e femminile, in programma a
Breuil-Cervinia il 29 e 30 aprile 1995;
La manifestazione di cui si tratta rappresenta l'appuntamento
fisso a chiusura della stagione agonistica dello sci alpino di
Breuil-Cervinia ed assumerà anche quest'anno una veste
internazionale, potendo contare sulla presenza di buona parte degli
atleti che hanno preso parte alla Coppa del Mondo della disciplina,
oltre ai numerosi club nazionali ed internazionali;
Da alcune edizioni è stato istituito un premio speciale, in
denaro, denominato "Gran Premio Valle d'Aosta", riservato proprio
agli atleti delle squadre nazionali maschili e femminili che hanno
disputato la Coppa del Mondo;
Alla richiesta di contributo è stato regolarmente allegato il
preventivo di spesa che ammonta a complessive Lire 784.150.000;
Dato atto che l'Assessore al turismo, sport e beni culturali,
acquisito il parere dell'Ufficio regionale per il turismo, ritiene
che le spese sopra esposte siano ammissibili a contributo e che
l'iniziativa di cui trattasi sia da considerarsi, ai fini della
concessione di contributi previsti dalla vigente normativa
regionale, di interesse turistico promozionale;
Ritenuto pertanto di poter aderire alla richiesta della Società
Sport & Promozione mediante la concessione, ai sensi della
legge regionale 24 giugno 1992, n. 31, di un contributo di Lire
150.000.000, corrispondenti al 19 percento circa del totale delle
spese previste per l'organizzazione e lo svolgimento della
manifestazione in oggetto;
Vista la legge regionale n. 24 giugno 1992, n. 31;
Visto il parere favorevole rilasciato dal Dirigente dell'Ufficio
regionale per il turismo, ai sensi del combinato disposto
dall'articolo 72 della legge regionale 3/1956, e successive
modificazioni, e dell'articolo 21 della legge regionale 18/l980, e
successive modificazioni, in ordine alla legittimità della presente
deliberazione;
Delibera
l) di approvare, ai sensi della legge regionale 24 giugno 1992,
n. 31, la concessione di un contributo massimo di lire 150.000.000
(centocinquantamilioni) a favore della Società Sport &
Promozione, di Breuil-Cervinia, P.I. 00195830070, e comunque in
percentuale non superiore al 19 percento delle spese sostenute e
regolarmente giustificate, per l'organizzazione e lo svolgimento di
"Azzurrissimo 8½", manifestazione internazionale di sci alpino
maschile e femminile, in programma a Breuil-Cervinia il 29 e 30
aprile 1995;
2) di approvare e di impegnare la spesa di lire 150.000.000
(centocinquantamilioni), con imputazione sul cap. 64320 del
bilancio preventivo della Regione per l'anno 1995 ("Contributi e
sussidi ad istituzioni e organismi vari per attività nel settore
del turismo e del tempo libero"), che presenta la necessaria
disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta dell'Assessorato regionale del turismo, sport e beni
culturali, anche ratealmente sulla base delle effettive necessità
finanziarie della Società organizzatrice, salvo conguaglio da
effettuarsi a manifestazione conclusa e previa presentazione del
consuntivo di spesa corredato da idonei giustificativi;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
Decreto Legislativo 22 aprile 1994, n. 320 e di darne
esecuzione.
Presidente É aperta la discussione generale. Qualcuno intende
intervenire? Se nessuno intende intervenire, dichiaro chiusa la
discussione generale.
Pongo in votazione la deliberazione in oggetto.
Presenti, votanti e favorevoli: 24
Il Consiglio approva all'unanimità
