Classificazione
EDILIZIA
FORESTE E TERRITORI MONTANI
OPERE PUBBLICHE



Oggetto del Consiglio n. 1000 del 27 gennaio 2015 - Resoconto
OGGETTO N. 1000/XIV - Approvazione di risoluzione:
"Affidamento tramite cottimo fiduciario degli appalti per
l'esecuzione di interventi nei settori della forestazione e
dell'edilizia".
Presidente
- Chi chiede la parola? La parola al collega
Nogara.
Nogara (UVP)
- Merci Président.
Bene, qui c'è da discutere con questa risoluzione di quanto
avevamo...gli accordi che avevamo fatto in sede di bilancio, di
previsione di bilancio, e non solo in sede di previsione di
bilancio, perché ne avevamo parlato anche varie volte, soprattutto
quando abbiamo parlato con l'Assessore Baccega, quando si parlava
di cottimo fiduciario, io sono intervenuto tutte e due le volte per
ricordare, perché mi era stato detto informalmente che il cottimo
fiduciario non si poteva applicare. Io farò lo stesso intervento
qui in aula che ho fatto in commissione consiliare...
Presidente
- Un po' di silenzio per cortesia.
Nogara (UVP)
- ...in commissione consiliare, quando
abbiamo discusso del piano lavori della forestazione, io ho preso
la parola e, a nome dell'UVP, ho fatto appunto rilevare
quest'anomalia, nel senso che gli accordi che erano stati presi, e
non si era assolutamente discusso...di come si era discusso l'anno
scorso per i cantieri forestali, proprio per gli accordi che
avevamo preso...erano stati disattesi da questa delibera sul piano
lavori della forestazione. A mia precisa domanda - e qui ci sono
tutti i testimoni, i commissari che erano presenti in commissione -
non mi è stata data nessuna risposta del perché non si fa un
cottimo fiduciario anche per questi lavori, erano presenti
l'Assessore e il dottor Cugnod e a mia precisa richiesta sul perché
non si facevano questi appalti di cottimo fiduciario, visto che
invece l'Assessore Baccega per diverse volte aveva qui in aula
affermato che per cifre molto più alte di quelle che parliamo
noi...noi parliamo di cifre che vanno dai 50-70 mila euro per i
lavori e voi sapete bene perché noi sosteniamo questo fatto del
cottimo fiduciario...non è stata data risposta in nessun modo.
Tra l'altro, sempre per questa delibera, un'altra piccola
rilevazione che avevo fatto era proprio sul piano lavori che era
stato fatto. Questi lavori che vengono tutti appaltati a ditte
private sono...io già in sede di bilancio l'avevo fatto
rilevare...è molto importante con le ristrettezze economiche che
abbiamo adesso che questi piani lavori vengano fatti con criterio,
nel senso che, per carità, c'è stata anche la discussione in
commissione proprio con l'ex Assessore Isabellon e si è parlato
tanto di vacche grasse e vacche magre, quando era il periodo delle
vacche grasse, chiaramente si faceva molta attenzione a quanto
dicevano i Comuni, ma va tutto bene, siamo d'accordo. Diciamo che
in questo periodo ho notato che qui si sono fatti diversi lavori,
si fanno diversi lavori per dei consorzi, io capisco che adesso i
contributi per i consorzi siano zero e i consorzi tribolano, però
tutti i consorzi avrebbero diritto allora a questo punto ad essere
coinvolti in questa cosa. Questa mattina si parlava...il
Consigliere Guichardaz ha parlato delle aste torrentizie, io mi
sono andato a vedere per quel che conosco, e conosco abbastanza
discretamente il territorio...diciamo che interventi nelle aste
torrentizie ce ne sono tre...forse tre, perché altrimenti sono
tutti interventi su scarichi di impianti di irrigazione,
rifacimento di rivi per impianti di irrigazione, ma non interventi
su aste torrentizie.
In più vorrei dire ancora un'altra cosa: l'altra sera io ho
partecipato...sono andato ad ascoltare su a Sarre quando si parlava
della processionaria del pino, e anche quello è un grosso problema,
io non ho voluto intervenire in quella occasione, perché sembrava
fosse quasi di fare passerella oppure di volere...c'era già un
ambiente un po' surriscaldato e non sono voluto intervenire lì...ma
volevo fare solo due rilevazioni proprio su questo, dove rientrano
- anche in commissione consiliare l'ho fatto notare - le
problematiche del piano lavori. Allora, la processionaria del pino
non è nata oggi e, come c'è scritto sui giornali, il giorno dopo:
"c'è stata l'esplosione della processionaria del pino perché fa
molto caldo"
, non è vero, la processionaria del pino c'è sempre
stata, poi chiaramente è un po' condizionata dal periodo caldo, dal
periodo freddo, però c'è sempre stata, il fatto è che le persone,
la gente non se n'è mai accorta, perché da sempre nei cantieri
forestali venivano assunti gli operai i primi di gennaio e venivano
mandati a casa a metà febbraio perché raccoglievano i nidi della
processionaria.
Se voi andate a vedere vent'anni indietro, tutti gli anni
succedeva questo. Allora, abbiamo anche assistito al servizio
silvicoltura, che faceva l'elenco di cosa succede nei versanti a
sud della nostra regione, c'è un aumento esponenziale, ma c'è un
aumento esponenziale, ma non per il caldo: c'è un aumento
esponenziale perché non è stato fatto niente per limitare la
processionaria del pino. La cosa simpatica è che ad un certo punto
è stato anche detto che si faranno degli interventi silvi-colturali
per cambiare un po' le specie che ci sono in questi rimboschimenti.
Mi piacerebbe sapere dall'Assessore Testolin con che operai
facciamo questi interventi, perché se non assumiamo degli operai,
mi piacerebbe sapere chi li va a fare. Non so, andranno a farli le
guardie forestali, non lo so, però se non ci sono gli operai,
questi interventi silvi-colturali non so come si possano fare.
Allora alla fine di questo noi chiediamo con la risoluzione che
abbiamo presentato oggi di spiegarci intanto il perché e poi se
avete l'intenzione, sì o no, appunto di adottare anche per i lavori
nell'ambito forestale questo tipo di appalti con cottimo
fiduciario, come tra l'altro avviene in altri ambiti
dell'Amministrazione regionale. Io l'ho detto due o tre volte: io
non capisco perché ai Lavori pubblici si fa e in Forestazione non
si fa, non mi è stato risposto, mi aspetto che adesso qualcosa mi
si dica. Io mi sono anche andato a documentare ulteriormente,
allora mi sono andato a documentare per che cos'è un cottimo
fiduciario, che cosa dice la legge, perché è chiaro che nessuno
vuole andare contro la legge, alla fine sono andato anche a
prendermi dei pareri legali e un parere legale dello studio legale
Braggio dice appunto che
"il cottimo fiduciario è una procedura
prevista nell'acquisto in economia di lavori, bisogna consultare
almeno cinque ditte che operano come operatori economici
individuate sulla base di indagini di mercato o tramite gli
appositi elenchi
- appunto il dottor Cugnod in sede di
commissione consiliare ha detto che noi abbiamo tutti gli elenchi
di queste ditte che hanno fatto i lavori della stazione appaltante
-
nel rispetto dei principi di trasparenza, rotazione, parità di
trattamento"
, questa è la cosa che ci auspichiamo. Sono degli
appalti minimi, dovete spiegarmi...se non me lo avete spiegato in
commissione, se per favore me lo spiegate qua. Grazie.
Presidente -
Grazie collega. Altri? Non ci sono altri
sulla discussione generale? Passiamo la replica all'Assessore? La
discussione è chiusa, la parola all'Assessore Testolin per la
replica.
Testolin (UV)
- Grazie Presidente.
Mi limiterò a soffermarmi su quello che è il discorso ripreso
dalla risoluzione, che sostanzialmente era già stato anticipato,
come ripreso evidentemente dalle premesse della risoluzione
all'interno di un discorso in fase di predisposizione del bilancio,
dove già a suo tempo il Presidente si era impegnato in alcuni
passaggi propedeutici alla riattivazione dei cantieri forestali per
una parte di risorse in più da destinarsi rispetto allo scorso anno
rispetto a quella che è l'esternalizzazione dei lavori e rispetto a
quello che era l'impegno assunto dagli uffici in merito alla
possibilità di applicare dei cottimi fiduciari. Cottimi fiduciari
che sarà l'indicazione impartita agli uffici, che di loro già
applicano un cottimo fiduciario, che va proprio nella direzione di
garantire la trasparenza, la rotazione e la parità di trattamento
delle ditte inserite all'interno di questi elenchi. Per quanto ci
concerne, noi...come dire? accogliamo positivamente la mozione
presentata e saranno queste le indicazioni fornite agli uffici che
le svolgeranno in conformità a quelle che sono le regole che devono
seguire. Evidentemente non si potranno imporre delle direzioni
diverse da quelle che sono le regole che l'Amministrazione deve
seguire. Dal nostro punto di vista, quindi questa era l'indicazione
assunta a suo tempo come anche nostra e la ribadiamo.
Presidente -
La parola al collega Nogara.
Nogara (UVP) -
Mi sta benissimo questo chiarimento, se me
lo faceva in commissione consiliare, avrei detto: "va bene". Io ho
fatto questa risoluzione...noi abbiamo fatto questa risoluzione,
perché, se si va a leggere la delibera, qua non parla di cottimo
fiduciario, ma parla di appalti in generale, è per questo motivo
che glielo ho fatta. Se lei mi diceva in commissione consiliare:
"no, noi facciamo così e così", per carità, qui non si faceva
niente. Io vorrei rendere edotti tutti che sulla delibera che è
passata in Giunta c' è scritto: "appalti in generale", allora con
molta soddisfazione - e la ringrazio Assessore - apprendiamo qui in
aula che si voterà questa mozione, che gli appalti per la
forestazione verranno fatti in cottimo fiduciario. Grazie.
Presidente -
La parola al collega Donzel.
Donzel (PD-SIN.VDA)
- Grazie Presidente.
Ringrazio anche il collega Nogara che ha ben illustrato questa
mozione. A noi preme un passaggio fondamentale, che con la
collaborazione dei colleghi è emerso nella preparazione e
predisposizione di questa risoluzione e che tra le
parentesi...ecco, il concetto di trasparenza, rotazione, parità di
trattamento, che è importante ci sia rispetto a questa questione
del cottimo fiduciario, perché poi tra qualche mese non andiamo poi
a fare delle contro interpellanze rispetto a questa procedura, cioè
è una procedura molto delicata. Capisco le riserve che hanno
espresso gli uffici rispetto a questo provvedimento, allora non
andiamo a fare operazioni che poi ci inguaiano e poi veramente
torniamo indietro. È così l'occasione che è questo passaggio...ha
fatto bene il collega Nogara a rimarcare che è un passaggio
importante e poi io spero che riusciamo a costruire qualcosa di
positivo nonostante il clima difficile, i tempi difficili, che ci
sia poi un passaggio anche di condivisione rispetto alla
possibilità di ragionare in termini dei posti, che sappiamo non
sono strettamente collegati alla questione della tipologia di
appalto, che sia cottimo, che sia appalto la questione di quanti
posti di lavoro andiamo a creare è tutta aperta. Spero, vista la
disponibilità dell'Assessore, di affrontare la questione per
tornare anche ad affrontare appunto quella questione delle squadre
specializzate, che intervengono come amministrazione pubblica, che
a noi resta a cuore, che è un argomento che non è ancora chiarito
fino in fondo. Noi quindi voteremo con convinzione questa
risoluzione.
Presidente -
Grazie collega. La parola al collega
Chatrian.
Chatrian (ALPE)
- Sì, grazie Presidente.
Vorrei ringraziare il collega Nogara che ha redatto questa
risoluzione e condividendo con il collega...gentilmente avevo fatto
rimarcare di inserire quello che è tra parentesi, nel senso che per
noi è fondamentale e capiamo perfettamente...mi sembra che nella
legislatura passata più volte abbiamo affrontato tale argomento
delicato dal punto di vista generale e quindi riteniamo
fondamentale in termini di trasparenza, rotazione, parità di
trattamento...proprio per andare in quella direzione e per dare
delle risposte, ripeto, puntuali, chiare, scritte nero su bianco.
Noi quindi sosterremo convintamente questa risoluzione. Grazie.
Presidente -
Grazie colleghi. Passiamo quindi alla
votazione della risoluzione. La votazione è aperta. La votazione è
chiusa.
Presenti: 35
Votanti: 35
Favorevoli: 35
Il Consiglio approva all'unanimità.
Passiamo all'ultimo punto: il punto 27.02.
