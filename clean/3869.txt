Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 142 del 30 marzo 1981 - Resoconto
OGGETTO N. 142/81 - ISCRIZIONE ALL'ORDINE DEL GIORNO
DELL'ADUNANZA ODIERNA DELL'OGGETTO: "ORDINE DEL GIORNO DEL
CONSIGLIO REGIONALE IN MERITO ALLA SENTENZA DELLA CORTE D'APPELLO
DI CATANZARO RELATIVA ALLA STRAGE DI PIAZZA FONTANA DI MILANO".
Presidente
- Prima di passare alla trattazione
dell'oggetto n. 4 ricordo ai colleghi che è pervenuta alla
Presidenza una richiesta di iscrizione di un nuovo oggetto all'odg
per l'adunanza del 30 marzo 1981. Poiché la lettera era pervenuta
in data 25 marzo ci è stato anche possibile trasmetterla a tutti i
colleghi.
La lettera è firmata dai Consiglieri Tonino, Viberti, Martin,
Tamone, Fosson, Minuzzo, Nebbia, De Grandis e Lustrissy, e concerne
un ordine del giorno per quanto riguarda il problema della sentenza
di Catanzaro. La Presidenza, come già annunciato con lettera 25
marzo '81, chiede al Consiglio di volersi pronunciare, ai sensi del
2° comma dell'art. 50, sulla iscrizione di questo oggetto
all'ordine del giorno. Benché il testo del documento sulla cui
iscrizione all'ordine del giorno si chiede al Consiglio di
pronunciarsi, sia già stato trasmesso, proprio per seguire una
procedura che ci sembra abbastanza corretta, cioè quella di
lasciare un certo tempo ai Consiglieri per l'esame del
provvedimento che sono chiamati a votare, propongo che il dibattito
su questo oggetto avvenga nella seduta pomeridiana.
C'è qualcuno che chiede la parola sulla iscrizione di questo
ordine del giorno del Consiglio regionale in merito alla sentenza
della Corte d'Appello di Catanzaro relativa alla strage di Piazza
Fontana di Milano?
Nessuno chiede la parola.
Presidente
- Metto in approvazione l'iscrizione, ai sensi
del 2° comma dell'art. 50, all'ordine del giorno dell'oggetto che
ho testé letto.
Esito della votazione:
Presenti: 27
Votanti: 27
Maggioranza: 24
Favorevoli: 27
Approvato all'unanimità.
