Classificazione
SPORT E TEMPO LIBERO
Manifestazioni sportive


Resoconto integrale del dibattito dell'aula
Oggetto del Consiglio n. 1430 del 28 giugno 1995 - Resoconto
SEDUTA ANTIMERIDIANA DEL 28 GIUGNO 1995
OGGETTO N. 1430/X Concessione, ai sensi della legge regionale
31/1992, di un contributo di lire 150.000.000 al Comitato
organizzatore nelle spese previste per l'organizzazione del 5°
Campionato del mondo di dirigibili 1996, in programma in Valle
d'Aosta nel mese di gennaio 1996. Approvazione e impegno di
spesa.
Deliberazione Il Consiglio
Premesso che:
Il Comitato Organizzatore del V° Campionato del mondo di
dirigibili 1996, appositamente costituito, con sede in
Saint-Christophe, ha presentato all'Assessorato regionale del
turismo, sport e beni culturali una richiesta tendente ad ottenere,
ai sensi della legge regionale 24 giugno 1992, n. 31, un contributo
nelle spese previste per l'organizzazione e lo svolgimento del V°
Campionato del mondo di dirigibili ad aria calda 1996, in programma
in Valle d'Aosta nel mese di gennaio del 1996.
Alla richiesta di contributo in questione è stato regolarmente
allegato il preventivo di spesa, ammontante a complessive Lire
250.000.000, così dettagliate:
- spese di candidatura, sopralluoghi ad Aosta,
riunioni e trasferte per riunioni Federali Lire 20.000.000
- direttore manifestazione, giuria internazionale,
observers, equipaggi compensi, spese viaggio
e soggiorno Lire 50.000.000
- V.I.P. - ospitalità Lire 7.000.000
- stampa e Tv Nazionale e Internazionale
ospitalità Lire 7.000.000
- organizzazione tecnica, traduttori hostess,
tecnici, eccetera Lire 6.000.000
- pubblicità, materiale
pubblicitario e promozionale Lire 21.000.000
- trasferte promozionali in Italia e all'estero:
partecipazione a convegni e manifestazioni
aerostatiche Lire 6.000.000
- mezzi di trasporto richiesti dalla
giuria internazionale per spostamenti in loco Lire 10.000.000
- stampati pubblicitari Lire 6.000.000
- stampati competizione Lire 3.000.000
- attrezzature tecniche competizione Lire 6.000.000
- gas Lire 40.000.000
- gala di chiusura, spettacolo, animazione Lire 18.000.000
- spese di organizzazione: telefono, fax,
energia elettrica,sedi, preparazione, personale Lire 30.000.000
- assicurazioni Lire 3.000.000
- premi Lire 2.000.000
- varie e imprevisti Lire 15.000.000
---------------------------
TOTALE Lire 250.000.000
Si dà atto che il costo della manifestazione sarà in realtà
superiore al totale del preventivo sopra esposto, in quanto talune
spese e molti lavori relativi alla realizzazione della
manifestazione stessa sono eseguiti in economia dal Club
Aérostatique Mont-Blanc, di Aosta, il quale non è in grado di
presentare una idonea documentazione di spesa.
La manifestazione di cui si tratta rappresenta un evento di
particolare interesse che, se adeguatamente gestito e organizzato,
è in grado di attirare l'interesse dei grandi mezzi di
comunicazione e quindi di tradursi in un interessante veicolo di
promozione turistica per la nostra Regione.
L'Assessore al turismo, sport e beni culturali acquisito il
parere dell'Ufficio regionale per il turismo, ritiene che le spese
sopra esposte siano ammissibili a contributo e che l'iniziativa di
cui trattasi sia da considerarsi di particolare importanza
turistico promozionale, ai fini del superamento della percentuale
massima ordinariamente concedibile (50 percento).
Alla luce di quanto sopra esposto si ritiene di poter aderire
alla richiesta del Comitato organizzatore del V° Campionato del
mondo di dirigibili ad aria calda 1996, mediante la concessione, ai
sensi della legge regionale 24 giugno 1992, n. 31, di un contributo
massimo Lire 150.000.000, pari al 60 percento delle spese previste
e sopra elencate, per l'organizzazione e lo svolgimento della
manifestazione di cui si tratta.
Il finanziamento in questione è ripartito, per effetto della
competenza del bilancio regionale, su due esercizi finanziari; per
il corrente anno viene proposta la concessione di un primo
contributo di Lire 50.000.000; la rimanente somma di Lire
100.000.000 sarà imputata a carico dell'esercizio finanziario
1996.
Vista la legge regionale n. 24 giugno 1992, n. 31;
Visto il parere favorevole rilasciato dal Dirigente dell'Ufficio
regionale per il turismo, ai sensi del combinato disposto
dall'articolo 72 della legge regionale 3/1956, e successive
modificazioni, e dell'articolo 21 della legge regionale 18/1980, e
successive modificazioni, in ordine alla legittimità della presente
deliberazione;
Delibera
1) di approvare ai sensi della legge regionale 24 giugno 1992,
n. 31, la concessione di un contributo massimo di Lire 150.000.000
(centocinquantamilioni) a favore del Comitato organizzatore del V°
Campionato del mondo di dirigibili ad aria calda 1996, con sede in
Saint-Christophe, C.F. 91029520078, e comunque in percentuale non
superiore al 60 percento delle spese effettivamente sostenute e
regolarmente giustificate per l'organizzazione della manifestazione
sopra specificata, in programma in Valle d'Aosta nel gennaio
1996;
2) di approvare e di impegnare una prima parte della spesa di
Lire 50.000.000 (cinquantamilioni), con imputazione sul cap. 64320
del bilancio preventivo della Regione per l'anno 1995 ("Contributi
e sussidi ad istituzioni e organismi vari per attività nel settore
del turismo e del tempo libero"), che presenta la necessaria
disponibilità;
3) di approvare e di impegnare la rimanente somma di Lire
100.000.000 (centomilioni), con imputazione sul corrispondente
capitolo 64320 del bilancio della Regione 1996;
4) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta dell'Assessorato regionale del turismo, sport e beni
culturali, previa presentazione di idonei giustificativi di
spesa;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Passiamo alla votazione.
Presenti, votanti e favorevoli: 30
Il Consiglio approva all'unanimità
