Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2968 del 9 luglio 1987 - Resoconto
OGGETTO N. 2968/VIII - RINVIO DELLA TRATTAZIONE DEL DISEGNO
DI LEGGE CONCERNENTE: "ULTERIORE FINANZIAMENTO DEI DEBITI
CONSEGUENTI ALLA LIQUIDAZIONE DELL'AZIENDA AUTONOMA DENOMINATA
AGRARIA REGIONALE VALDOSTANA (ARV)".
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Au mois de décembre 1985, le Conseil avait
déjà autorisé une dépense de 560 millions pour la mise en
liquidation de l'"Agraria Regionale Valdostana" (ARV). Lors de la
vérification des comptes, cette somme s'est avérée non suffisante
pour des difficultés, entre autres, de l'entreprise en
liquidation.
Le liquidateur lui-même a été obligé de prolonger les temps et
d'intenter des causes contre certains débiteurs. De leur côté, les
créditeurs demandent le paiement des crédits qui leur sont dus.
A travers ce prolongement, il y a eu aussi des frais, tels le
chauffage, le téléphone, la lumière, etc., si bien qu'il faut
augmenter la somme de la liquidation. Le projet prévoit une
augmentation de 140 millions et e liquidateur devra rendre compte
des sommes dépensées.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Non so se l'Assessore sia stato
informato della richiesta, da me avanzata in Commissione, di avere
il quadro generale delle somme pagate finora dalla Regione lungo il
corso dell'intera vicenda dell'Agraria regionale, anche perché
l'ultima volta che abbiamo approvato un analogo disegno di legge,
ci è stato detto che sarebbe stato l'ultimo.
Chiedo, quindi, un breve rinvio del presente disegno di legge,
anche nell'ambito di questa stessa assemblea, affinché, prima di
procedere alla sua votazione, possiamo disporre della
documentazione richiesta.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Io vado oltre quello che ha detto il
Consigliere Millet e chiedo il ritiro di questo provvedimento da
parte della Giunta, perché non ritengo giusto che enti di
derivazione regionale, ai quali la Regione delega certe sue
funzioni, come in questo caso, si riducano in uno stato così
pietoso da costringere la Regione, che ha istituito l'EVART, a
pagare tutte le cose che non sono andate bene. Ma che razza di
amministratori pubblici avevamo lì? Io mi chiedo come si possa
pensare ad una cosa del genere!
PASCALE
(fuori microfono): Non è l'EVART, ma è l'ARV.
TORRIONE (P.S.I.):
Pardon, l'ARV. Signor Presidente, non
si è trattato di un "lapsus" freudiano, anche se "lapsus", mai è
stato così pertinente, perché i due enti sono da mettere sullo
stesso piano, e credo che lei condivida questo discorso: sia
l'EVART che l'ARV sono la stessa cosa.
Sono sicuro che tra poco l'Assessore all'Industria, Commercio,
Artigianato e Trasporti ci porterà un analogo provvedimento, non
per l'EVART, ma per il nuovo ente, anche se ci auguriamo di no; ma
abbiamo visto cose poco simpatiche.
Perché dobbiamo pagare noi per degli enti male amministrati?
Perché dobbiamo dare un esempio per cui tutto viene ad essere
sanato dalla Regione? Questo non è giusto: un privato cittadino
avrebbe pagato di tasca propria.
Nella relazione che accompagna il disegno di legge si dice una
cosa gravissima:
"Va precisato, inoltre, che, dopo le intraprese azioni di
recupero dei crediti, molti di questi sono stati giudicati
inesigibili; molti altri, a causa di carenze contabili, non è stato
possibile neppure identificarli...".
Ma allora, cosa stavano a fare gli amministratori? Se si mandano
queste due righe alla Procura della Repubblica, si scoprirà
sicuramente che qualcosa non ha funzionato, perché è un reato
scrivere una cosa del genere in una relazione da sottoporre
all'esame del Consiglio. Io non l'approvo e, insieme al mio Gruppo,
voto contro, anche per garantirmi dal punto di vista penale. Non
vorrei, infatti, essere un domani coinvolto in un'azione
penale.
Come si fa a dire: "...a causa di carenze contabili...?" Ciò
vuol dire che non si contabilizzavano i prodotti e che gli
amministratori possono essere chiamati a rispondere "in solido"
delle loro responsabilità. Io non so chi abbia redatto questa
relazione, ma chi l'ha fatto avrebbe dovuto prestare maggiore
attenzione ai termini da usare, anche se, ovviamente, ciascuno è
libero di interpretare il fatto come meglio crede. Ritengo però che
sia necessario un supplemento di istruttoria da svolgere in sede di
Commissione. Non voglio pensare, infatti, che, nello stendere la
relazione, ci sia stata della malafede; preferisco pensare che si
sia trattato di una disattenzione, che, però, deve essere
chiarita.
Ritengo, quindi, che la Giunta, prima di sottoporre al Consiglio
questa sorta di "sanatoria", farebbe bene, anche per una questione
di principio, a fare un po' più di luce su questo capitolo molto
buio della storia di un ente, che, per fortuna e per carità, è
stato chiuso.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Je regrette, mais je n'étais pas présent
lors de la réunion de la Commission et le fonctionnaire que j'avais
délégué ne m'a pas informé du fait que M. Millet avait demandé
d'autres données. Je me les procurerai et je suis disposé à
renvoyer à demain la discussion de l'objet.
PRESIDENTE
: La richiesta di rinvio è stata accettata e
l'oggetto verrà discusso nel pomeriggio di oggi o nella giornata di
domani.
Signori Consiglieri, poiché gli oggetti all'ordine del giorno
sono ancora numerosi, vogliamo proseguire ancora un poco oppure
vogliamo andare a casa?
TORRIONE
(fuori microfono): Signor Presidente, sempreché
sia possibile, io chiederei di stabilire un calendario prima
dell'inizio della seduta pomeridiana, anche per via degli impegni
che...
SANDRI
(fuori microfono): Facciamolo subito questo
discorso!
PRESIDENTE
: Il Consiglio è stato convocato e deve
cercare, nei limiti del possibile, di deliberare o meno su tutti i
punti all'ordine del giorno...
TORRIONE
(fuori microfono): Ma se è possibile conciliare
le due cose, signor Presidente,...
PRESIDENTE
: Io proporrei l'immediata riunione della
Conferenza dei Capigruppo con un rappresentante della Giunta, in
modo da poter stabilire un certo ordine nei lavori, e poi, in
accettazione di una richiesta avanzata dal Consigliere Torrione e
solo in funzione di una certa cortesia nei confronti del Capogruppo
del P.S.I., sono d'accordo a che la 3a Commissione consiliare venga
convocata per le ore 15,00 del pomeriggio di oggi, per affrontare
il discorso della Banca regionale.
I lavori sono sospesi e riprenderanno alle ore 16,00.
La seduta è tolta
La seduta termina alle ore 13,04
