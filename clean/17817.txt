Classificazione
UNIONE EUROPEA E RAPPORTI INTERNAZIONALI


Resoconto integrale del dibattito dell'aula
Oggetto del Consiglio n. 979 del 18 novembre 1999 - Resoconto
OGGETTO N. 979/XI Condanna delle violazioni dei diritti delle
persone umane in Tibet. (Approvazione di mozione)
Mozione Considerando che prima dell’invasione
cinese del 1949, il Tibet era riconosciuto "de facto", da numerosi
Stati e che, secondo i principi stabiliti dal diritto
internazionale, il Tibet è un territorio occupato;
Considerato che ben tre risoluzioni
dell’Assemblea Generale delle Nazioni Unite, votate
nel 1959, nel 1961, e nel 1965 hanno riconosciuto il diritto del
Tibet all’autodeterminazione;
Considerato che il carattere specifico delle perduranti
violazioni dei diritti delle persone umane in Tibet riguarda i
tibetani in quanto popolo che afferma la propria identità ed il
proprio desiderio di mantenerla intatta, e che quindi le violazioni
dei diritti umani in Tibet derivano in gran parte da una
discriminazione razziale e culturale istituzionalizzata;
Il Consiglio regionale
Condanna
le gravi e sistematiche violazioni dei diritti umani in Tibet,
ed in particolare, l’arresto e la detenzione
arbitrari, la tortura dei religiosi; le violazioni dei diritti
delle donne, in particolare le sterilizzazioni e gli aborti
forzati; la privazione della libertà religiosa; tutte le offese
che, assieme alla distruzione della ricca cultura tibetana ed al
trasferimento di popolazione cinese, minacciano la sopravvivenza
stessa del popolo tibetano ed equivalgono di conseguenza ad una
pulizia etnica;
Sollecita
Il Governo italiano
ad impegnarsi affinché:
1. la questione dell’occupazione del Tibet e
della sua decolonizzazione sia messa all’ordine del
giorno dell’Assemblea delle Nazioni Unite;
2. il Governo cinese ponga fine alle violazioni dei diritti
umani e si impegni a rispettare le convenzioni internazionali
sottoscritte;
3. vengano rilasciati tutti i prigionieri politici in Tibet ed
in particolare venga subito liberato il piccolo Gedhun Choekyi
Nyima, già riconosciuto da Sua Santità Dalai Lama come
reincarnazione del Panchen Lama;
4. le autorità cinesi accolgano la proposta del Capo del Governo
Tibetano in esilio di aprire un vero negoziato sul futuro del
Tibet;
Impegna la Giunta regionale
A sostenere e finanziare interventi che possano contribuire a
migliorare le condizioni di vita dei campi profughi dove trovano
rifugio le migliaia di tibetani che fuggono dalla repressione
cinese;
Incarica
Il Presidente del Consiglio di trasmettere il presente ordine
del giorno al Governo italiano, al Governo della Repubblica
Popolare Cinese, a Sua Santità Dalai Lama, al Governo Tibetano in
esilio e al Segretario Generale delle Nazioni Unite.
F.to: Squarzino Secondina - Curtaz - Beneforti
PresidenteLa parola alla Consigliera Squarzino
Secondina.
Squarzino (PVA-cU)
Sono sempre molto contenta quando i
colleghi si preoccupano della mia salute e della mia voce e mi
consigliano di non parlare a lungo, li ringrazio proprio?
Rispetto a questa mozione mi sembrava opportuno portare in
Consiglio il problema della popolazione del Tibet anche in
riferimento al fatto che poco tempo fa è stato di nuovo in Italia
il Dalai Lama ed ha ricordato un po' a tutti qual è la situazione
di questo popolo. Per illustrare il senso della mozione ricorrerò
alle stesse parole che ha usato il Dalai Lama nel presentare la
situazione del suo Paese.
Nell'aprile dell'anno scorso, però la situazione non è cambiata
fondamentalmente, ha detto che lo stato attuale della situazione in
Tibet e la mancanza di un significativo progresso nella risoluzione
del "problema tibetano" stanno senza dubbio causando un crescente
senso di frustrazione fra molti dei Tibetani.
"Sono preoccupato?"
dice il Dalai Lama
"? perché
alcuni potrebbero sentirsi spinti a cercare vie di soluzione non
pacifiche. Se da un lato comprendo il loro sentimento, dall'altro
desidero ancora una volta ribadire fermamente l'importanza di
mantenere del tutto non violenta la nostra lotta per la libertà.
Nel nostro lungo e difficile cammino il sentiero della non violenza
deve rimanere una questione di principio. È mia ferma convinzione
che a lungo termine questo tipo di approccio è il più pratico e
porterà ai risultati migliori.
Grazie alla nostra battaglia non violenta?" continua il Dalai
Lama
"? noi contribuiamo alla diffusione di una cultura politica
globale di non violenza e di dialogo?"
Rispetto a quest'atteggiamento così positivo del Dalai Lama non
è che ci siano grandi cambiamenti nella Cina. I cambiamenti
radicali avvenuti in tutto il mondo hanno toccato anche la Cina, ne
è la prova maggiore la partecipazione della Cina ai consessi
internazionali nonché la sua cooperazione con le organizzazioni e
le agenzie di tutto il mondo. Purtroppo, però, la Cina continua a
trascurare i grandi problemi nel campo dei diritti umani e di altre
importanti sfide per cui la situazione in Tibet è ancora peggiorata
nel corso di questi ultimi anni, anzi c'è da parte di Pechino
l'attuazione in Tibet di una deliberata politica di genocidio
culturale. I Tibetani non possono esprimere la loro identità
culturale e neanche il desiderio di preservarla.
"? Non chiedo l'indipendenza?"
continua ancora il Dalai
Lama
"? come ho già detto molte volte, quello che chiedo è che
sia data ai Tibetani l'opportunità di avere una vera autonomia che
consenta loro di preservare la propria civiltà e che consenta la
loro peculiare cultura, religione, lingua, modo di vivere, di
crescere e di prosperare."
Tenendo conto di quella che è la politica internazionale del
Dalai Lama, di quella che è la politica che viene condotta per
risolvere in modo non violento i problemi del Tibet, si è
consapevoli che condannare la Cina a livello internazionale per
violazione dei diritti umani può servire in qualche modo a premere
sulla Cina perché venga allentata quest'azione d'intimidazione, di
coercizione e di paura, quest'ondata di repressione che sta
colpendo il Tibet. Con queste intenzioni si presenta questa mozione
in cui si sollecita, da una parte, il Governo italiano ad
intervenire a livello internazionale, e dall'altra, la Giunta a
contribuire a migliorare con tutti i mezzi a sua disposizione le
condizioni di vita dei profughi tibetani. Si chiede poi che questa
mozione venga inviata alle autorità competenti perché in tutte le
sedi si senta anche la voce per quanto minima di questo Consiglio
regionale.
Chiaramente su questa mozione, se ci sono degli emendamenti,
delle osservazioni, noi siamo disponibili ad eventuali cambiamenti
in modo tale che la mozione possa esprimere effettivamente
l'intento dell'intero Consiglio.
Presidente
La parola al Consigliere Cerise.
Cerise (UV)
Condivido l'impostazione di questa mozione e
peraltro anche i suoi contenuti. Ci sono alcuni passaggi che però
mi lasciano perplesso, vista l'ora cercherò di sintetizzare il mio
pensiero.
Laddove si sollecita il Governo italiano ad impegnarsi
affinché?, aggiungerei un quinto punto dove si dice testualmente:
"? siano migliorate le condizioni di vita dei campi profughi,
dove trovano rifugio le migliaia di Tibetani?"
, eccetera perché
il problema eventualmente di un sostegno diretto vorrei che
passasse prima attraverso il comitato, in quella sede possiamo
riprendere la discussione.
Il secondo rilievo è che, non essendo io Buddista, ho qualche
problema a chiamare Sua Santità il Dalai Lama, nel senso che con
tutto il rispetto che alla persona debba essere dovuto, lascerei
che ognuno con "Sua Santità" si rivolgesse all'autorità della
propria fede religiosa.
Un'annotazione poi di carattere generale è che l'Europa intera
ha accolto recentemente i massimi esponenti del Governo cinese
riservando loro molta attenzione e, quando ci sono stati piccoli
episodi anche modesti di contestazione, le reazioni sono state
direi quasi sproporzionate. Non ultimo la Cina è entrata
ultimamente a far parte dell'Organizzazione mondiale del commercio
e in questo momento è molto corteggiata quindi, quando ci sono di
mezzo degli interessi di tipo economico, gli aspetti morali sono
lasciati in un cantuccio. Traiamone pure le considerazioni che
vogliamo, ma la situazione è questa.
Per concludere chiederei semplicemente di mettere un punto
cinque, dove si impegna il Governo italiano ad attivarsi affinché
siano migliorate le condizioni, in fondo questo è un problema che
passa attraverso il Governo italiano e togliere questa
"Sua
Santità"
.
Presidente
La parola al Consigliere Marguerettaz.
Marguerettaz (Aut)
Riprendo una parte dell'intervento del
collega Cerise, non quella sulla forma del chiamare Sua Santità il
Dalai Lama, non so se è un titolo che gli viene riconosciuto dalla
sua religione, mi va anche bene, non ho problemi di questo genere.
Invece quello che mi importa sottolineare è che di questa mozione
la parte che non condivido è la parte impegnativa nei confronti
della Giunta.
La Consigliera Squarzino, che è la prima firmataria di questa
mozione, è fresca reduce, come il sottoscritto e come il Presidente
Cerise, da delle riunioni del Comitato di Coordinamento per i Paesi
in via di sviluppo in cui è stato fatto un ampio ed approfondito
ragionamento sulla destinazione dei fondi che questo comitato ha a
disposizione e nell'ultima seduta abbiamo deliberato di proporre
alla Giunta tutta una serie d'interventi.
Ora che il Consiglio regionale impegni la Giunta ad un ulteriore
intervento finanziario, così come chiede il capitoletto in
questione, per migliorare le condizioni di vita dei campi profughi,
è un percorso che non condivido, nel senso che sono d'accordo con
il presidente del comitato nel dire che questa è più materia di
competenza di questo comitato, cioè se il comitato nella sua
autonomia ritiene di voler proporre quest'istanza alla Giunta, è
libero di farlo, ma il Consiglio regionale e, in particolare,
permettimi, Dina, tu, non è corretto secondo me agire in questo
modo, nel senso che domani mattina io potrei venire con un'altra
iniziativa che riguarda un altro popolo e a quel punto non darei
torto al Presidente della Giunta se decidesse di accogliere tutte
le istanze del Consiglio ed abrogasse il comitato finendo per
gestire direttamente i fondi destinati a questi fini.
Se ripensando a questa mozione si vuole fare una mozione di
sostegno alla condizione che vive questo popolo e quindi si
sollecita il Governo italiano a quegli interventi, si fa quindi una
mozione più di solidarietà, sono d'accordo nei principi. Se invece
questa parte rimane, mi asterrò, e penso anche il mio gruppo, dal
votare questa mozione.
Presidente
La parola al Presidente della Giunta, Viérin
Dino.
Viérin D. (UV)
Tout en partageant le soutien au peuple
tibétain, je voudrais solliciter l'attention des signataires de la
motion pour que l'on puisse y introduire quelques amendements.
Tout d'abord j'ai personnellement apprécié la considération qui
a été exprimée au sujet des résolutions votées par l'Assemblée
générale des Nations Unies en 1959, en 1961 et en 1965, résolutions
qui ont reconnu le droit du Tibet à l'autodétermination et donc je
demanderais que, dans la partie où l'on sollicite le Gouvernement
italien, l'on insère comme premier point, son engagement afin que
soit reconnu le droit du Tibet à l'autodétermination et donc:
"?
Sollecita il Governo italiano ad impegnarsi affinché: 1) venga
riconosciuto il diritto del Tibet all'autodeterminazione?"
.
Je partage les considérations qui ont été exprimées par le
président délégué du Comité de coopération pour les aides aux pays
en voie de développement et donc la nécessité d'insérer également
dans ces engagements l'amélioration des conditions de vie dans les
camps de réfugiés. Pour ce qui est des engagements qui sont
demandés au Gouvernement, je pense que l'on peut accepter une
sollicitation visant à soutenir toutes les initiatives susceptibles
de contribuer à l'amélioration de ces conditions, mais non
"?a
sostenere e finanziare interventi?"
parce que cette formulation
empêcherait le Comité de coopération pour les pays en voie de
développement d'examiner le problème et donc d'insérer les
initiatives ou les propositions qui seraient présentées dans le
cadre de la programmation de ses actions.
Je demanderais donc d'ajouter un premier point concernant les
sollicitations qui sont adressées au Gouvernement italien aux fins
d'engager le Gouvernement à soutenir:
"? tutte le iniziative che
possano contribuire?"
et après d'insérer l'amendement qui a
déjà été formulé et présenté par Cerise pour que le comité soit le
premier à examiner les différentes propositions et les éventuelles
mesures à adopter.
Presidente
La parola alla Consigliera Squarzino
Secondina.
Squarzino (PVA-cU)
Il nostro gruppo accetta volentieri
questi emendamenti. Non ho capito bene il rapporto fra
l'emendamento di Viérin e l'emendamento di Cerise, quindi forse
varrebbe la pena di verificare come vanno inseriti nel testo. Siamo
d'accordo nell'accettare questi emendamenti e nel sottolineare che
siamo consapevoli, come il Consigliere Cerise, che effettivamente
c'è sempre una grossa differenza fra le ragioni del commercio e le
ragioni ideali. Credo però che nonostante tutto valga la pena di
ricordare ai nostri Governi e ai Governi che accettano di
commercializzare con la Cina di essere attenti ai diritti umani.
Ricordo che già quando doveva essere svolta la Conferenza
internazionale della donna a Pechino c'era stata molta discussione
sul condizionare la presenza di questa conferenza all'accettazione
da parte della Cina di alcune regole di rispetto dei diritti umani.
E poi anche allora, come adesso, penso che prevalga una linea per
cui, ogni volta che un paese in cui i diritti umani sono
conculcati, viene ad essere inserito all'interno di altri processi
economici e culturali, c'è comunque un allargamento di
consapevolezza che va facilitato. Questo è l'obiettivo della
mozione.
Rispetto all'impegno per la Giunta, sono d'accordo a cambiarlo,
non ci sono problemi. Il problema era in fondo far capire che ci
sono tante situazioni e che occorre tenerle presenti, quando si
prendono le decisioni in sede di bilancio.
Accetto gli emendamenti, vorrei solo verificare la congruità fra
i due emendamenti proposti.
Presidente
Proporrei di distribuire un testo della mozione
con l'inserimento dei due emendamenti in modo che si ragioni su un
testo unico.
Pongo in votazione il testo così emendato:
Mozione Considerando che prima dell’invasione
cinese del 1949, il Tibet era riconosciuto "de facto", da numerosi
Stati e che, secondo i principi stabiliti dal diritto
internazionale, il Tibet è un territorio occupato;
Considerato che ben tre risoluzioni
dell’Assemblea Generale delle Nazioni Unite, votate
nel 1959, nel 1961, e nel 1965 hanno riconosciuto il diritto del
Tibet all’autodeterminazione;
Considerato che il carattere specifico delle perduranti
violazioni dei diritti delle persone umane in Tibet riguarda i
tibetani in quanto popolo che afferma la propria identità ed il
proprio desiderio di mantenerla intatta, e che quindi le violazioni
dei diritti umani in Tibet derivano in gran parte da una
discriminazione razziale e culturale istituzionalizzata;
Il Consiglio regionale
Condanna
le gravi e sistematiche violazioni dei diritti umani in Tibet,
ed in particolare, l’arresto e la detenzione
arbitrari, la tortura dei religiosi; le violazioni dei diritti
delle donne, in particolare le sterilizzazioni e gli aborti
forzati; la privazione della libertà religiosa; tutte le offese
che, assieme alla distruzione della ricca cultura tibetana ed al
trasferimento di popolazione cinese, minacciano la sopravvivenza
stessa del popolo tibetano ed equivalgono di conseguenza ad una
pulizia etnica:
Sollecita
il Governo italiano
ad impegnarsi affinché:
1. venga riconosciuto il diritto del Tibet
all’autodeterminazione;
2. la questione dell’occupazione del Tibet e
della sua decolonizzazione sia messa all’ordine del
giorno dell’Assemblea delle Nazioni Unite;
3. il Governo cinese ponga fine alle violazioni dei diritti
umani e si impegni a rispettare le convenzioni internazionali
sottoscritte;
4. vengano rilasciati tutti i prigionieri politici in Tibet ed
in particolare venga subito liberato il piccolo Gedhun Choekyi
Nyima, già riconosciuto dal Dalai Lama come reincarnazione del
Panchen Lama;
5. le autorità cinesi accolgano la proposta del Capo del Governo
Tibetano in esilio di aprire un vero negoziato sul futuro del
Tibet;
Impegna la Giunta regionale
A sostenere tutte le iniziative che possano contribuire a
migliorare le condizioni di vita dei campi profughi dove trovano
rifugio le migliaia di tibetani che fuggono dalla repressione
cinese e impegna il Comitato regionale per la cooperazione ai paesi
in via di sviluppo ad esaminare gli aiuti ai profughi tibetani;
Incarica
Il Presidente del Consiglio di trasmettere la presente mozione
al Governo italiano, al Governo della Repubblica Popolare Cinese,
al Dalai Lama, al Governo Tibetano in esilio e al Segretario
Generale delle Nazioni Unite.
Consiglieri presenti, votanti e favorevoli: 35
Il Consiglio approva all'unanimità.
