Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 157 del 10 marzo 1983 - Resoconto
OGGETTO N. 157/VII - RINVIO ESAME DELLA PROPOSTA CONCERNENTE:
"RIAPPROVAZIONE, AI SENSI DELL'ULTIMO COMMA DELL'ART. 31 DELLO
STATUTO, DELLA LEGGE REGIONALE CONCERNENTE: INQUADRAMENTO DEL
PERSONALE TRASFERITO ALLA REGIONE AI SENSI DEL DECRETO DEL
PRESIDENTE DELLA REPUBBLICA 22.2.1982, N. 182".
PRESIDENTE:
Ha chiesto di parlare il Presidente della
Giunta. Ne ha facoltà.
ANDRIONE - (U.V.):
Senza voler riaccendere la vivace
discussione giuridica che c'era stata la volta precedente, mi
sembra di poter dire che non è il Presidente della Commissione di
Coordinamento che può anticipare i giudizi eventuali della Corte
Costituzionale e che, visto che tutte le Regioni hanno adottato la
stessa legge, che non è mai stata impugnata, mi sembra che l'unica
strada per il Consiglio sia quella di riapprovare il testo di
legge.
PRESIDENTE:
Ha chiesto di parlare il Consigliere De
Grandis. Ne ha facoltà.
DE GRANDIS - (P.R.I.): Erano stati presentati alcuni emendamenti
a questo testo di legge, non sono pervenuti? Se non sono pervenuti
mi permetto di chiedere che l'argomento venga rinviato all'apertura
della seduta pomeridiana.
PRESIDENTE:
Credo che la proposta del Consigliere De
Grandis possa essere accolta.
Ha chiesto di parlare il Presidente della Giunta. Ne ha
facoltà.
ANDRIONE - (U.V.):
Solo per avvertire il Consiglio che,
dato che la Sig.na Viglino ha avuto un lutto in famiglia, è dovuta
andare ad un funerale e arriverà in ritardo oggi pomeriggio.
Concorderemo nel pomeriggio con quale oggetto vogliamo
iniziare.
PRESIDENTE:
La seduta è sospesa. Riprenderà alle ore 16
di oggi pomeriggio. I Capi Gruppo sono pregati di recarsi nell'aula
preconsiliare.
La seduta termina alle ore 12,28
