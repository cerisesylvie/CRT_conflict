Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 211 del 16 dicembre 1988 - Resoconto
OGGETTO N. 211/IX - ESATTA COMPOSIZIONE DEL COMITATO
REGIONALE PER LA PIANIFICAZIONE TERRITORIALE.
(Interpellanza).
PRESIDENTE: Do lettura dell'interpellanza presentata dai
Consiglieri Riccarand e Mafrica:
INTERPELLANZA
APPRESO che il Presidente della Giunta regionale, con Decreto n.
1462 dell'8 novembre 1988, ha nominato, per la legislatura in
corso, il Comitato Regionale per la Pianificazione
Territoriale;
RILEVATO che tale Decreto contiene un evidente errore in quanto
è stato nominato nel C.R.P.T. quale Dirigente dei servizi forestali
regionali, il Dr. Alberto Cerise;
RICORDATO che la legge n. 35 del 21 maggio 1985, all'art. 23
punto c, ha affermato, a chiare lettere, che la partecipazione di
diritto al C.R.P.T. spetta al Dirigente del Servizio di Tutela
dell'Ambiente Naturale e delle Foreste, o suo sostituto; e non,
quindi, al Dirigente del Servizio di Selvicoltura;
EVIDENZIATO che occorre provvedere ad una correzione del, citato
Decreto che presenta evidenti aspetti di illegittimità;
i sottoscritti Consiglieri regionali
INTERPELLANO
il Presidente della Giunta regionale per sapere se e in che modo
si intende operare per correggere l'errore contenuto nel Decreto di
nomina del, C.R.P.T..
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (N.S.):
Abbiamo presentato questa nostra
interpellanza per esprimere le perplessità rispetto al decreto con
cui il Presidente della Giunta regionale ha nominato il Comitato
regionale per la pianificazione territoriale, per il prossimo
quinquennio. L'art. 19 della legge n. 14 del 1978, che disciplina
la composizione del C.R.P.T., prevede al punto 4 che partecipi al
C.R.P.T. il dirigente dei Servizi forestali o suo sostituto. Con
successive legge, la n. 35 del 1985, all'art. 23, si è provveduto
ad individuare i vari servizi dell'Assessorato all'Agricoltura
Foreste ed Ambiente Naturale prevedendo chiaramente al punto c)
dell'art. 23 che la partecipazione di diritto al Comitato regionale
per la pianificazione territoriale spetta al dirigente del Servizio
di tutela dell'ambiente naturale e foreste o suo sostituto.
Con sorpresa noi abbiamo invece visto nel decreto del Presidente
della Giunta, che porta la data dell'8 novembre 1988, che per il
posto previsto dal C.R.P.T. quale dirigente del Servizio forestale
è stato nominato il dottor Alberto Cerise, che è il dirigente del
Servizio regionale di selvicoltura, cioè di altro Servizio, che non
c'entra niente col Servizio tutela dell'ambiente o suo
sostituto.
Quindi ci sembra che si tratti di un errore che deve essere
corretto perché chiaramente configura una composizione del C.R.P.T.
che si presta a rilievi di legittimità. E quindi abbiamo presentato
questa interpellanza per chiedere come mai si è verificato questo
che a nostro avviso è un errore, e come intende provvedere la
Giunta per ripristinare invece una composizione corretta
rispondente ai criteri della legge e del C.R.P.T..
PRESIDENTE: Ha chiesto di parlare il Presidente della Giunta
Rollandin, ne ha facoltà.
ROLLANDIN (U.V.):
Je partage ce que vient de dire M.
Riccarand jusqu'à un certain point et précisément là où il dit
qu'on a nommé conformément aux indications de la loi. En effet,
l'art. 23 de la loi régionale n° 35 concernant les fonctions et les
attributions des Services de la protection de l'environnement et
des forêts prévoit que le Service en question participe de plein
droit (donc c'est le titulaire) au Comité régional pour
l'aménagement du territoire prévu aux articles 18 et 19 de la loi
n° 14 du 15 juin 1978.
Il faut par ailleurs rappeler que la loi régionale n° 21 du 1er
avril 1987 indique à l'art. 1er que parmi les membres dudit Comité
doit également figurer le directeur du Service régional pour la
protection de l'environnement. Le directeur du Service en question,
M. Lyabel, ayant pris sa retraite, sa place au sein du Comité est
vacante.
L'art. 2 de la loi régionale n° 12 du 25 avril 1984 sur
l'organisation des services régionaux et sur le statut du personnel
de la Région prévoit entre autres que les suppléances du personnel
et les remplacements de postes titulaires, en cas d'absence ou
d'empêchement des titulaires ou de vacance de postes, soient
confiés au personnel qui exerce les fonctions de la même catégorie.
La suppléance ou le remplacement peut être confié exclusivement au
personnel qui appartient au même niveau ou au même échelon
rétributif, ou encore à celui qui est immédiatement inférieur.
Comme cela s'est déjà produit pour d'autres fonctions, le directeur
du Service régional de protection de l'environnement et des forêts,
c'est le directeur du Service régional de sylviculture, protection
et gestion du patrimoine forestier, M. Cerise, qui a été chargé de
faire partie du Comité régional pour l'aménagement du territoire.
Ceci tant que le poste en question sera vacant et sous réserve de
le remplacer dès que le poste de directeur du Service régional de
la protection sera à nouveau pourvu d'un titulaire.
Donc je crois que cette question devra être résolue à ce
moment-là, s'il n'y aura pas de changements au niveau des
différentes propositions concernant l'organisation de
l'Assessorat.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (N.S.):
Non siamo assolutamente soddisfatti
della risposta del Presidente della Giunta. La stessa normativa che
ha appena letto dimostra che era possibile ed era logico nominare a
quel posto...
(... Interruzione del Presidente della Giunta ...)
Ma allora voi dovete spiegare per quale motivo c'è un posto
vacante come dirigente del Servizio tutela dell'ambiente. Al
C.R.P.T. partecipa il dirigente di questo Servizio e ha partecipato
in passato; quando nella legislatura precedente il dirigente del
Servizio non poteva partecipare, partecipava in sua vece, e spesso
è successo, il vicedirigente del Servizio, che è lo stesso
vicedirigente che è in servizio attualmente.
In questo momento, ha detto appena adesso il Presidente, era
possibile nominare nel C.R.P.T. il vicedirigente del Servizio di
tutela dell'ambiente: si è invece scelto di nominare il dirigente
di un altro Servizio che non c'entra niente con questo. Si tratta
di una procedura che non condividiamo assolutamente.
Io vi dico molto chiaramente che il giudizio che noi diamo su
questa composizione del C.R.P.T. è che avete fatto di tutto per
avere un C.R.P.T. addomesticato rispetto a determinate vostre
esigenze. Questa è la realtà.
Avete escluso, già nella nomina fatta dal Consiglio, tutti i
rappresentanti che erano in qualche modo designati dalla minoranza,
in modo da avere dei vostri rappresentanti di fiducia all'interno
del C.R.P.T.
(... Interruzione del Presidente della Giunta ...)
Vi faccio solo notare che all'interno del precedente C.R.P.T.
c'erano anche i rappresentanti che erano stati indicati dalla
minoranza e che avevano partecipato con regolarità ai lavori del
C.R.P.T.. Avete invece scelto di designare, fra l'altro, dei
rappresentanti che non hanno mai partecipato all'attività del
C.R.P.T., però li avete confermati perché erano rappresentanti
vostri; mentre invece persone che avevano sempre partecipato al
C.R.P.T. dando un contributo magari talvolta critico, anche come
dovere del C.R.P.T., sono state escluse, e possiamo fare dei nomi e
cognomi molto precisi. E lo stesso adesso succede con i
dirigenti.
Quindi noi non accettiamo questa cosa; sollecitiamo la Giunta a
fare presto il concorso per coprire il posto vacante di dirigente
del Servizio di tutela dell'ambiente. Riteniamo che, in vacanza del
dirigente, questo posto nel C.R.P.T. spetti di diritto al
vicedirigente, e che sia quella la scelta corretta.
