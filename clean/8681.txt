Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3182 del 11 novembre 1987 - Resoconto
OGGETTO N. 3182/VIII - MODIFICHE AL PROGETTO DI SISTEMAZIONE
DEL TORRENTE RAMOUA, A PROTEZIONE DELLA FRAZIONE PLANTÈ IN COMUNE
DI VALGRISENCHE. - (Interrogazione)
PRESIDENTE
: Do lettura dell'interrogazione in oggetto,
presentata dal Consigliere Sandri:
INTERROGAZIONE
RICORDATA la delibera di Giunta n. 6152 del 17.7.1987
concernente "Esecuzione in economia diretta, mediante trattativa
privata di un primo lotto di lavori inerenti la sistemazione di una
zona franosa, l'ampliamento dell'alveo ed il potenziamento di un
tratto dell'argine in sinistra orografia del torrente Ramoua, a
protezione della frazione Planté in comune di Valgrisenche -
"Approvazione ed impegno di spesa" - ed il dibattito avvenuto in
Consiglio regionale il 24 settembre u.s. sulla necessità di
migliorare l'intervento previsto da tale delibera ai fini di una
maggiore sicurezza della frazione Planté in Comune di
Valgrisenche;
CONSTATATO che i necessari miglioramenti sono stati concordati
fra il progettista, i rappresentanti del Comune, della società per
lo sviluppo turistico della Valgrisenche ed i proprietari dei
terreni;
VENUTO A CONOSCENZA che sarebbe intenzione del Comune di
modificare ulteriormente il progetto per favorire i lavori di
predisposizione della pista di sci del Verconey, provocando tra
l'altro l'abbattimento di oltre 60 alberi;
APPRESO
che in tale senso il Sindaco di Valgrisenche
intende avvalersi di procedimenti di espropriazione;
INTERROGA
l'Assessore all'Agricoltura, Foreste ed Ambiente Naturale per
conoscere:;
-
quali siano le modificazioni apportate al progetto
finanziato con delibera citata in premessa;
-
quale sia il parere del competente servizio sull'eventuale
abbattimento degli alberi sulla sponda sinistra orografia del
torrente Ramoua;
-
se è stato informato della volontà di ulteriormente
modificare il progetto da parte dell'Amministrazione comunale di
Valgrisenche;
-
quali siano i rapporti fra l'opera di sistemazione
dell'alveo del torrente Ramoua e la progettata pista di
sci.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Je crois que M. Sandri connaît déjà
suffisamment la situation des travaux accomplis sur le torrent
Ramoua à Valgrisenche. Après plusieurs visites sur les lieux, après
plusieurs pourparlers avec l'un des propriétaires des terrains sur
lesquels nous devions effectuer les travaux, un accord a finalement
été atteint et je peux affirmer que les travaux en question sont au
bénéfice du village de Planté, qui est en direction de ce torrent
même, puisque les ouvrages ont été prévus à titre de défense du
village même.
Il y avait eu des différends avec l'un des propriétaires mais
ils sont résolus maintenant.
Certaines modifications ont été apportées au projet initial:
déplacer certains travaux sur la rive droite, maintenir certaines
sections à une profondeur plus grande. Nous avons augmenté le
terrassement sur la rive gauche, ce qui va dévier l'éventuelle
avalanche en dehors du village; de plus, pour l'aspect du paysage,
ce terrassement sera regazonné et fera l'objet de nouvelles
plantations.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Si può esprimere una certa soddisfazione
per gli interventi posti in essere dall'Assessore, anche se,
purtroppo, l'opera rientra nel piano più generale della costruzione
di una pista di discesa al servizio del nuovo impianto di risalita
meccanica, che verrà inaugurato quest'anno a Valgrisenche.
Il risultato finale, sicuramente ha tenuto conto della sicurezza
del villaggio di Planté, come era nello spirito
dell'interrogazione, e da ciò deriva la nostra soddisfazione. Il
tragitto attuale del torrente garantisce, infatti, una notevole
sicurezza al villaggio.
Si devono risolvere ancora due problemi, ad uno dei quali, e
precisamente al ripristino del verde lungo e sponde del torrente,
l'Assessore ha già fatto cenno nella sua risposta. Mentre sulla
sponda sinistra orografica non vi sono problemi, perché si è in
presenza di un terreno di riporto sufficientemente utilizzabile per
un immediato rinverdimento, sulla destra orografica si è in
presenza di un tipo di terreno particolarmente complesso, che esige
un intervento di reinerbimento molto costoso, per il quale auspico
un intervento dell'Amministrazione regionale, perché dovrà essere
necessariamente attuato con l'utilizzo di reti o di altri strumenti
particolarmente idonei allo scopo.
Il secondo problema che deve ancora essere risolto riguarda il
disboscamento che è stato realizzato al di sopra del torrente per
favorire la creazione della pista di discesa. Si tratta di un
intervento non molto rilevante, ma che, in alcuni punti, esigerebbe
qualche opera di contorno, ai margini della pista, per attutire
eventuali movimenti di masse nevose, che, in caso contrario,
potrebbero riversarsi sul torrente Ramoua dando origine ad una
valanga, che, anche se orientata diversamente, creerebbe situazioni
assai poco gradevoli.
