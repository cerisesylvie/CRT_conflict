Classificazione
LAVORO
Politica del lavoro


Resoconto integrale del dibattito dell'aula
Oggetto del Consiglio n. 2848 del 26 novembre 1997 - Resoconto
SEDUTA ANTIMERIDIANA DEL 26 NOVEMBRE 1997
OGGETTO N. 2848/X Interventi regionali a sostegno
dell'occupazione. (Interrogazione con risposta scritta)
Interrogazione r.s. Preso atto degli ultimi preoccupanti dati
economici relativi al mese di luglio ?97 che riportano un aumento
dei licenziamenti del 27 percento, gli avviamenti al lavoro
diminuiti del 16 percento e le liste di disoccupazione in crescita
del 18 percento;
Richiamate le numerose dichiarazioni di esponenti del Governo
regionale che hanno finora minimizzato il problema difendendo la
politica occupazionale della Giunta, in particolare nel settore
industriale;
Ravvisata la necessità di avere un quadro complessivo della
situazione produttiva delle industrie della regione;
i sottoscritti consiglieri regionali
Interrogano
la Giunta regionale per conoscere i seguenti dati dell'ultimo
quinquennio:
a) quali aziende direttamente o tramite la finanziaria regionale
hanno beneficiato di interventi dell'Amministrazione regionale e
quali i proprietari delle stesse;
b) per ogni impresa quali tipi di sostegno (finanziamenti, mutui
agevolati, realizzazione opere, comodati, locazioni agevolate,
acquisti eccetera) si sono realizzati;
c) gli atti deliberativi con cui sono stati assunti i vari
provvedimenti (comprese le eventuali convenzioni) e l'onere
finanziario dell'Amministrazione per ogni intervento;
d) la situazione occupazionale, anno per anno, delle aziende
beneficiarie degli interventi regionali.
F.to: Marguerettaz - Viérin Marco - Collé
Presidente È stata data risposta scritta con lettera n. 7632 in
data 21 novembre 1997.
