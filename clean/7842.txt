Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2242 del 6 ottobre 1986 - Resoconto
OGGETTO N. 2242/VIII - ASSETTO SOCIETARIO E FINANZIARIO DELLA
S.p.A. PAR. VAL AMMESSA A FINANZIAMENTO REGIONALE. -
(Interrogazione con risposta scritta).
PRESIDENTE
: Do lettura dell'interrogazione con risposta
scritta presentata dal Consigliere Pascale:
INTERROGAZIONE CON RISPOSTA SCRITTA
Con delibera n. 5370 del 18.7.1986 la Giunta regionale ha
approvato, salvo ratifica del Consiglio regionale, un finanziamento
di 6 miliardi alla Società PAR.VAL S.p.A. di Aosta.
In tale
delibera si parla della Società PAR. VAL come
di un gruppo finanziario valdostano e si cita una relazione di
stima redatta dal Dott. Edo Chatel in ordine alla valutazione del
patrimonio netto della Società SAVDA e SADEM, che dovrebbero
appunto essere acquisite dalla PAR.VAL.
Al fine di avere tutti gli elementi necessari per un
approfondito esame della delibera, in vista della discussione in
Consiglio regionale, il sottoscritto Consigliere regionale richiede
all'Assessore competente, con risposta scritta:
a)
i nominativi dei soci della PAR.VAL S.p.A. di
Aosta, con indicazione della residenza e delle rispettive quote
azionarie;
b)
l'ammontare del capitale sociale della PAR.VAL
interamente versato;
c)
copia della relazione di stima redatta dal Dott.
Edo Chatel in ordine alla valutazione del patrimonio netto delle
società SAVDA e SADEM.
PRESIDENTE
: All'interrogazione con risposta scritta in
oggetto, presentata dal Consigliere Pascale, è stata data risposta
con lettera n. 38835/5 ICAT in data 24 settembre 1986.
