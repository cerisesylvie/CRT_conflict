Classificazione
CREDITO
SANITÀ VETERINARIA E ZOOTECNIA
Zootecnia


Resoconto integrale del dibattito dell'aula
Oggetto del Consiglio n. 1347 del 24 maggio 1995 - Resoconto
SEDUTA ANTIMERIDIANA DEL 24 MAGGIO 1995
OGGETTO N. 1347/X Concessione di fideiussione della Regione
nell'interesse della Cooperativa Produttori Latte e Fontina di
Saint-Christophe, a garanzia di mutui contratti con la Banca
Mediocredito S.p.A.
Deliberazione Il Consiglio
Premesso che la Cooperativa Produttori Latte e Fontina di
Saint-Christophe ha chiesto la concessione delle fideiussioni
regionali di lire 501.000.000 e di lire 112.000.000 a garanzia di
mutui contratti con la Banca Mediocredito S.p.A., per le spese
concernenti rispettivamente l'ampliamento del magazzino per la
maturazione del formaggio in Comune di Valpelline e la costruzione
del magazzino in Comune di Montjovet;
Rilevato che la concessione delle garanzie fideiussorie è
regolata dagli articoli 23 e 24 della legge regionale 6 luglio
1984, n. 30 e successive modificazioni;
Visto il parere favorevole rilasciato dal Dirigente dei Servizi
Agrari ed Affari Generali dell'Assessorato dell'Agricoltura,
Forestazione e Risorse Naturali, ai sensi del combinato disposto
dell'articolo 72 della legge regionale n. 3/1956 e successive
modificazioni, e dell'articolo 21 della legge regionale n. 18/1980
e successive modificazioni, in ordine alla legittimità della
presente deliberazione;
Delibera
1) di autorizzare, ai sensi del primo e del terzo comma
dell'articolo 23 della legge regionale 6 luglio 1984, n. 30 e
successive modificazioni, la concessione a favore della Cooperativa
Produttori Latte e Fontina di Saint-Christophe delle garanzie
fideiussorie regionali di lire 501.000.000 e di lire 112.000.000,
comprensive di capitale, interessi ed oneri accessori, a garanzia
di mutui contratti con la Banca Mediocredito S.p.A, per le spese
concernenti rispettivamente l'ampliamento del magazzino per la
maturazione del formaggio in Comune di Valpelline e la costruzione
del magazzino in Comune di Montjovet;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Passiamo alla votazione.
Presenti, votanti e favorevoli : 23
Il Consiglio approva all'unanimità.
