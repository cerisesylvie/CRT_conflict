Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 763 del 25 ottobre 1989 - Resoconto
OGGETTO N. 763/IX - PRESA D'ATTO DELLA PETIZIONE CONCERNENTE:
"PETIZIONE PER LA REALIZZAZIONE IN VERRES, NELL'EDIFICIO DELL'EX
FILATURA BRAMBILLA, DI UN COLLEGE REGIONALE PER STUDENTI DELLE
VALLATE LATERALI CHE FREQUENTANO LE SCUOLE MEDIE SUPERIORI"
BICH (Presidente del Consiglio):
L'argomento in oggetto
concerne una petizione presentata da ottantasei cittadini residenti
in Valle e della quale si sono fatti garanti i Consiglieri Mafrica,
Chenuil e Tonino. Essa è stata presentata alla Presidenza del
Consiglio, ai sensi dell'articolo 36 del regolamento interno,
mentre la sua ricevibilità e l'ammissibilità sono state valutate
dall'Ufficio di Presidenza.
Aggiungo che da parte dell'Assessore alla Pubblica Istruzione e
dell'Assessore ai Lavori Pubblici ho ricevuto una risposta, già
allegata all'oggetto, sui temi sollevati dalla petizione. Nella
risposta, da una parte si dà assicurazione sulla volontà politica
di raggiungere gli obiettivi prefissati dalla petizione e
dall'altra si informa che è già stato affidato un incarico
professionale per la ristrutturazione dello stabile in questione
per ospitarvi un convitto o un internato dotato di tutte le
attrezzature necessarie.
PRESIDENTE:
Ha chiesto la parola Consigliere Mafrica; ne
ha facoltà.
MAFRICA (PCI):
La risposta degli Assessori alla Pubblica
Istruzione e ai Lavori Pubblici conferma, in effetti, la volontà
della Giunta regionale di tendere alla creazione di un collegio
nella sede dell'ex Filatura Brambilla, ma noi vorremmo solo un
chiarimento da parte dell'Assessore alla Pubblica Istruzione.
Poiché la petizione fa esplicito riferimento ad un collegio che
riguardi sia i ragazzi sia le ragazze, perché, specie per queste
ultime, esiste un grave problema di reperibilità di posti nei
collegi, noi vorremmo sapere se la Giunta intende realizzare un
collegio che riservi parte dei posti anche alle ragazze.
PRESIDENTE:
Ha chiesto la parola l'Assessore alla Pubblica
Istruzione, Viérin; ne ha facoltà.
VIERIN (UV):
Je ne peux que confirmer ce que M. Mafrica
dit. Les suggestions que nous avons formulées à l'intention de
l'architecte chargé d'établir les plans, prévoient la construction
d'un internat pour garçons et pour filles.
IL CONSIGLIO
prende atto della petizione e della documentazione ad essa
relativa.
PRESIDENTE:
A questo punto dell'ordine del giorno vi sono
gli oggetti n. 13, che concerne una risoluzione recante
"Iniziative a tutela dei diritti dei lavoratori immigrati",
e n. 14, che concerne una risoluzione recante
"Interventi per
combattere e prevenire il diffondersi della droga
", che sono di
un certo spessore e che hanno già sollevato un dibattito consiliare
interessante ed assai esteso. Se non ci sono obiezioni in merito,
mi riprometterei di farli discutere nel pomeriggio di oggi,
sempreché i colleghi Consiglieri accettino di anticipare l'inizio
della seduta alle ore 15,30.
(Voce fuori microfono):
C'è un concorso.
PRESIDENTE:
Allora vogliamo iniziare adesso l'esame della
prima risoluzione?
Se non ci sono obiezioni, io proporrei di aggiornare il tutto
alle ore 16,00 di oggi pomeriggio. D'accordo?
Ha chiesto la parola il Presidente della Giunta, Rollandin; ne
ha facoltà.
ROLLANDIN (UV):
S'il y a des problèmes pour les objets n°
13 et 14, on pourrait discuter sur les objets suivants.
PRESIDENTE: Siamo tutti d'accordo? Bene, allora procediamo con
l'esame degli altri oggetti iscritti all'ordine del giorno.
