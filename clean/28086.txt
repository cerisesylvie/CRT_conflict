Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 175 del 31 luglio 1970 - Resoconto
OGGETTO N. 175/70 - Situazione della grande viabilità
stradale e autostradale in Valle d'Aosta. (Approvazione di
mozione)
Dolchi (P.C.I.)
- Signori Consiglieri, la mozione porta
la data del 26 febbraio del 1970, ma ritengo che conservi tutta la
sua validità poiché nessuna notizia precisa è venuta nel frattempo
sugli orientamenti per le soluzioni dei collegamenti, dei grandi
collegamenti stradali e autostradali relativi alla grande
viabilità.
La mozione, ricordo anche al Consiglio, era stata fra l'altro
originata dalla notizia apparsa allora e relativa all'approvazione
da parte del CIPE del tronco autostradale di un possibile, di un
eventuale tronco autostradale Aosta-Pré St. Didier e, partendo da
questa considerazione, la mozione chiedeva soprattutto al Consiglio
regionale un dibattito sulla materia della viabilità e
conseguentemente alla Giunta un ragguaglio sulla situazione e poi
eventuali prese di posizione a seguito del dibattito
consiliare.
Detto questo, sarebbe inutile una mia ulteriore illustrazione
per ribadire posizioni già note e critiche altrettanto note che io
voglio comunque puntualizzare. Le posizioni riguardano la critica
da parte del Gruppo Comunista alla inopportunità dell'autostrada
Aosta-Pré St. Didier, ai mancati e tempestivi lavori, da parte
dell'ANAS, di allargamento e rettifica della statale 26; riguardano
le inspiegabili e ingiustificate lungaggini nella sistemazione e
nell'allargamento della statale 26. Riguardano anche le ventilate
soluzioni di varianti esterne che porterebbero all'esclusione della
città di Aosta dal traffico leggero e turistico per evitare...
Ribadisco che si tratta del traffico turistico leggero e non dei
grossi mezzi di trasporto che noi stessi siamo dell'avviso debbano
avere altra via per l'attraversamento del capoluogo. E infine alla
necessità dell'urgente allargamento del cavalcavia di Corso Ivrea.
Questi i motivi di fondo su cui noi intendevamo richiamare
l'attenzione del Consiglio. Quindi non svilupperò questi problemi,
penso che, se la Giunta è in possesso di qualche ulteriore preciso
elemento, la cosa migliore sia che il Consiglio venga ragguagliato
per un esauriente esame e poi per le decisioni sulla mozione,
grazie.
Rollandoz
(D.P.)
- ...1967 nella quale ci dice, si
prevede lo spostamento, dunque, che detto raccordo Aosta-Pont Suaz
abbia caratteristiche di raccordo stradale libero a 4 corsie.
Pertanto si è discusso questo problema e si è ritenuto per ora di
accantonare il progetto del tronchetto. Per quanto invece questa
deliberazione, diceva: che sia assicurato con una strada almeno a
quattro corsie mediante allargamento dell'attuale strada 26
l'allacciamento dello svincolo autostradale del cavalcavia est
della città di Aosta. Abbiamo avuto, in questi giorni, il
Presidente della Giunta, l'Assessore Milanesio, contatti col
Ministro dei lavori pubblici il quale ha garantito l'immediata
esecuzione della costruzione di quest'arteria che parte dalla zona
Eglise fino all'ampiamento del cavalca ferrovia di Corso Ivrea. È
stato redatto un progetto che verrà sottoposto al Consiglio dei
Lavori Pubblici, mi pare martedì, a cui presenterà anche il
Presidente della Giunta e quindi speriamo di riuscire a risolvere
quanto prima questo problema.
A questa Amministrazione, oltre a quel comunicato del CIPE, non
risulta che erano state inoltrate domande o documentazioni per il
proseguimento dell'autostrada per Courmayeur.
La mozione mi pare accettabile perché, con particolare
riferimento alla città capoluogo e ad adottare le opportune
iniziative atte a difendere gli interessi della popolazione
dell'alta Valle, e qui ritengo che tutto il Consiglio possa essere
d'accordo su questa dicitura.
Manganone
(D.C.)
- Vorrei chiedere una
precisazione all'Assessore ai lavori pubblici. Ha parlato prima di
un progetto che dovrebbe essere presentato al Consiglio superiore
ai Lavori Pubblici. Chiedo se questo progetto è l'allargamento
della 26 o è il progetto di una nostra proposta di una strada nuova
che attraversa tutta la zona dall'Eglise ad Aosta sulla sponda
sinistra della Dora ma tra l'Aeroporto e tra il nuovo autoporto. Le
chiedo se si tratta di questo.
Rollandoz
(D.P.)
- Esatto, poi di chi siano le
idee non è molto importante, l'importante è che ci restano da
realizzare certe opere. Il progetto prevede lo svincolo all'attuale
uscita dell'autostrada, una strada a quattro corsie dell'ampiezza
di circa sedici metri lungo l'Aeroporto, quindi, sul lato sud con
innesto sull'attuale strada statale 26, all'incirca nella zona dei
vigili del fuoco, continuazione dell'ampliamento dell'attuale
strada fino al cavalcavia.
Siggia
(P.C.I.)
- I presentatori della mozione
richiedono che sia votata, come?
Manganoni
(P.C.I.)
- Io vorrei solo chiedere
questo. Sulla, sull'innesto della Statale del Gran San Bernardo
alla Statale 26, già che siamo in tema di grande viabilità, ora qui
se n'era discusso in Consiglio, vi erano degli orientamenti
diversi, diversi in che senso? Che, in un primo tempo, si parlava
di allacciarsi alla Statale 26 a monte del cavalcavia, quello che
c'è attualmente sulla ferrovia. Poi erano stati ventilati altri
progetti o altre possibilità, se non altri progetti di allacciarsi
più giù nel senso di allacciarsi dove c'è quella grossa pagina di
giocattoli, grosso modo, no, in modo che già prendeva quota nel
territorio di St. Christophe. Sarebbe passato nei pressi della
scuola alpinismo a valle naturalmente, proseguiva per Porossan con
un cavalcavia sul tiro a segno, nella zona cosiddetta del Ponte
ballatoio, per collegarsi a monte di Signayes. Quindi si parlava
allora di due possibilità di allacciamento, no, e lo dimostra il
fatto che questo allacciamento si prospetti in modo diverso da
quello attuale e che la strada del Gran San Bernardo è stata
allargata solamente da Signayes in su, da Signayes in giù non è
stata allargata appunto in previsione di spostarne il tracciato. Io
vorrei, la Giunta ne è al corrente, essere informato sulle ultime
decisioni, se decisioni ci sono su queste due possibilità di
innesto alla Statale 26.
Rollandoz
(D.P.)
- Decisioni nuove non ce ne sono
però potrei aggiungere questa considerazione: se l'ANAS accetta
questa soluzione di innesto alla città di Aosta, con il rinnesto
sulla strada statale 26 all'incirca verso i vigili del fuoco. La
soluzione di partire verso la Valgioc sarebbe eliminata
automaticamente...
(voce di Manganoni)
...All'incirca non
più giù dell'attuale innesto quindi dei vigili del fuoco.
Questo viene conseguente, però non abbiamo nessuna decisione,
non...
Germano (P.C.I.)
- Io ho ascoltato e prendo atto con
compiacimento degli impegni che la Giunta ha già ottenuto. Mi
auguro, mi pare che l'iter si completi rapidamente perché si è
accennato a martedì. Mi auguro che anche martedì si possa
realizzare in modo da completare questa prima parte e mi auguro
anche che per il resto ci si comporti in questo modo, cioè
collegamento con il Consiglio, niente autostrada che vada in
su.
Macheda
(P.C.I.)
- Non voglio trattare i problemi
di carattere generale sulla viabilità, mi limito ad accennare un
caso avvenuto ai primi giorni di luglio sul cavalcavia ferroviario
in Corso Ivrea: uno scontro dovuto all'insufficiente larghezza di
detto cavalcavia. Una cinquecento è precipitata nella scarpata,
conseguenza un morto e un ferito gravissimo all'Ospedale. Se
quest'arteria fosse stata allargata, probabilmente questo
incidente, come molti altri, sarebbero stati eliminati, si
risparmierebbero molte vite umane.
Manganoni
(P.C.I.)
- Non voglio prolungare la
discussione ma l'intervento di Macheda mi ha fatto pensare a tutti
gli incidenti che capitano sulla Statale da qui a Courmayeur. Qui
non mi voglio dilungare perché ne abbiamo già accennato in questo
Consiglio il modo in cui questa strada è stata costruita, gli
attraversamenti, gli accessi particolarmente nei capoluoghi dei
Comuni, certe curve che con minima spesa potrebbero essere
migliorate evitando incidenti gravi come quelli che citava Macheda,
no. Quindi questo problema da qui a Courmayeur sull'attuale
statale, anche quella la Giunta l'ha presa in esame, cioè la Giunta
aveva già preso in esame, già le Giunte precedenti ma, da parte del
Ministero, perché questo è di competenza dell'ANAS, ha avuto la
Giunta o delle assicurazioni o almeno delle promesse se il problema
dell'allacciamento da Aosta-Courmayeur no, c'è la Statale, si
presenta degli inconvenienti gravi, causa degli incidenti, molti
mortali, anche dovuto primo agli accessi, gli accessi nei vari
capoluoghi, Sarre, Villeneuve eccetera che dovrebbero essere
migliorati, certi sottopassaggi che per esempio come a Quart hanno
fatto un sottopassaggio dove passeranno solamente le mucche e i
pedoni, i motocarri agricoli particolarmente, però è già un
vantaggio enorme perché almeno le mucche eccetera eccetera non
dovranno più attraversare la Statale se come è stato previsto anche
a Morgex, però a spese del Comune mi pare, o della Regione, non mi
ricordo bene che a Morgex c'è un sottopassaggio, è la Regione che
ha finanziato quello che però praticamente costituisce un vantaggio
notevole sia per la popolazione che per il bestiame... scusa ma non
venirmi a raccontare che quando vai a pascolare le mucche non
passino lì sotto, va bene, comunque se passano sopra e che vengono
investite non hanno che da recitare mea culpa, no. Mentre invece
dove i sottopassaggi non ci sono, per esempio invece io posso
citarvi a Quart, a Quart ci passano anche le macchine piccole, e
allora anziché attraversare la Statale passano sotto il
sottopassaggio. Sono dei problemi che bisognerà risolvere e quindi
chiedevo se la Giunta ha sollevato anche questi problemi all'ANAS
no, nel senso, è chiaro non è che io dica che deve essere risolto
quest'anno o subito no, ma nel senso che prima bisogna impostarli
perché sappiamo cos'è la burocrazia romana no, e poi si può sperare
dopo un certo periodo di tempo di averli risolti o almeno di
iniziare a risolverli, però se non vengono impostati ed accolti
dall'Ente interessato che è l'ANAS, naturalmente non si
risolveranno mai. E qui sono questioni di... a parte che si formano
delle code d'estate magari anche di un kilometro perché c'è la
macchina che deve attraversare e non può attraversare e tutte le
altre fanno la coda, no, ma poi gli incidenti perché le vite umane
costano anche, insomma le vite umane, va tenuto conto del valore di
una vita umana e non si devono sacrificare così solamente perché
l'ANAS non vuole fare certi miglioramenti anche non eccessivamente
costosi, no, su queste arterie.
Mappelli
(D.C.)
- Io ne approfitto di questa
mozione per chiedere alcune informazioni all'Assessore competente
se ne è al corrente diversamente vedrà se potrà darmi anche per
iscritto nelle prossime occasioni delle informazioni. È un problema
che non ho scoperto l'America perché da anni si discute in questa
sala e non soltanto in questa sala che riguarda particolarmente il
bivio nella zona oltre il cimitero di Aosta dove vi è quella
locanda Carla.
A suo tempo per quanto riguarda questo problema era stato
sollecitato dalla nuova Giunta mi pare, in seguito a una ampia
discussione avvenuta in questo Consiglio che l'ANAS avrebbe dovuto
quanto prima prendere dei provvedimenti in merito a questo
problema.
È chiaro che non vi è mese, direi quasi in questo periodo,
settimana, che non vi siano degli incidenti in quella zona,
pertanto ci pare doveroso di incaricare l'attuale Giunta per
sollecitare quanto prima la definizione del problema.
Un secondo problema e qui chiedo scusa se mi riferisco un po'
alla mozione, forse non è totalmente di competenza della Regione,
ma comunque penso che sia doveroso sempre dalla parte della Giunta
di esaminare le eventualità, di proporre o di sollecitare di comune
accordo anche con il Comune di Aosta di prendere dei provvedimenti
in merito all'attuale circonvallazione nord.
L'attuale circonvallazione nord vi è un limite di velocità mi
pare sulle 60 all'ora, è fuori dubbio che, sia i passaggi che gli
attraversamenti che sono necessari in quella zona a monte della
città di Aosta, ogni tanto purtroppo anche i bambini hanno avuto e
hanno degli incidenti. Io mi permetterei così di dare alcune
indicazioni in questo senso. È possibile eventualmente esaminare la
possibilità di diminuire questi 60 all'ora? Perché su una viabilità
di quel genere lì con un tracciato, adesso non voglio entrare nel
merito perché, se l'hanno fatta così, ritenevano che andasse bene,
questo è un altro discorso. I 60 all'ora che purtroppo
l'acceleratore può anche addivenire sui 70, 80, io francamente ho
voluto così per delle esperienze personali vedere di fermarmi prima
di arrivare a una curva è chiaro che non si può con questa velocità
essere prudenti come la prudenza chiede in quelle zone.
Pertanto bisognerebbe, secondo me, vedere di poter diminuire
questa velocità a un livello molto più basso. Secondo, fare degli
attraversamenti pedonali con delle strisce bianche. Se noi
procediamo con una velocità più lenta e dei passaggi pedonali, è
chiaro che quelle popolazioni, innanzitutto, hanno più possibilità
e più tranquillità di attraversamento e, nel contempo, potremmo
logicamente così rallentare quelli che sono gli attuali incidenti
in quella zona. Nel contempo logicamente si inseriranno i nuovi
progetti di viabilità del sud Aosta eccetera eccetera.
Io mi permettevo di fare queste due raccomandazioni e di
chiedere veramente la collaborazione di tutta la Giunta in questi
due grandi problemi perché effettivamente mi sembra che sono già
marcate con del sangue queste strade ed è un problema veramente
serio. È giusto che tutta la nostra attenzione vada in quel
senso.
Fosson
(U.V.)
- Io vorrei solo rilevare una cosa
che ha detto il Consigliere Mappelli e fare una constatazione
perché, quando lui parla di ridurre il limite della velocità dei 60
a un limite inferiore, io direi che basterebbe fare osservare il
limite dei 60 perché chi viaggia su quella circonvallazione nord di
Aosta vede che almeno il 95% delle macchine va a 80, 90, 100
all'ora e non rispetta assolutamente i 60 perché, se uno viaggia ai
60 all'ora, si vede sfrecciare tutte le macchine vicino. Quindi non
dovremmo chiedere l'impossibile ma almeno, se c'è il limite di 60
all'ora, di fare rispettare questo limite dei 60 all'ora in caso.
Perché, se noi diminuiamo ancora questo limite di velocità e poi
non lo si fa osservare, non otteniamo nessun risultato. Questo,
solo questo volevo dire perché, per tutto il resto, quelli che sono
gli svincoli e tutto siamo perfettamente d'accordo e quindi non
voglio aggiungere niente su questo punto.
Rollandoz
(D.P.)
- Che vi siano dei gravi problemi
e che siano problemi urgenti da risolvere ne siamo tutti coscienti.
Al Consigliere Manganoni dirò che, per la strada statale 26 da
Aosta-Courmayeur, è già stato approvato il sottopassaggio ad Arvier
ed è stata anche approvata la sistemazione dell'imbocco di quella
strada che va verso Introd, verso le campagne. A cura
dell'Assessorato dei lavori pubblici, è stata redatta, completa da
Aosta a Courmayeur, una statistica della pericolosità degli
imbocchi. Questa statistica verrà trasmessa all'ANAS e vediamo,
vedremo cosa riusciremo ad ottenere perché io ricordo, quando si
era già intervenuti su questo problema in Consiglio, si era
esaminato che in parecchi punti minime spese potevano ovviare a
gravi inconvenienti, tipo l'imbocco di Villeneuve, tipo l'imbocco
di Cogne, che adesso è già modificato quindi.
Per il bivio di locanda Carla, al Consigliere Mappelli, che è
interessato al problema, gli dirò che è un problema praticamente
che riguarda la mozione successiva a quella della circonvallazione
sud, quindi, non so se potrò rispondere dopo.
Diminuire il limite di velocità, per me ha risposto benissimo il
Consigliere Fosson. Rispettino tutti questi limiti di velocità dei
60 all'ora, che è già una cosa ragionevole che andrebbe bene.
Attualmente stanno ultimando le opere per quei due sottopassaggi,
quello vicino al Buthier e quello che serve la zona Pallin, vi è
già un sottopassaggio per la Via Xavier de Maistre: in fondo a Via
Xavier de Maistre, occorrerà, sarà opportuno studiarne questo, però
anche in accordo con l'Amministrazione comunale di Aosta perché mi
risulta che fra non molto questa strada dovrebbe passare comunale,
per la possibilità di studiare eventualmente altri sottopassi.
Montesano (P.S.D.I.)
- Nessun altro intervento? Allora
mettiamo la mozione in votazione. Chi approva alzi la mano,
contrari, astenuti? Il Consiglio approva.
Allora è rientrato il Segretario Consigliere Andrione quindi si
può esaminare la mozione al punto 18.
