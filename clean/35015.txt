Classificazione
CASA DA GIOCO



Oggetto del Consiglio n. 2625 del 3 ottobre 2012 - Resoconto
OGGETTO N. 2625/XIII - Interpellanza: "Eliminazione di eventi
e spettacoli di grande livello dal calendario delle manifestazioni
del Casino de la Vallée".
Interpellanza
Avendo appreso da www.Sanremonews.it che: "Il Casinò di
Sanremo sta tentando di strappare a quello di Saint-Vincent il
"Festival della Magia". Ieri mattina, infatti, grazie ai "buoni
uffici" del Consigliere Comunale (e dipendente della casa da gioco)
Massimiliano Moroni, il Sindaco Zoccarato ed il vice Lolli si sono
incontrati con Walter Rolfo, conduttore dello spettacolo. I
rapporti sono ben avviati e l'appuntamento "
Masters of
Magic" potrebbe svolgersi ad aprile con la partecipazione di
personaggi importanti, tra cui addirittura potrebbe esserci anche
David Copperfield. Solitamente la manifestazione viene trasmessa da
Rai Due, ma non è escluso che, nel 2013 possa essere la prima rete
a trasmetterlo. Oltre all'appuntamento clou, con la trasmissione
televisiva, sono previsti 5 giorni di "magia" in tutta la città,
con maghi, illusionisti e prestigiatori che animeranno il centro di
Sanremo";
Rilevato che quest'anno non si terrà presso il Casinò
de la Vallée il 37°
Grand Prix di goriziana di
Saint-Vincent, la cui prima edizione risale al 1958 (1960);
Ribadita l'importanza e il successo di partecipazione e di
pubblico a tali manifestazioni;
il sottoscritto Consigliere regionale
Interpella
l'Assessore competente per sapere se intenda:
1) confermare questa linea di abbandono della promozione del
Casinò attraverso eventi di gioco e spettacolo di grande
livello;
2) spiegare con quali iniziative si sono sostituiti o si
intendono sostituire gli eventi cancellati dal calendario delle
manifestazioni del Casinò
de la Vallée.
F.to: Donzel
Président -
La parole au Conseiller Donzel.
Donzel (PD)
- Grazie Presidente.
È con una certa sorpresa che abbiamo appreso che il Casinò di
Sanremo sta cercando di strappare a quello di Saint-Vincent il
Festival della Magia, poi speriamo che arrivi una smentita in tal
senso: dico questo perché si tratta di un evento importante, che
negli anni ha dato un buon riscontro su Saint-Vincent.
L'altra preoccupazione veniva dal fatto che non si tiene presso
il Casino de la Vallée il 37° Grand Prix di goriziana di
Saint-Vincent, si terrà una manifestazione di biliardo, ma di
minore importanza, la cui prima edizione non sono riuscito bene ad
identificare, qualcuno dice nel 1958, altri nel 1960, comunque è un
evento che ha fatto storia a Saint-Vincent e che è seguitissimo nel
mondo del biliardo, è una grandissima promozione per gli esperti
del settore.
Ho citato due esempi di cui sono venuto a conoscenza, perché c'è
una certa preoccupazione. È chiaro lo sforzo in questo momento del
casinò, e soprattutto in sinergia con il
resort
dell'Hôtel
Billia, di rinnovarsi completamente e proporsi in modo diverso e
nuovo all'utenza, ma è vero anche che c'è una concorrenza dura in
questo settore, non possiamo nascondere che crisi economiche, cambi
nei gusti del gioco e tante cose hanno influito. Resta però
sorprendente che alcuni eventi, che invece erano caratterizzanti
del casinò e lo arricchivano, siano lasciati andare; non vorrei che
cadessimo in una sindrome spagnola, cioè l'esigenza di fare la
parte muraria per poi scoprirci, quando abbiamo finito di fare
l'edifico, che non è più tempo per quella cosa e scoprire che
investire nel mattone non è stata la scelta giusta. Il mio
indirizzo è quello di dire che va bene c'è l'intervento di
ristrutturazione, ma non possono venir meno gli interventi di
promozione del casinò e questi eventi lo erano. Fra l'altro, questi
eventi davano ricaduta anche al Comune di Saint-Vincent, che non è
che sia particolarmente brillante in questo periodo, anche se
l'apertura delle terme ha dato un certo respiro.
Si dà atto che dalle ore 11,06 presiede il Vicepresidente
André Lanièce.
Presidente
- La parola al Presidente della Regione,
Rollandin.
Rollandin (UV)
- Grazie Presidente.
Per quanto è stato sollecitato dal collega Donzel, mi dà anche
l'occasione così di dire due parole nel merito delle trasformazioni
radicali che il collega ha definito murarie. Vorrei ricordare che,
se non si interveniva, la struttura era fuori norma su tutto: dagli
impianti all'organizzazione, questo era quindi necessario, però
condivido l'osservazione che non è sufficiente, questo è il
contenitore, bisogna arricchirlo di interventi che lei ha ricordato
in parte. Credo però che la sollecitazione fosse quella di dire di
non dimenticare che è necessario preparare, prevedere attività che
arricchiscano l'
appeal
della struttura, in modo che ci sia
una possibilità di avere sempre più gente e rendere funzionale
quella che è la nuova trasformazione del casinò, ma anche serva di
ricaduta per Saint-Vincent e per il resto del territorio. Per
questo posso tranquillizzare che non c'è nessun "sistema di
abbandono", non si vogliono ridurre gli investimenti nel merito,
però è evidente che in questa fase ci sono stati dei problemi, il
Centro congressi è in fase di riallestimento, quindi fino alla fine
dell'anno non potrà essere utilizzato. C'è stato un momento di
décalage
rispetto ai programmi normali per queste ragioni:
perché si deve affidare al
Palais
che è a Saint-Vincent, che
ha attitudini diverse e particolari, non sempre adatte per certi
spettacoli.
Venendo nello specifico alle manifestazioni che lei ha
ricordato, allo stato attuale il Centro congressi è oggetto di
restauro come metà dell'Hôtel, come le sale da gioco e parte delle
pertinenze, pertanto la maggior parte delle attività di
intrattenimento congressuali hanno dovuto essere sospese nel
corrente anno, con conseguenze sull'insieme del calendario. Nel
predisporre il calendario delle manifestazioni per il 2012 si è
operata una valutazione degli appuntamenti canonici organizzati in
collaborazione con la Federazione italiana biliardo sportivo. Il
primo appuntamento di norma in programma a luglio - le finali dei
campionati italiani di tutte le categorie della specialità stecca -
produce ritorni in termini di comunicazione molto importanti,
assicurati da Rai Sport, con un numero elevato di trasmissioni
televisive in diretta e in differita.
Audience
elevata,
quindi visibilità del marchio, garantiti investimenti da parte
della Federazione, hanno consentito all'evento di crescere
ampliando ogni anno il lotto delle partecipazioni a nuove
categorie, squadre femminili e soprattutto puntando sui giovani. La
manifestazione assegna il titolo di "campione d'Italia" per ogni
categoria, quindi ha riflessi positivi.
Per quanto riguarda il Gran premio Saint-Vincent di goriziana, i
ritorni negli ultimi anni sono calati moltissimo; la crisi
economica ha contribuito a diminuire i flussi di giocatori, i
grandi numeri vantati dalla manifestazione in termini di
partecipanti sono sempre più orientati nelle regioni limitrofe, con
l'eventuale conseguenza di flussi "mordi e fuggi", restando però
invariata la struttura dei costi. Per questi motivi si è optato per
una scelta innovativa rispetto a questo Gran premio Saint-Vincent
di goriziana, puntando su un evento in forte crescita, programmando
la seconda tappa del biliardo
tour
professionisti: è il 14°
Campionato professionisti, che si terrà dal 16 al 25 novembre 2012.
La gara prevede la partecipazione minima di 512 giocatori e
sicuramente ha più
audience
della goriziana. Vale come
qualificazione per i professionisti e raduna tutti i giocatori
nazionali a Saint-Vincent, l'eccellenza dello sport del biliardo.
Vale anche come classifica per i campionati italiani, le cui finali
si giocheranno a Saint-Vincent a fine giugno 2013.
Non si hanno cambiamenti nell'ambito del calendario
manifestazioni 2012, al cui interno trova spazio l'appuntamento
tradizionale per il Premio di giornalismo e in più la prima
edizione della biennale del Saint-Vincent European Art.
Per quanto riguarda il Congresso internazionale di magia, nel
2012 è stato mantenuto, per il 2013 stanno verificando la
possibilità di mantenerlo con l'ottica che lei ha ricordato. Lo
stato di avanzamento dei lavori di ristrutturazione che
interesseranno per tutto il 2013 il complesso alberghiero e la casa
da gioco limiterà il potenziale di ritorno che la manifestazione
potrà avere, però questa è una manifestazione di grande interesse e
verrà mantenuta.
L'insieme di queste sollecitazioni tende a fare un
approfondimento sul futuro, ma mantenendo con i dovuti
aggiustamenti le manifestazioni principali nella logica che lei
auspicava, cioè mantenere alto il sistema di valorizzazione delle
strutture che fanno di Saint-Vincent e del casinò un punto di
riferimento per una serie di interventi molto importanti.
Si dà atto che dalle ore 11,11 riassume la presidenza il
Presidente Emily Rini.
Président -
La parole au Conseiller Donzel.
Donzel (PD)
- Grazie Presidente.
Lei sicuramente conosce il gioco del biliardo meglio di me e non
mi cimento a dire se è più importante la gara che citava lei...
(interruzione del Presidente della Regione, fuori
microfono)
...lo so, glielo hanno fatto dire, lo so, ma era una battuta.
Era per dire che non conosco il biliardo a tal punto da potermi
mettere a soppesare le manifestazioni, ma so che c'è un grosso
interesse di Venezia su questa gara di biliardo Grand Prix di
goriziana, quindi, quando me la vedo portar via da Saint-Vincent,
come valdostano, un po' mi spiace, soprattutto se va a Venezia
siamo sempre nell'ambito della concorrenza.
Mi rallegro invece perché sembra aprirsi uno spiraglio per
questo Masters of Magic
,
tenendo conto che lo stesso
organizzatore sta preparando i mondiali di magia, quindi avere dei
contatti con questo ambiente è importante per le grosse ricadute
anche sul comune di Saint-Vincent.
Un piccolo rilievo vorrei fare rispetto al fatto che l'attività
congressuale è penalizzata dal non avere...quello è ovvio; però il
Comune di Saint-Vincent ha messo a disposizione quelle grandi sale
comunali che non hanno il ruolo che ha il Centro congressi; ci
sarebbe piaciuto vederle qualche volta più utilizzate, cosa che
invece non è stata.
Un po' nell'ottica che si era detto in altre interpellanze
cerchiamo di preparare quello
staff
che organizzerà i
congressi prima che sia pronto l'Hôtel, perché per allora ci vorrà
il calendario e non la creazione dello
staff
che deve ancora
valutare: ecco perché qualche evento in più in quelle sale comunali
non sarebbe guastato. Grazie.
