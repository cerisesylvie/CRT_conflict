Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 283 del 27 novembre 1970 - Resoconto
OGGETTO N. 283/70 - Modificazioni agli articoli 3, 5 e 18
della proposta di legge statale per la revisione dell'ordinamento
finanziario della Regione approvata dal Consiglio nella seduta del
21 novembre 1970, con provvedimento n. 277.
Montesano (P.S.D.I.) -
Ora desidero richiamare
l'attenzione del Consiglio su quello che dicevo stamattina e c'è
l'inserimento nell'ordine del giorno di una modifica ad alcuni
articoli della proposta di legge sul riparto fiscale. Siccome ha
carattere di estrema urgenza io proporrei al Consiglio che si
discutesse adesso, previa relazione breve dell'Assessore alle
Finanze.
Chantel
(P.S.I.) -
La sostanza non cambia, è una
questione di forma. Abbiamo ritenuto di portare l'ultimo capoverso
del comma dell'articolo 3 all'articolo 5 modificandolo e la seconda
modifica che riguarda l'articolo 18 ha questo solo valore, che
siccome ai fini fiscali amministrativi, i contratti della Regione,
dei Comuni e degli Enti istituzionali pubblici e locali che
eccedano i limiti entro i quali, ai sensi di legge, è consentito
procedere a licitazione privata ecc., l'unica osservazione era
questa: di non mettere, mettere "Enti pubblici" e non "contratti
della Regione", perché sembrava quasi che il Presidente della
Giunta approvasse il proprio operato.
Naturalmente si era dimenticato anche a Roma che qui il
Presidente della Giunta ha una duplice veste, cioè è Presidente
della Giunta come le altre Regioni a Statuto speciale, però
contemporaneamente è l'unica Regione a Statuto speciale dove il
Presidente della Giunta rappresenta anche il Prefetto.
E perciò c'è una modifica che è semplicemente contingente, cioè
leviamo via "i contratti della Regione" e lo facciamo diventare "i
contratti degli Enti pubblici" così comprende tutto e non se ne
parla più.
Allora le modifiche sarebbero queste. Le avete lette.
Montesano (P.S.D.I.) -
Nessuno... lei dice nessuno... ci
può essere qualcuno. Allora si passa alla votazione per alzata di
mano.
Modifica dell'ultimo comma dell'articolo 3. Chi approva alzi la
mano. Contrari? Astenuti?
Il Consiglio approva.
Articolo 5, modificato come ha annunciato l'Assessore alle
Finanze, chi approva alzi la mano. Contrari? Astenuti?
Il Consiglio approva
Articolo 18, riferito alle prime tre linee. Chi approva alzi la
mano. Contrari? Astenuti?
Il Consiglio approva.
Non c'è bisogno di votare nuovamente la legge? No. Soltanto la
votazione palese riferita a questi tre articoli.
