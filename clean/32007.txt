Classificazione
CONSIGLIO REGIONALE
Organizzazione degli uffici



Oggetto del Consiglio n. 853 del 4 novembre 2009 - Resoconto
OGGETTO N. 853/XIII - Approvazione del bilancio di previsione
del Consiglio regionale per l'anno 2010.
Il Consiglio
Considerato che l'Ufficio di Presidenza, nella riunione del
13 ottobre 2009, con deliberazione n. 196/09, ha approvato il
progetto del bilancio di previsione del Consiglio regionale per
l'anno 2010, che pareggia su una previsione complessiva di Euro
22.843.000,00 ed ai sensi del vigente Regolamento interno per
l'amministrazione e la contabilità, lo sottopone all'esame e
all'approvazione del Consiglio stesso nel testo allegato,
predisposto secondo i criteri consueti che, per le previsioni, sono
basati sugli accertamenti definitivi dell'anno 2008 e su quelli
della previsione del 2009;
Visti i dati relativi alla previsione 2010 che si desumono
dall'unito elaborato contenente l'analisi delle previsioni di
entrata e di spesa riferite ai singoli capitoli del
bilancio;
Considerato che l'Ufficio di Presidenza ha predisposto un
documento contabile che tiene conto delle reali esigenze di
funzionamento dell'organo consiliare;
Visto il parere favorevole di legittimità rilasciato dal
Direttore della Direzione Gestione e Risorse del Consiglio ai sensi
del combinato disposto degli artt. 13 comma 1 lett. e) e 59 comma 2
della l.r. n. 45/1995 sulla presente deliberazione;
Delibera
di approvare il bilancio di previsione del Consiglio
regionale della Valle d'Aosta per l'anno finanziario 2010
risultante dal riepilogo allegato, contenente gli stati di
previsione dell'Entrata e della Spesa.
Allegato
(omissis)
Président
- Chers collègues, le Conseil de la Vallée est
appelé à se prononcer sur le budget 2010 du Conseil avant la
discussion et l'adoption du budget général de la Région. Il
m'appartient de vous présenter un court rapport d'introduction. Je
me bornerai à rappeler uniquement les données fondamentales de ce
budget qui a été élaboré par le Bureau de la Présidence et qui a
déjà reçu l'avis favorable de la II
e
Commission du
Conseil. C'est un budget qui se chiffre à la hauteur de euro
22.843.000 et pour lequel la requête a été avancée d'avoir euro
15.727.500 de la part du budget régional. Il s'agit d'un montant
qui a fait l'objet d'une évaluation attentive sur la base des
nécessités de fonctionnement du Conseil de la Vallée. Nous avons
prévu un excédent d'administration à la hauteur de euro 2.200.000
et que dans les prévisions de dépense rentre également le montant à
octroyer à la Conférence régionale pour la condition féminine, aux
frais de fonctionnement des bureaux soit du Médiateur que du Comité
régional pour les communications. Dans ce budget enfin le montant
des frais obligatoires est particulièrement élevé: il se chiffre à
80 pour cent du montant général du budget qui est soumis à votre
attention.
Président
- La discussion générale est ouverte.
La parole au Conseiller Rigo.
Rigo (PD)
- Grazie, Presidente. La discussione sul
bilancio di previsione del Consiglio per il prossimo anno mi
permette di fare due considerazioni, che non riguardano certo le
cifre indicate, trattandosi per lo più, come sottolinea la
relazione, di importi bloccati da spese legate al funzionamento
della struttura, ivi comprese le nostre indennità: le indennità a
vario titolo percepite dai Consiglieri. La prima considerazione
riguarda il lavoro che tutti noi, con differenti ruoli e
responsabilità, portiamo avanti. Per quanto mi consta, quest'anno
l'Ufficio di Presidenza e il suo Presidente, insieme alle
collaboratrici e ai collaboratori, hanno lavorato nell'ottica di
fornire all'esterno, in particolare agli organi di stampa, un
quadro di insieme del lavoro fatto dal Consiglio. Le iniziative
editoriali messe in campo in questa direzione sono state numerose:
il canale digitale, il sito internet, il notiziario radiofonico;
tutte con l'obiettivo di dare visibilità ai lavori di questa
Assemblea. Queste iniziative, come quella recente di chiedere ai
Capigruppo il loro apporto per la relazione di fine anno, vanno
nella direzione della trasparenza e del pluralismo. Ed allora
perché non dare vita ad una rivista istituzionale (trimestrale,
quadrimestrale), comune a Consiglio e Giunta come quella
realizzata, da anni, dalla Regione Piemonte? Un periodico in cui vi
sia spazio per argomenti di grande attualità, come la legge sulla
montagna che discuteremo oggi, o quella di "domani": la legge
elettorale, approfondimenti su iniziative specifiche, ieri i mutui
casa, oppure le direttive per l'immagine turistica, commenti su
alcuni spettacoli particolari, su mostre, su conferenze. Una
rivista in cui trovino spazio le iniziative istituzionali (il corso
per la democrazia), oppure le Conferenze Stato-Regione o quelle dei
Presidenti del Consiglio. Una rivista in cui però siano presenti
anche le voci, le opinioni, in uno spazio definito, dei gruppi
consiliari. Un periodico da inviare ad enti, associazioni, forze
politiche e sindacali, economiche, categoriali e a privati
cittadini e di collegamento con le altre realtà regionali.
L'Ufficio di Presidenza e la Giunta regionale hanno in organico
collaboratrici e collaboratori validi, preparati, che sarebbero
senz'altro all'altezza di misurarsi anche con questa nuova
avventura.
La seconda più che una considerazione, è un invito a lei Signor
Presidente. L'Ufficio di Presidenza, coadiuvato da un gruppo di
lavoro composto da qualificati attori, in questi mesi ha esaminato
una serie di proposte, di progetti di ristrutturazione della sala
del Consiglio regionale. È indubbio che l'attuale apparato
tecnologico, impiantistico e di climatizzazione sia compromesso, lo
sanno bene i Consiglieri e personalmente ho fatto presente al
Presidente la situazione poco ospitale del mio banco. Le proposte
avanzate dai professionisti incaricati vanno proprio nella
direzione di eliminare questi inconvenienti e guardare a forme di
installazione che garantiscano in futuro un'opportuna flessibilità
impiantistica e tecnologica. Parole queste scritte nella relazione
che accompagna lo studio di fattibilità, che ho potuto leggere
grazie alla cortesia del Vicepresidente Chatrian. Lo studio prende
anche in considerazione ipotesi progettuali per una vera e propria
nuova sala del Consiglio, dettata, come ho letto, da un segno e una
forma che inducano simbolicamente ad una maggiore partecipazione
civile e democratica. Certo, non avrei prodotto questi pensieri
affascinanti, anche perché legato alla memoria storica di
quest'aula, la cui disposizione credo non sia mai stata di
impedimento al dibattito e perché la mia preoccupazione è anche
legata, ma non solo, al costo dell'operazione. So che è stata fatta
una riunione dei Capigruppo su questo argomento e le informazioni
le ho apprese dalla collega Fontana, ma forse varrebbe la pena di
coinvolgere maggiormente i Consiglieri tutti. Ascoltare le proposte
e poi sentire le ragioni degli uni e degli altri, a mio modo di
vedere, rafforza e non ostacola i necessari interventi. Il
confronto, l'integrazione delle diverse idee ed anche eventuali
perplessità e, quindi, il tentativo di condividere le scelte
costituisce la garanzia che quanto poi verrà portato avanti abbia
le gambe per camminare tutte nella stessa direzione.
Proposte o, meglio, suggestioni, Signor Presidente, con il solo
intento di rafforzare il suo e il nostro lavoro.
Président
- Il n'y a pas d'autres qui souhaitent
intervenir? Je ferme la discussion générale.
Ringrazio il collega Rigo per i solleciti che ha fatto, ne
prendo buona nota. Per quanto riguarda la questione del giornale,
ricordo che esisteva una legge regionale, mai abrogata, che
istituiva il giornale del Consiglio regionale, poi ha avuto una
serie di vicende per cui l'iniziativa non ha più avuto seguito.
Sono pronto ad aprire la discussione nell'Ufficio di Presidenza,
lascio le porte aperte a questa proposta, potrebbe essere molto
interessante.
Per quanto riguarda la questione dell'aula, questa non è
immediatamente attinente a tale bilancio, nel senso che l'Ufficio
di Presidenza ha fatto fare uno studio di fattibilità che
risolvesse tutte le criticità di quest'aula, che non sono solo di
ordine tecnologico, sono anche di ordine strutturale, perché non è
facile immaginare come possiamo mettere mano all'impianto di
riscaldamento ad esempio senza risolvere il problema di quello che
lei ha dietro le spalle, che è una zona termicamente labile, con
tutta una serie di problemi che sono connessi. Vi è peraltro anche
bisogno di avere degli spazi, per esempio quel balcone è uno spazio
definitivamente perso. Se comunque il suo sollecito va nella
direzione di avere un maggiore coinvolgimento, sarà nostra cura
fare in modo che vi sia una maggiore partecipazione, una chiamata
in causa da parte dei Consiglieri. Sulla storicità o meno ricordo
ai Consiglieri che il Comune di Aosta aveva una bellissima aula, ma
si è spostato in un'altra aula per motivi di efficienza; credo che
lì non c'ero seduto io, ma qualcun altro. Non si può fermare il
tempo e nemmeno cercare di dare un senso compiuto a delle cose che
magari il loro senso lo hanno già compiuto nel vero senso della
parola. In ogni caso, si tratta di un capitolo aperto, ringrazio
ancora per il sollecito, sarà mia cura darne seguito.
Je soumets au vote l'acte:
Conseillers présents et votants: 30
Pour: 30
Le Conseil approuve à l'unanimité.
