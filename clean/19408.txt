Classificazione
UNIONE EUROPEA E RAPPORTI INTERNAZIONALI


Resoconto integrale del dibattito dell'aula
Oggetto del Consiglio n. 2566 del 3 aprile 2002 - Resoconto
OGGETTO N. 2566/XI Iniziative per favorire la pace in Palestina.
(Approva­zione di risoluzione - Ritiro di altra risoluzione)
Risoluzione A fronte della drammatica evoluzione del conflitto
Israelo-Palestinese che ha portato ad un'invasione ormai completa
dei territori palestinesi da parte dell'esercito israeliano;
A fronte dell'intensificarsi delle violenze e dei bombardamenti
sulla popolazione civile che è sottoposta ormai ad ogni sorte di
restrizione delle libertà;
Esprimendo nel contempo la più ferma condanna agli attentati
terroristici contro la popolazione civile israeliana;
Preso atto della risoluzione approvata dal Consiglio di
sicurezza dell'ONU il 31 marzo 2002, con cui si chiede l'entrata in
vigore del cessate il fuoco e del ritiro israeliano dalle zone
occupate;
Preso atto degli impegni presi dal governo italiano nei
confronti di entrambi le parti per una soluzione equa e stabile del
conflitto israelo-palestinese;
Il Consiglio regionale della Valle d'Aosta
Chiede
all'Europa e alle Nazioni Unite di assumere ogni iniziativa
capace di promuovere il cessate il fuoco e di assicurare la
protezione delle popolazioni civili;
Chiede
al Governo italiano di assumere tutte le misure di pressione e
sanzione diplomatica ed economica necessarie per bloccare
l'escalation e perché sia ripresa la via del negoziato, unica
strada possibile per costruire una pace giusta e duratura.
F.to: Squarzino Secondina - Curtaz - Beneforti
Risoluzione Il Consiglio regionale
Preso atto che nella Palestina è ormai in atto una vera e
propria guerra tra due popoli che si contendono la stessa
terra;
Rilevato che lo scontro ha anche presupposti storici, etnici e
religiosi che esasperano la conflittualità al di la delle ragioni
dichiarate del conflitto; e che conducono all'esaltazione della
violenza oltre ai limiti comunque spaventosi delle guerre tra paesi
democratici;
Constatato che le parti contendenti hanno la solidarietà quando
non l'appoggio di altri paesi;
Accertato che si fanno sempre più consistenti i segnali per
interventi militari nella regione da parte di paesi confinanti e
che si avvertono sempre più frequentemente sia nelle zone di
influenza araba sia in quelle del mondo occidentale prese di
posizioni violente in favore o contro le fazioni in lotta con
episodi di xenofobia;
Preoccupato che la già grave situazione possa ulteriormente
peggiorare con un allargamento del conflitto, rimettendo in
discussione gli equilibri e le intese che dopo gli attentati
dell'11 settembre parevano prevalere sugli estremismi;
Impegna
il Presidente della Giunta e la Giunta regionale ad attivarsi
presso tutte le sedi nazionali e internazionali competenti allo
scopo di:
- porre fine il più rapidamente possibile alle ostilità;
- sollecitare l'individuazione di una soluzione pacifica e
giusta alla conflittualità tra ebrei e palestinesi in modo tale che
i due popoli possano vivere garantiti e rispettati all'interno di
confini certi e con la città di Gerusalemme condivisa;
- aderire alla risoluzione del Consiglio di Sicurezza dell'ONU
in data 30 marzo 2002;
- condannare senza riserve ogni episodio violento o eccessivo
inteso a sostenere le parti in conflitto o inteso a promuovere
azioni violente contro i popoli in lotta, le loro rappresentanze e
i loro simboli;
- invitare i rappresentanti valdostani nel parlamento italiano e
in quello europeo a sostenere tutte le iniziative che in quelle
sedi possono essere costruttive per la pace nella Palestina.
F.to: Cerise - Borre - Rini - Martin - La Torre - Ottoz -
Piccolo - Comé - Cuc - Cottino - Praduroux - Bionaz
Président
Nous procédons à l'examen des deux derniers
points à l'ordre du jour dont je propose la discussion conjointe, à
savoir les points 28 et 29.
La parole au Conseiller Cerise.
Cerise (UV)
Chiedo la sospensione per vedere di trovare
un'intesa visto che le due mozioni hanno lo stesso oggetto.
Président
Le Conseil est suspendu pendant dix
minutes.
Si dà atto che la seduta è sospesa dalle ore 19,05 alle ore
19,44.
Président
Nous reprenons la séance.
Je viens de recevoir un texte qui est actuellement en
reproduction, j'en donne lecture:
Risoluzione Il Consiglio regionale
Preso atto che nella Palestina è in atto un tragico e sanguinoso
conflitto tra due popoli che si contendono la stessa terra;
Rilevato che lo scontro ha anche presupposti storici, etnici e
religiosi, che esasperano la conflittualità al di là delle ragioni
dichiarate del conflitto e che conducono all'esaltazione della
violenza oltre ai limiti, comunque spaventosi, delle guerre tra
paesi democratici;
Constatato che le parti contendenti hanno la solidarietà, quando
non l'appoggio, di altri paesi;
Accertato che si fanno sempre più consistenti solidarietà e
appoggi di paesi terzi anche tesi a interventi militari nella
regione da parte di paesi confinanti e che si avvertono sempre più
frequentemente, sia nelle zone di influenza araba sia in quelle del
mondo occidentale, prese di posizioni inquietanti in favore o
contro le fazioni in lotta;
Condivisa la risoluzione del Consiglio di Sicurezza dell'ONU in
data 30/03/2002;
Preoccupato che la già grave situazione possa ulteriormente
peggiorare con un allargamento del conflitto, rimettendo in
discussione gli equilibri e le intese che dopo gli attentati
dell'11 settembre parevano prevalere sugli estremismi;
Impegna
il Presidente della Regione e la Giunta regionale ad attivarsi
presso tutte le sedi nazionali e internazionali competenti allo
scopo di:
- porre fine il più rapidamente possibile alle ostilità;
- ribadire il diritto inalienabile di ogni popolo compreso
quello palestinese ad uno stato indipendente, riconosciuto dalla
comunità internazionale;
- individuare una soluzione pacifica e giusta alla
conflittualità tra ebrei e palestinesi, in modo tale da garantire
che i due popoli possano vivere rispettati e con la città di
Gerusalemme condivisa;
- condannare senza riserve ogni episodio, violento o eccessivo,
inteso a sostenere le parti in conflitto o rivolto a promuovere
azioni violente contro i popoli in lotta, le loro rappresentanze e
i loro simboli;
Invita
i rappresentanti valdostani nel parlamento italiano e in quello
europeo a sostenere tutte le iniziative che in quelle sedi possano
essere costruttive per la pace nella Palestina.
Président
La parole à la Conseillère Squarzino
Secondina.
Squarzino (PVA-cU)
Il nostro gruppo ha presentato un
risoluzione sulla questione del Medio Oriente perché ci sembra
importante che il Consiglio regionale oggi non taccia di fronte al
dramma che si sta vivendo in Terra Santa.
In merito a questa situazione credo che sia le risoluzioni
dell'ONU, sia le prese di posizioni dell'Europa e del Governo
italiano esprimono in modo unanime un punto fermo: la necessità
improrogabile di mettere fine al massacro.
Ricordo fra l'altro l'intervento in data odierna del Capo dello
Stato che, nell'ambito del discorso fatto in occasione della
consegna delle onorificenze ai benemeriti della scienza e della
cultura, ha detto:
"Oggi la preoccupazione per il Medio Oriente
grava sui nostri animi. Abbiamo sperato a lungo nel successo del
processo di pace in Medio Oriente. La situazione, già difficile, è
peggiorata negli anni con il terrorismo e con le rappresaglie
militari. Negli ultimi mesi Palestinesi e Israeliani hanno scavato
e stanno scavando un solco profondo. In questa drammatica
situazione è impossibile parlare di pace e di negoziati, dobbiamo
concentrare gli sforzi su un unico obiettivo: far cessare la
tragedia. Per l'intera comunità internazionale prioritario è il
raggiungimento di una tregua vera in Medio Oriente e tregua
significa porre fine sia agli attentati, sia all'occupazione
militare dei territori, porre fine alla violenza come strumento di
pressione e i governanti si assumono la responsabilità di
dichiararlo apertamente. La comunità internazionale, Stati Uniti e
Unione europea in testa, sia pronta ad aiutare Israeliani e
Palestinesi a controllare la situazione sul terreno?
.
Questo per dire che la situazione è veramente drammatica. Molti
colleghi hanno presentato un altro testo di risoluzione in cui noi
non ci riconosciamo in tutte le sfumature, però riteniamo che non
ha senso, di fronte ad una situazione così drammatica, fare qui la
guerriglia guerreggiata dicendo:
"questa parola mi piace,
quest'altra non mi piace"
. Credo che i concetti fondamentali ci
siano, per cui noi ritiriamo la nostra mozione per evitare che ci
sia anche solo un minimo di attrito, di divisione su cose forse
marginali.
Non firmiamo quindi questo nuovo testo perché non rispecchia
pienamente le nostre priorità, però lo accettiamo e lo votiamo,
ritirando la nostra mozione.
Président
La parole au Conseiller Frassy.
Frassy (FI)
Noi interveniamo, ma ad onor del vero non
sappiamo se stiamo intervenendo ancora sulla risoluzione della
Squarzino o su questa risoluzione che non abbiamo capito poi chi la
presenti…
Président
… la Conseillère
Squarzino a retiré sa résolution; le texte qui vient d'être
distribué, qui ne porte pas de signatures, mais il est le fruit
d'une réélaboration qui a été faite par plusieurs
conseillers…
Frassy (FI)
… non sappiamo di
chi sia la paternità, ma poco importa a questo punto.
Siamo rimasti abbastanza in silenzio ad ascoltare l'evoluzione
di questo dibattito ed esprimiamo un po' la difficoltà nel
proseguire in quella che è la conclusione di questo dibattito. È
vero che questa Assemblea è un'assemblea sovrana e può parlare di
tutti i massimi sistemi, riteniamo però che entrare in un argomento
di questo genere rischi di farci perdere la misura del ruolo che
può o non può avere questa Assemblea.
In un momento in cui gli appelli dei capi di stato, dei capi di
governo, che gli appelli dello stesso Sommo Pontefice vengono
lasciati cadere nel vuoto, non sappiamo se definire esageratamente
presuntuoso, o non so come, un ordine del giorno che ripone le
aspettative su una pace, che tutti condividiamo, su quell'impegno
che non so come il Presidente della Regione possa assumere - e
penso che sarebbe imbarazzante per lo stesso Presidente doverlo
relazionare in un prossimo Consiglio - oppure sull'invito che viene
fatto ai rappresentanti valdostani di sostenere tutte le
iniziative.
Penso che il principio nobile sia stato alla fine chiuso in una
maniera risibile, per usare un termine che non vuole essere
offensivo, ma che vuole semplicemente indicare l'insostenibile
conclusione e leggerezza di questo documento, documento che
peraltro parte da una visione non voglio dire parziale, ma
limitativa delle vicende attuali, ma anche storiche di quei
territori e di quelle popolazioni, un documento che non tiene in
considerazione il grosso sforzo che il Governo italiano ha fatto
nel cercare di proporre comunque una soluzione di pace perché, al
di là della risoluzione dell'ONU, qui citata, devo riconoscere che
i colleghi Verdi avevano individuato e riconosciuto al "Governo
Berlusconi" il ruolo che aveva svolto.
Non abbiamo voluto insistere nella querelle preliminare alla
stesura di queste risoluzioni, ma non ci sentiamo di partecipare a
questa votazione perché riteniamo che sia una votazione che nelle
sue conclusioni non affronti in maniera seria un problema
drammatico, perciò, senza voler strumentalizzare nessuna posizione,
vi lasciamo votare una risoluzione che riteniamo non sposti di una
virgola il problema che queste popolazioni stanno vivendo in queste
ore.
Président
Je soumets au vote le nouveau texte de
la résolution présenté par le Conseiller Cerise au nom de plusieurs
autres collègues:
Conseillers présents et votants: 26
Pour: 26
Le Conseil approuve à l'unanimité.
Sur cela nous terminons les travaux du Conseil.
La séance est levée.
La session se termine à 19 heures 57.
