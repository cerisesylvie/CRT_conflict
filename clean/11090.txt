Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2103 del 24 aprile 1991 - Resoconto
OGGETTO N. 2103/IX Solidarietà del Consiglio regionale della
Valle d'Aosta nei confronti del popolo curdo.
(Approvazione di
risoluzione).
PresidenteE' stata presentata una risoluzione di solidarietà al
popolo curdo, sottoscritta da tutti i Capigruppo.
Mi si chiede anche che sia prevista l'iscrizione d'urgenza e
l'approvazione, visto che c'è la sottoscrizione unanime.
Siccome siamo più di 24 in aula, ne approfitto per porre in
votazione l'iscrizione con votazione palese:
Esito della votazione
Presenti, votanti e favorevoli: 29
Il Consiglio approva all'unanimità
Presidente
Do lettura della risoluzione di cui è stata
testè approvata l'iscrizione d'urgenza all'ordine del
giorno:
Risoluzione Il Consiglio Regionale della Valle
D'aosta
Condanna
la feroce repressione del regime di Saddam contro la popolazione
curda, repressione che, per i caratteri di spietatezza contro
civili inermi, costretti alla fuga in condizioni disumane, assume
caratteri di un vero e proprio genocidio;
esprime
la più profonda solidarietà al popolo curdo da sempre vittima di
persecuzioni, e al suo diritto ad una Patria indipendente;
chiede
al Governo e al Parlamento italiano
- di attivare tutti i canali a loro disposizione per inserire la
questione curda come parte della questione mediorientale, nei
lavori dell'Assem-blea Generale, del Consiglio di sicurezza e della
Commissione dei Diritti Umani dell'ONU, per impedire che prosegua
l'azione di sterminio da parte del regime di Saddam, per la ricerca
di una soluzione politica e pacifica della questione curda,
ponendola come momento centrale di una risoluzione dell'ONU;
- di inviare immediatamente aiuti umanitari, tramite i canali
opportuni e secondo quanto previsto dalla legge 49/87, alla
popolazione curda in fu-ga verso l'Iran e verso la Turchia, che ha
annunciato l'apertura delle fron-tiere per accogliere i profughi,
ma che ha fatto sapere di non poterli sfamare;
- di portare all'attenzione delle Istituzioni Comunitarie la
necessità di por-re la garanzia del rispetto, dei diritti civili
del popolo curdo come condi-zione per l'ammissione alla Comunità
Economica Europea della Turchia;
si impegna
per quanto sta nelle proprie competenze e possibilità, ad
organizzare immediatamente forme di solidarietà concreta con il
popolo curdo, anche mediante la costituzione di un Comitato
regionale di Solidarietà per la raccolta e il coordinamento degli
aiuti.
Esito della votazione
Presenti, votanti e favorevoli: 29
Il Consiglio approva all'unanimità
