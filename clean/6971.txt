Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1474 del 4 luglio 1985 - Resoconto
OGGETTO N. 1474/VIII - DISEGNO DI LEGGE CONCERNENTE:
"ULTERIORI MODIFICAZIONI DELLA LEGGE REGIONALE 8 OTTOBRE 1973, N.
33: "COSTITUZIONE DI FONDI DI ROTAZIONE REGIONALI PER LA PROMOZIONE
DI INIZIATIVE ECONOMICHE NEL TERRITORIO DELLA VALLE
D'AOSTA".
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
La presente legge modifica in parte la
legge regionale dell'8 ottobre 1973 n. 33 sui fondi di rotazione
per la promozione di iniziative economiche in Valle d'Aosta. Il
capo 1° tratta di mutui agevolati inerenti l'esecuzione di lavori
di restauro e risanamento conservativo nei centri storici dei
Comuni sino a 4 mila abitanti, mentre il capo 2° tratta di
iniziative economiche per le infrastrutture turistico-sportive, in
modo particolare alberghi, campeggi e altre strutture
riclassificate nel nuovo ordinamento alberghiero.
Le modifiche inerenti il capo 1° riguardano la ristrutturazione
dei fabbricati. Per quanto concerne i mutui di restauro
conservativo, le percentuali dell'intervento e dell'interesse
richiesto rimangono pressoché invariate, salvo un emendamento
presentato dalle Commissioni competenti che innalza dal 60% al 70%
l'intervento per restauri conservativi in edifici a proprietà
singola, all'80% per gli edifici con più proprietari e fino al 90%
per interventi su interi villaggi. Per quanto concerne invece le
ristrutturazioni si diminuisce del 20% l'intervento rispetto ai
restauri conservativi, si aumenta di due punti il tasso di
interesse che risulta pertanto del 7% per gli interventi di
restauro e 9% per gli interventi di ristrutturazione.
L'articolo 9 è una deroga a quanto previsto nella prima
applicazione della legge, che consente di fare domanda entro il 31
dicembre 1985 a tutti i proprietari che hanno una concessione
edilizia non anteriore al 1° gennaio 1983, perchè ci sono diverse
pratiche ferme le quali durante l'esecuzione dei lavori hanno
subito delle varianti non considerate dalla Commissione come
restauro conservativo, ma come ristrutturazione. Per non fare
discriminazioni tra coloro che hanno visto accolta la loro domanda
e coloro che invece l'hanno vista respinta, perchè l'intervento non
è stato ritenuto un restauro conservativo, abbiamo posticipato la
scadenza per la presentazione delle domande per tutti coloro che
hanno la concessione edilizia non anteriore al 1° gennaio 1983.
Il capo 2° è inerente i mutui a tasso agevolato per gli
alberghi, le residenze turistico-alberghiere e i complessi
ricettivi all'aperto. In esso viene sancita in modo esplicito
l'esclusione dai benefici di legge delle cosiddette multiproprietà,
non prevista in modo chiaro dal capo 2° della legge 33. Le
multiproprietà non potranno beneficiare quindi delle disposizioni
di legge e gli scaglioni di spesa subiranno delle variazioni
migliorative e offriranno maggiori agevolazioni a coloro che hanno
una struttura alberghiera da ristrutturare. Poiché riteniamo che si
debba fare uno sforzo per riqualificare le attuali strutture
aumentiamo la percentuale del 60%, sino ai 300 milioni nella
vecchia legge, portandola al 70%, cioè fino ad un massimo di 500
milioni, e prevediamo il 50% per ulteriori spese fino ad un totale
massimo di 2 miliardi, che corrispondono ad un mutuo massi mo di 1
miliardo 100 milioni.
Si può inoltre dare un mutuo a tasso agevolato anche per
l'acquisto della struttura alberghiera, concesso però soltanto a
coloro che hanno gestito per almeno tre anni la struttura stessa.
Il mutuo è del 50% con un massimale di spesa fino ad un miliardo.
Sono ammessi inoltre ai finanziamenti investimenti sino ad un
importo massimo di lire 200 milioni per operazioni di leasing, che
avranno un tasso di interesse di 6 punti superiori a quello già
definito, pari al 40% rispetto al tasso di riferimento del settore
economico-turistico dello Stato. L'operatore turistico che avrà la
possibilità di beneficiare della legge usufruirà di 200 milioni di
mutuo per l'acquisto di attrezzature; se dovesse accedere ad un
mutuo per la ristrutturazione del proprio albergo, i 200 milioni
gli verrebbero defalcati dal massimale di 1 miliardo e 100
milioni.
Come diceva questa mattina il Consigliere Maquignaz questa legge
ha alcune innovazioni importanti in modo particolare per gli
acquisti, per i leasing e per la filosofia politica
dell'incentivazione delle strutture alberghiere esistenti. Infatti
non è vero che in Valle d'Aosta manchino posti letto, è vero invece
che mancano strutture alberghiere a livello di tre o quattro
stelle, come ad esempio nella Valle d'Ayas. Dobbiamo quindi aiutare
gli attuali proprietari degli alberghi, affinché le strutture
abbiano i requisiti necessari per essere classificate ad un certo
livello.
L'emendamento della Commissione propone che al capo primo, per
gli interventi dei singoli privati, la percentuale venga elevata
dal 60% al 70%. Con l'altro emendamento vengono concessi mutui ai
gestori delle infrastrutture alberghiere, purchè il proprietario
dia le garanzie necessarie alla banca. Do lettura
dell'emendamento:
"Per i casi di cui alle lettere b) ed e)
,
i mutui
possono essere concessi anche al gestore dell'esercizio, a
condizione che venga comunque costituito in garanzia, e
conseguentemente vincolato alla destinazione secondo le norme della
presente legge, l'immobile oggetto dell'intervento".
Abbiamo proposto l'emendamento perchè in Valle d'Aosta ci sono
molti casi in cui il proprietario è un genitore e il gestore è un
figlio e si verificano quindi delle sperequazioni perchè con
l'applicazione della legge VISENTINI non si potrebbe detrarre
l'I.V.A. per le spese di costruzione dell'immobile.
PRESIDENTE:
Passiamo ora all'esame dell'articolato.
Do lettura dell'articolo 1:
Art.
1
Il testo dell'articolo 2 della legge regionale 8 ottobre
1973, n. 33, così come risulta modificato dall'art. 2 della legge
regionale 11 agosto 1975,
n. 41, e dagli articoli 2 e 3 della legge regionale 28
febbraio 1979, n. 10 è
così sostituito:
"CAPO I
(Provvidenze per la sistemazione di centri abitati)
Art. 2
Sono concessi mutui agevolati per il recupero, anche
parziale, mediante l'esecuzione di interventi di restauro e di
ristrutturazione, di cui alle lettere
c) e d) dell'art. 31
della legge dello Stato 5
agosto 1978, n. 457, dei centri
abitati aventi popolazione residente inferiore ai 4000 abitanti,
quale risulta dal più recente censimento generale della
popolazione, limitatamente alle zone A e alle zone di recupero
individuate nell'ambito del piano regolatore generale. Sono
assimilate, ai fini del presente capo, a dette zone quelle
individuate dalla Regione o dalle comunità montane con criteri
analoghi negli strumenti urbanistici di loro competenza, nonché gli
agglomerati deliberati a norma di legge, a fini
urbanistico-edilizi, ad opera dei comuni sprovvisti di piano
regolatore generale.
Detti mutui sono altresì concessi per il recupero di singoli
fabbricati, mediante l'esecuzione degli interventi di cui al comma
precedente, situati all'esterno degli ambiti territoriali di cui al
comma medesimo, sempre che presentino interesse storico, artistico
o ambientale. La sussistenza di tale interesse deve risultare dal
piano regolatore generale comunale".
PRESIDENTE:
Se nessuno chiede la parola, metto in
approvazione l'articolo 1 testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Do lettura dell'articolo 2:
Art. 2
Il testo dell'art. 3 della legge regionale 8 ottobre 1973, n.
33, così come risulta modificato dall'art. 1 della legge regionale
5
luglio 1976, n. 23, e dall'art. 2 della legge regionale 11
agosto 1975, n. 41, è
così sostituito:
Art. 3
Possono ottenere le provvidenze di cui all'art. 2 i seguenti
soggetti:
a)
i conduttori di aziende agricole residenti nel
comune in cui sono ubicati gli immobili da sistemare;
b)
i proprietari degli immobili compresi nelle zone di
cui all'art. 2, purchè residenti da almeno tre anni in Valle
d'Aosta;
c)
i proprietari, da almeno due anni prima
dell'entrata in vigore della presente legge, di immobili compresi
nelle zone di cui all'art. 2. Ai fini del computo dell'anzidetto
periodo di due anni, non costituiscono elemento interruttivo
l'acquisizione a titolo oneroso o gratuito della proprietà
dell'immobile, a qualunque titolo, da parte dei soggetti di cui
all'articolo 565
del codice civile;
d)
i soggetti di cui ai punti precedenti riuniti in
un'unica iniziativa di sistemazione;
e)
i comuni della Valle d'Aosta.
PRESIDENTE:
Se nessuno chiede la parola, metto in
approvazione l'articolo 2 testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Do lettura dell'articolo 3:
Art. 3
Il testo dell'articolo 5
della legge regionale 8
ottobre 1973, n. 33, così come risulta modificato dall'articolo 2
della legge regionale 11 agosto 1975, n. 41, e dall'articolo 1
della legge regionale 20 agosto 1979, n. 52, è
così
sostituito:
Art.
5
Ai soggetti elencati all'art. 3 possono essere concessi mutui
agevolati, da rimborsare nel periodo massimo di anni venti.
Il tasso annuo di interesse è
pari al 40% dell'ultimo
tasso di riferimento dell'edilizia residenziale pubblicato al
momento della stipula del contratto, arrotondato al mezzo
punto.
Per gli interventi di restauro, i
limiti di
finanziamento sono stabiliti come segue:
a)
mutui fino all'80% della spesa ammessa per
l'eventuale acquisto degli immobili o di parte di essi da
recuperare, nonché per la spesa ammessa per il loro recupero, a
favore dei conduttori di aziende agricole residenti nel comune in
cui sono ubicati detti immobili da recuperare;
b)
mutui fino al 60% della spesa ammessa per il
recupero degli immobili di cui all'art. 4, a favore dei proprie
tari degli immobili compresi nelle zone di cui all'art. 2 residenti
da almeno tre anni in Valle d'Aosta, ovvero di residenti o non
residenti proprietari degli immobili da almeno due anni prima
dell'entrata in vigore della presente legge;
c)
mutui fino all'80% della spesa ammessa per il
recupero degli immobili di cui all'art. 4, a favore dei soggetti di
cui alle precedenti lettere
a) e b) riuniti in un'unica
iniziativa di recupero, nonchè a favore dei comuni della Valle
d'Aosta.
Per gli interventi di ristrutturazione, gli importi dei mutui
e i relativi tassi di interesse sono stabiliti in misura pari,
rispettivamente, a dieci punti in meno e a due punti in più delle
percentuali e dei tassi applicabili, per i vari casi di cui alle
lettere a), b), c) del comma precedente.
Qualora le agevolazioni siano richieste per il recupero di
interi villaggi rurali, compresi nelle zone A, dai soggetti di cui
alla precedente lettera c), i mutui vengono concessi fino ad un
ammontare del 90%
della spesa ammessa.
Nelle spese riconosciute ammissibili ai fini del mutuo sono
comprese anche le spese di progetto, direzione e contabilizzazione
lavori, fino ad un massimo del 7% dell'ammontare complessivo di
spesa dei lavori valutato in sede preventiva".
PRESIDENTE:
Do lettura di un emendamento all'articolo 3
proposto dalla Terza Commissione:
Emendamento n. 1
Art. 3
Sostituire al secondo capoverso punto b) "70%" al posto di
"60".
PRESIDENTE:
Metto in approvazione l'emendamento testé
letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
All'articolo 3 vi è un secondo emendamento
proposto dalla Terza
Commissione, di cui do lettura:
Emendamento n. 2
Art. 3
Sostituire al terzo capoverso l'espressione "a dieci punti in
meno", con l'espressione " a
venti punti in meno".
PRESIDENTE:
Metto in approvazione l'emendamento testé
letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Do lettura dell'articolo 3 nel testo
emendato:
Art. 3
Il testo dell'articolo 5
della legge regionale 8
ottobre 1973, n. 33, così come risulta modificato dall'articolo 2
della legge regionale 11 agosto 1975, n. 41, e dall'articolo 1
della legge regionale 20 agosto 1979, n. 52, è così
sostituito:
Art
. 5
Ai soggetti elencati all'art. 3 possono essere concessi mutui
agevolati, da rimborsare nel periodo massimo di anni venti.
Il tasso annuo di interesse è pari al 40% dell'ultimo tasso
di riferimento dell'edilizia residenziale pubblicato al momento
della stipula del contratto, arrotondato al mezzo punto.
Per gli interventi di restauro, i limiti di finanziamento
sono stabiliti come segue:
a)
mutui fino all'80% della spesa ammessa per
l'eventuale acquisto degli immobili o di parte di essi da
recuperare, nonché per la spesa ammessa per il loro recupero, a
favore dei conduttori di aziende agricole residenti nel comune in
cui sono ubicati detti immobili da recuperare;
b)
mutui fino al 70% della spesa ammessa per il
recupero degli immobili di cui all'art. 4, a favore dei proprie
tari degli immobili compresi nelle zone di cui all'art. 2 residenti
da almeno tre anni in Valle d'Aosta, ovvero di residenti o non
residenti proprietari degli immobili da almeno due anni prima
dell'entrata in vigore della presente legge;
c)
mutui fino all'80% della spesa ammessa per il
recupero degli immobili di cui all 'art. 4, a favore dei soggetti
di cui alle precedenti lettere a) e b) riuniti in un'unica
iniziativa di recupero, nonchè a favore dei comuni della Valle
d'Aosta.
Per gli interventi di ristrutturazione, gli importi dei mutui
e i relativi tassi di interesse sono stabiliti in misura pari,
rispettivamente, a venti punti in meno e a due punti in più delle
percentuali e dei tassi applicabili, per i vari casi di cui alle
lettere a), b), c) del comma precedente.
Qualora le agevolazioni siano richieste per il recupero di
interi villaggi rurali, compresi nelle zone A, dai soggetti di cui
alla precedente lettera c), i mutui vengono concessi fino ad un
ammontare del 90% della spesa ammessa.
Nelle spese riconosciute ammissibili ai fini del mutuo sono
comprese anche le spese di progetto, direzione e contabilizzazione
lavori, fino ad un massimo del 7% dell'ammontare complessivo di
spesa dei lavori valutato in sede preventiva".
PRESIDENTE:
Se nessuno chiede la parola, metto in
approvazione l'articolo 3 nel testo emendato:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Do lettura dell'articolo 4:
Art.
4
Il testo dell'articolo 6 della legge regionale 8 ottobre
1973, n. 33, è così sostituito:
"CAPO II
(Provvidenze per il turismo)
Art. 6
Al fine di favorire il potenziamento e la qualificazione
delle strutture turistico-ricettive nella regione Valle d'Aosta, è
autorizzata la concessione di agevolazioni a favore di società,
enti e privati che, in forma singola o associata, operino nel
settore turistico e abbiano sede legale e fiscale in Valle
d'Aosta.
Sono escluse dai benefici di cui agli articoli susseguenti le
strutture ricettive le cui unità siano oggetto di vendita con
diritto di utilizzo riferito a periodi di tempo
determinati".
PRESIDENTE:
Se nessuno chiede la parola, metto in
approvazione l'articolo 4 testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Do lettura dell'articolo 5:
Art.
5
Il testo dell'articolo 7 della legge regionale 8 ottobre
1973, n. 33, così come risulta modificato dall'articolo 2 della
legge regionale 5
luglio 1976, n. 23, e dall'articolo 1
della legge regionale 24 agosto 1982, n. 46, è così
sostituito:
Art. 7
Ai soggetti di cui all'art. 6 della presente legge vengono
concessi mutui per le seguenti iniziative:
a)
ristrutturazione e arredamento, a uso alberghiero,
di edifici o
complessi di edifici già esistenti;
b)
ristrutturazione e arredamento di aziende
alberghiere già esistenti e classificate ai sensi della
legislazione regionale vigente;
c)
costruzione e arredamento di nuove aziende
alberghiere;
d)
acquisto dell'immobile, adibito ad azienda
alberghiera classificata ai sensi della legislazione regionale
vigente, da parte del soggetto intestatario da non meno di tre anni
della relativa licenza di esercizio;
e)
ristrutturazione e arredamento di complessi
ricettivi turistici all'aperto, come definiti dalla legislazione
regionale vigente;
f)
costruzione e arredamento di nuovi complessi
ricettivi turistici all'aperto, come definiti alla precedente
lettera e);
g)
acquisto di terreni e fabbricati adibiti a
complesso ricettivo turistico all'aperto, come definito alla
precedente lettera e), da parte del soggetto intestatario da non
meno di tre anni della relativa autorizzazione all'esercizio;
l'acquisto deve riguardare non meno di un terzo della superficie
del complesso e includere il fabbricato principale servizi.
I mutui, della durata massima di anni 18, vengono concessi al
tasso annuo di interesse pari al 40% dell'ultimo tasso di
riferimento del settore turismo pubblicato al momento della stipula
del contratto, arrotondato al mezzo punto, e nelle seguenti
proporzioni:
a1) per i casi di cui alla lettera a), b) e c) del precedente
comma:
-
fino ad un massimo del 70% della spesa ammessa, per i primi
500 milioni di spesa;
-
fino ad un massimo del 50% della spesa ammessa eccedente i
500 milioni, e con un limite di spesa totale ammissibile di due
miliardi;
b1) per i casi di cui alla lettera d) del precedente
comma:
-
fino a un massimo del 50% della spesa risultante dall'atto
di acquisto dell'immobile, e con un limite di spesa totale
ammissibile di un miliardo;
cl) per i casi di cui alla lettera e) del precedente
comma:
-
fino ad un massimo del 70% della spesa ammessa, per i primi
250 milioni di spesa;
-
fino ad un massimo del 40% della spesa ammessa eccedente i
250 milioni, e con un limite di spesa totale ammissibile di un
miliardo;
dl) per i casi di cui alla lettera f) del precedente
comma:
-
fino a un massimo del 40% della spesa ammessa, e con un
limite di spesa totale ammissibile di un miliardo;
e1) per i casi di cui alla lettera g) del precedente
comma:
- fino ad un massimo del 50% della spesa risultante dall'atto
di acquisto degli immobili, e con un limite di spesa totale
ammissibile di un miliardo.
Per accedere ai benefici previsti dal presente capo la
struttura turistico-ricettiva oggetto della richiesta deve
rispettare la normativa regionale vigente in materia di
identificazione e
di classificazione a essa
applicabile.
Gli interventi di cui alle lettere b) e e1) non sono
ripetibili per il medesimo immobile se non sono trascorsi più di
dieci anni dal precedente contratto di mutuo; per gli altri tipi di
intervento tale intervallo è fissato in anni tre.
I soggetti di cui all'art. 6 possono
altresì ottenere
finanziamenti sotto forma di locazioni finanziarie per investimenti
relativi a beni mobili strumentali.
Sono ammessi a finanziamento investimenti fino a un importo
massimo di lire duecentomilioni; l'importo minimo di ciascuna
operazione è
fissato in lire trentamilioni, diminuito a
quindici-milioni per i casi di cui alle lettere e) ed f) del
presente articolo.
Le locazioni finanziarie possono avere una durata massima di
anni sei; il tasso annuo di interesse è di sei punti superiore a
quello come sopra definito per i mutui.
L'investimento è finanziato nella proporzione dell'80% della
spesa ritenuta ammissibile.
Al fine del rispetto del limite d'intervento indicato al
comma precedente, sarà corrisposto dal locatario, all'atto della
stipulazione del contratto, un primo canone pari al 20% del valore
del bene oggetto del finanziamento.
Si applicano alle locazioni finanziarie e ai relativi canoni
le norme previste dalla presente legge per i mutui e le relative
rate di ammortamento.
Non è consentito il cumulo di mutui e di locazioni
finanziarie in supero dei limiti massimi di spesa ammissibile
stabiliti per i mutui".
PRESIDENTE:
All'articolo 5 vi è un emendamento presentato
dall'Assessore al Turismo, Urbanistica e Beni Culturali Borbey, di
cui do lettura:
Emendamento
Art
. 5 -
(modifica l'art. 7)
E' aggiunto, dopo il primo, il seguente comma:
"Per i casi di cui alle lettere b) ed e), i mutui possono
essere concessi anche al gestore dell'esercizio, a condizione che
venga comunque costituito in garanzia, e conseguentemente vincolato
alla destinazione secondo le norme della presente legge, l'immobile
oggetto dell'intervento."
PRESIDENTE:
Metto in approvazione l'emendamento
presentato dall'Assessore al Turismo, Urbanistica e Beni Culturali
Borbey testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Do lettura dell'articolo 5 nel testo
emendato:
Art.
5
Il testo dell'articolo 7 della legge regionale 8 ottobre
1973, n. 33, così come risulta modificato dall'articolo 2 della
legge regionale 5
luglio 1976, n. 23, e dall'articolo 1
della legge regionale 24 agosto 1982, n. 46, è così
sostituito:
Art. 7
Ai soggetti di cui all'art. 6 della presente legge vengono
concessi mutui per le seguenti iniziative:
a)
ristrutturazione e arredamento, a uso alberghiero,
di edifici o complessi di edifici già esistenti;
b)
ristrutturazione e arredamento di aziende
alberghiere già esistenti e classificate ai sensi della
legislazione regionale vigente;
c)
costruzione e arredamento di nuove aziende
alberghiere;
d)
acquisto dell'immobile, adibito ad azienda
alberghiera classificata ai sensi della legislazione regionale
vigente, da parte del soggetto intestatario da non meno di tre anni
della relativa licenza di esercizio;
e)
ristrutturazione e arredamento di complessi
ricettivi turistici all'aperto, come definiti dalla legislazione
regionale vigente;
f)
costruzione e arredamento di nuovi complessi
ricettivi turistici all'aperto, come definiti alla precedente
lettera e);
g)
acquisto di terreni e fabbricati adibiti a
complesso ricettivo turistico all'aperto, come definito alla
precedente lettera e), da parte del soggetto intestatario da non
meno di tre anni della relativa autorizzazione all'esercizio;
l'acquisto deve riguardare non meno di un terzo della superficie
del complesso e includere il fabbricato principale servizi.
Per i casi di cui alle lettere b) ed e), i mutui possono
essere concessi anche al gestore dell'esercizio, a condizione che
venga comunque costituito in garanzia, e conseguentemente vincolato
alla destinazione secondo le norme della presente legge, l'immobile
oggetto dell'intervento.
I mutui, della durata massima di anni 18, vengono concessi al
tasso annuo di interesse pari al 40% dell'ultimo tasso di
riferimento del settore turismo pubblicato al momento della stipula
del contratto, arrotondato al mezzo punto, e nelle seguenti
proporzioni:
a1) per i casi di cui alla lettera a), b) e c) del precedente
comma:
-
fino ad un massimo del 70% della spesa ammessa, per i primi
500 milioni di spesa;
-
fino ad un massimo del 50% della spesa ammessa eccedente i
500 milioni, e con un limite di spesa totale ammissibile di due
miliardi;
b1) per i casi di cui alla lettera d) del precedente
comma:
-
fino a un massimo del 50% della spesa risultante dall'atto
di acquisto dell'immobile, e con un limite di spesa totale
ammissibile di un miliardo;
c1) per i casi di cui alla lettera e) del precedente
comma:
-
fino ad un massimo del 70% della spesa ammessa, per i primi
250 milioni di spesa;
-
fino ad un massimo del 40% della spesa ammessa eccedente i
250 milioni, e con un limite di spesa totale ammissibile di un
miliardo;
d1) per i casi di cui alla lettera f) del precedente
comma:
-
fino a un massimo del 40% della spesa ammessa, e con un
limite di spesa totale ammissibile di un miliardo;
e1) per i casi di cui alla lettera g) del precedente
comma:
- fino ad un massimo del 50% della spesa risultante dall'atto
di acquisto degli immobili, e con un limite di spesa totale
ammissibile di un miliardo.
Per accedere ai benefici previsti dal presente capo la struttura
turistico-ricettiva oggetto della richiesta deve rispettare la
normativa regionale vigente in materia di identificazione e di
classificazione a essa applicabile.
Gli interventi di cui alle lettere b) e e1) non sono ripetibili
per il medesimo immobile se non sono trascorsi più di dieci anni
dal precedente contratto di mutuo; per gli altri tipi di intervento
tale intervallo è fissato in anni tre.
I soggetti di cui all'art. 6 possono altresì ottenere
finanziamenti sotto forma di locazioni finanziarie per investimenti
relativi a beni mobili strumentali.
Sono ammessi a finanziamento investimenti fino a un importo
massimo di lire duecentomilioni; l'importo minimo di ciascuna
operazione è fissato in lire trentamilioni, diminuito a
quindici-milioni per i casi di cui alle lettere e) ed f) del
presente articolo.
Le locazioni finanziarie possono avere una durata massima di
anni sei; il tasso annuo di interesse è di sei punti superiore a
quello come sopra definito per i mutui.
L'investimento è finanziato nella proporzione dell'80% della
spesa ritenuta ammissibile.
Al fine del rispetto del limite d'intervento indicato al comma
precedente, sarà corrisposto dal locatario, all'atto della
stipulazione del contratto, un primo canone pari al 20% del valore
del bene oggetto del finanziamento.
Si applicano alle locazioni finanziarie e ai relativi canoni le
norme previste dalla presente legge per i mutui e le relative rate
di ammortamento.
Non è consentito il cumulo di mutui e di locazioni
finanziarie in supero dei limiti massimi di spesa ammissibile
stabiliti per i mutui".
PRESIDENTE:
Se nessuno chiede la parola, metto in
approvazione l'articolo 5 nel testo emendato:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Do lettura dell'articolo 6:
Art. 6
Il testo dell'articolo 18 della legge regionale 8 ottobre 1973,
n. 33, così come risulta modificato dall'articolo 1 della legge
regionale 18 febbraio 1983, n. 3, è così sostituito:
Art. 18
Le domande di mutuo, dopo l'istruttoria compiuta dagli uffici e
dall'assessorato competente per materia, sono sottoposte, insieme
alla documentazione relativa, all'esame della commissione di cui al
presente articolo, per un parere tecnico-consultivo.
Per l'esame delle domande dirette ad ottenere le provvidenze di
cui alla presente legge, è istituita una commissione nominata dal
Presidente della Giunta regionale e costituita come segue:
a) dal segretario generale o da un suo delegato, il quale funge
da presidente della commissione;
b) da un rappresentante dell'ufficio regionale studi e
programmazione, designato dal Presidente della Giunta;
c) dal sovrintendente regionale per i beni culturali e
ambientali o da un suo delegato;
d)
dal dirigente dell'ufficio regionale per il turismo
o da un suo delegato;
e) da un funzionario dell'assessorato industria, commercio,
artigianato e trasporti designato dall'assessore;
f) da un funzionario dell'assessorato dell'agricoltura, foreste
e ambiente naturale designato dall'assessore;
g) da un funzionario dell'assessorato della sanità e assistenza
sociale designato dall'assessore;
h)
dal ragioniere capo della Regione o da un suo
delegato, che svolge anche la funzione di segretario della
commissione.
La delega prevista alle lettere a), c), d) e h) del secondo
comma è permanente. Il delegato sostituisce il componente titolare
in caso di assenza o impedimento di questo.
Per ciascuno dei membri indicati alle lettere b), e), f), g),
del secondo comma, l'organo indicato della designazione provvede
anche a designare il rispettivo sostituto".
PRESIDENTE:
Se nessuno chiede la parola, metto in
approvazione l'articolo 6 testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Do lettura dell'articolo 7:
Art. 7
Il terzo comma dell'art. 21 della legge regionale 8 ottobre
1973, n. 33, è così sostituito:
"In caso di comprovate irregolarità la Giunta regionale, su
proposta dell'assessorato competente, potrà richiedere che
l'istituto mutuante convenzionato proceda all'immediata estinzione
del mutuo, ovvero a sua congrua riduzione".
PRESIDENTE:
Se nessuno chiede la parola, metto in
approvazione l'articolo 7 testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Do lettura dell'articolo 8:
Art. 8
Il primo comma dell'art. 22 della legge regionale 8 ottobre
1973, n. 33, così come risulta modificato dall'art. 2 della legge
regionale 11 agosto 1975,
n. 41, è così sostituito:
"Gli immobili e le opere che hanno beneficiato delle provvidenze
previste dalla presente legge devono essere ultimati entro 36 mesi
dalla data del contratto di mutuo e non possono mutare la
destinazione per la quale venne concessa la provvidenza per un
periodo pari a quello della durata originariamente fissata per il
mutuo, a decorrere dalla data di inizio dell'ammortamento: per il
medesimo periodo di tempo gli immobili che hanno beneficiato delle
provvidenze di cui al capo I non possono altresì essere alienati
per atto tra vivi".
PRESIDENTE:
Se nessuno chiede la parola, metto in
approvazione l'articolo 8 testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Do lettura dell'articolo 9:
Art. 9
In sede di prima applicazione della presente legge è consentita
la presentazione, sino al 31 dicembre 1985, di domande relative a
interventi di ristrutturazione di cui al capo I, già iniziati o
ultimati, limitatamente ai casi in cui:
a)
la relativa concessione edilizia sia di data
successiva al 1° gennaio 1983;
b)
l'intervento abbia formato oggetto di domanda di
mutuo già approvata dalla Giunta regionale come intervento di
restauro o risanamento conservativo, ma abbia successivamente
assunto, per varianti introdotte in corso d'opera, la fisionomia
della ristrutturazione.
La presente legge sarà pubblicata nel Bollettino Ufficiale della
Regione.
E' fatto obbligo a chiunque spetti di osservarla e farla
osservare come legge della Regione Valle d'Aosta.
PRESIDENTE:
Se nessuno chiede la parola, metto in
approvazione l'articolo 9 testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 28
Votanti: 28
Favorevoli: 26
Contrari: 2
Il Consiglio approva.
