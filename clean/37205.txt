Classificazione
TRASPORTI E VIABILITÀ
Trasporti



Oggetto del Consiglio n. 1050 del 25 febbraio 2015 - Resoconto
OGGETTO N. 1050/XIV - Approvazione di mozione: "Impegno a
sviluppare un piano strategico per la mobilità elettrica nella
politica dei trasporti pubblici e privati".
Presidente -
Per l'illustrazione, la parola al
Consigliere Bertschy.
Bertschy (UVP) -
Grazie Presidente.
Portiamo questo argomento all'attenzione del Consiglio regionale
per dare un po' l'impressione che sull'argomento dei trasporti non
siamo solo a lavorare come immaginiamo di fare e come stiamo
facendo sul Consiglio straordinario che abbiamo richiesto di
convocare, ma cerchiamo anche di guardare con una prospettiva
differente il futuro di tutto il comparto dei trasporti, e infatti
vogliamo parlare di mobilità pubblica e privata.
L'idea che origina questa mozione trae spunto da quello che sta
succedendo intorno a noi, dalle norme che regolano, soprattutto
dalle cose che la Comunità europea chiede sempre di più agli Stati
e alle popolazioni che, attraverso il trasporto, devono organizzare
la propria vita, la propria quotidianità e anche la propria vita
lavorativa. Dicevo che lavoriamo perché da qui al 2020, attraverso
questa mozione, si cominci ad immaginare una nuova linea di lavoro,
una nuova programmazione, un nuovo investimento che ci porti
comunque a porre attenzione a quello che viene richiesto: la
riduzione delle emissioni in atmosfera. Recentemente abbiamo
parlato, attraverso l'approvazione dei piani e dei progetti tramite
i quali chiediamo i finanziamenti alla Comunità europea, delle
linee guida che vanno in quella direzione, dei progetti che vanno
alla ricerca di quell'obiettivo. Con questa mozione noi vogliamo
anticipare discussioni che a nostro avviso arriveranno, ma vogliamo
fare in modo che arrivino oggi, in questo momento.
L'idea della mobilità elettrica anima Stati che cercano di
guardare, attraverso il progresso, ad un miglioramento della
qualità della vita delle persone. Ci sono Stati vicino a
noi...ecco, la vicina Svizzera su questo ha fatto un progetto
culturale e sociale ancor prima che economico, nel senso che,
attraverso l'utilizzo dell'energia elettrica e dell'acqua...hanno
organizzato la propria economia, i propri trasporti e anche il
sistema di mobilità delle comunità e dei cittadini. Ci sono Regioni
come il vicino Trentino o la Provincia di Bolzano in cui vi sono
società che fanno l'attività che in Valle d'Aosta svolge la CVA,
hanno cominciato ad investire - e parlo della SEL - in maniera
importante su queste tecnologie e utilizzano i propri ritorni
economici per sviluppare progetti che vadano a migliorare e ad
investire sulla mobilità elettrica, sull'auto elettrica oppure sul
trasporto pubblico elettrico. L'intenzione è quindi di provocare
una discussione e soprattutto di dire: "non muoviamoci per piccoli
progetti". Sappiamo che per esempio si sta investendo, la Deval sta
investendo su un progetto per la posa di colonnine, sappiamo che ci
sono altri progetti privati che si stanno sviluppando in Valle
d'Aosta, ci sono società private che hanno fatto dei buoni progetti
di innovazione.
Noi vorremmo provare a ragionare in maniera diversa con un
progetto strategico che coinvolga tutti gli attori, che coinvolga
sicuramente le istituzioni, che coinvolga le società e le aziende
private, però un progetto strategico che non si limiti a dire:
"mettiamo qualche colonnina", ma che allarghi i suoi orizzonti, che
provi a fare una progettazione che coinvolga i piani regolatori, le
aziende, perché appunto possano mettere delle risorse, e
soprattutto che coinvolga la nostra società, quella più importante,
la CVA, per far sì che il patrimonio, l'energia elettrica, il
grande ritorno della distribuzione elettrica possa, in qualche
maniera, venir misurato dai valdostani. Speriamo in futuro per
delle bollette meno care, e soprattutto che il costo dell'energia
sulle bollette ci faccia vedere che ci siano delle differenze per
chi abita in Valle d'Aosta e per chi è vicino a quest'energia, e
che possa essere misurato per sostituire o diminuire l'effetto che
il trasporto privato ha avuto dopo l'eliminazione dei buoni di
benzina.
Attraverso degli investimenti oculati potremmo ridurre il costo
del nostro sistema di mobilità, poiché ricaricare una macchina ad
energia elettrica costa meno. È vero che le tecnologie sono in via
di sviluppo, però sappiamo, attraverso i dati che vengono forniti,
che le persone oggi si spostano per brevi tratti, difficilmente si
fanno più di 80-100 chilometri durante una giornata, se non si
lavora, se non si vive facendo il lavoro in macchina; 80-100
chilometri in Valle d'Aosta vogliono dire un andata e un ritorno
dalla Bassa Valle, vogliono dire un'andata e ritorno dall'Alta
Valle, un sistema di mobilità che può essere utilizzato soprattutto
se le persone possono - o attraverso la ricarica a casa propria o
attraverso delle ricariche organizzate di tipo pubblico - trovare i
punti per ricaricare la propria macchina.
E poi, andando ad investire in questo campo, ci auspichiamo che
attraverso un sistema di contributi e di aiuti si possano
sviluppare delle politiche al riguardo; una tecnologia che si può
permettere anche di andare ad agganciare nuove imprese, andare a
ricercare aziende che stanno investendo in maniera importante. È di
qualche giorno fa la notizia che la Apple ha dedicato un comparto
di 100 ingegneri per sviluppare una tecnologia che, evidentemente,
vedono come possibilità di crescita del profitto della propria
azienda. In Giappone le colonnine elettriche sono superiori alle
colonnine di ricarica della pompa...genericamente detta del
petrolio, della benzina, ci sono appunto società private che stanno
investendo per far sì che - in caso di vendita dell'auto - chi
acquista le automobili possa ritrovare, attraverso dei percorsi
organizzati, punti di ricarica lungo il percorso. Nella Comunità,
qui in Europa per esempio, la società Tesla sta investendo in
questa direzione e lo sta facendo anche in Valle d'Aosta da qualche
giorno; quindi un progetto ed un obiettivo che, per una volta,
vorremmo provare ad organizzare invece che subire. Nei prossimi
anni ci sarà la possibilità, attraverso dei buoni progetti, di
andare a ricercare alla Comunità europea anche qualche
finanziamento supplementare, la possibilità di dedicare degli
investimenti e la produttività che la CVA garantisce ancora oggi
per far sì che non solo nelle centrali si investa, ma anche
nell'economia valdostana, la possibilità di creare un nuovo filone
economico-produttivo, di preparare le nostre imprese ad investire
anche in questo campo.
Con spirito propositivo, costruttivo, ma anche con una volontà
di guardare un po' al futuro, di creare un po' di speranza, quanto
meno in questo settore, ci auspichiamo che la mozione possa essere
accolta e che sia anche un indirizzo poi per il prossimo Consiglio
dei trasporti, dove sappiamo che, rispetto alla ferrovia e ad altri
fattori, sull'elettrificazione torneremo ancora a parlare.
Grazie.
Si dà atto che dalle ore 17,09 riassume la presidenza il
Presidente Marco Viérin.
Viérin M. (Presidente) -
Grazie collega. Altri che
chiedono la parola? Non ci sono altri? Chiudiamo la discussione? La
parola all'Assessore Bianchi.
Bianchi (UV) -
L'argomento affrontato nella mozione è
sicuramente di interesse ed è caratterizzato da una trasversalità
che tocca diversi settori dell'Amministrazione: da quello
dell'energia, quindi attività produttive, a quello dei trasporti,
quindi turismo, e, come cappello, diciamo quello dell'ambiente. Una
maggiore diffusione di mezzi dotati di propulsione elettrica
consente un'effettiva riduzione delle emissioni di inquinanti,
legata ai motori classici ossia quelli a benzina o diesel, tenuto
conto degli sforzi effettuati negli ultimi anni dai costruttori per
l'abbattimento degli inquinanti stessi, in particolare della CO2.
Ci sono quindi indubbi vantaggi in termini di emissioni e qualità
dell'aria, in particolare per quanto riguarda i centri urbani, dove
il traffico è maggiormente soggetto allo
stop and go
, con
conseguenti ripartenze ed accelerazioni e un regime di
funzionamento del motore ad alimentazione tradizionale con
conseguenti maggiori emissioni. Quindi si condivide l'opportunità
di sviluppare la diffusione di tale tipo di mezzi, a livello
regionale, come del resto, lo ricordo, già previsto da alcune
misure del PER oppure del POR-FERS, e come ricordava appunto il
collega Bertschy.
Volevo ricordare che parallelamente si sta comunque sviluppando
un'analisi di fattibilità tecnica ed economica dello sviluppo della
mobilità elettrica su Aosta e zone circostanti con estensione
all'intero territorio regionale. Lo studio ipotizzerà uno scenario
di sviluppo della mobilità elettrica su strada a partire
dall'analisi delle esigenze dei diversi
target
di utenza,
sia pubblica che privata, e in funzione dei principali poli di
attrazione e interesse presenti sul territorio. Lo studio sarà
disponibile penso verso maggio 2015, quindi questo sicuramente ci
potrà aiutare.
Per quanto concerne invece l'Assessorato del territorio e
ambiente, è in corso la fase di rinnovo del piano regionale per il
risanamento, il miglioramento ed il mantenimento della qualità
dell'aria, nel quale, al fine di ridurre le emissioni in atmosfera,
sono anche in previsione misure rivolte all'incentivazione della
diffusione dei veicoli elettrici, anche mediante la creazione di un
adeguato numero di postazioni di ricarica, come ricordava il
collega.
Accogliendo la mozione presentata, in linea con le linee di
indirizzo della Giunta regionale, si fa presente che la
realizzazione di un piano strategico sulla mobilità elettrica vedrà
il coinvolgimento, oltre che degli Assessorati citati, anche degli
Enti locali. A mio avviso è estremamente importante condividere
questo piano anche con il territorio, quindi con gli Enti locali
direttamente interessati al trasporto pubblico, nonché ad una
strategica ripartizione territoriale, come ricordava lei, per
esempio delle colonnine.
Sulla mozione, dopo
"impegna la Giunta"
, chiederei di
poter aggiungere
"a costituire un gruppo di lavoro anche con gli
Enti locali, finalizzato a sviluppare un piano strategico"
, e
via dicendo. Se questo viene accolto, la maggioranza voterà a
favore di questa mozione. Grazie.
Presidente -
Assessore, le chiederei una cortesia, di
consegnare al tavolo della Presidenza l'emendamento, così lo
facciamo distribuire. No, non abbiamo chiuso la discussione
generale su richiesta, perché c'era la presentazione di questo
emendamento...no, non è chiusa. Allora facciamolo distribuire,
comunque il contenuto è quello riferito da parte dell'Assessore
Bianchi in aula. Possiamo chiudere la discussione, intanto? La
discussione generale è chiusa.
È in distribuzione l'emendamento presentato dall'Assessore. Se
ci sono degli interventi in merito e riteniamo che possa andar bene
questo emendamento, soprattutto per i presentatori della
mozione...possiamo condividere il testo emendato del deliberato?
Qualcuno dei presentatori ci dica qualcosa...nessuno chiede la
parola? Passiamo alla votazione del testo con l'emendamento? La
parola al collega Laurent Viérin.
Viérin L. (UVP) -
Merci Monsieur le Président.
Alcune considerazioni anche in merito alla proposta arrivata in
sede di illustrazione e di replica da parte dell'Assessore Bianchi,
per dire che sicuramente l'integrazione proposta non va a
modificare il senso della nostra mozione, quindi accettiamo il
maggior coinvolgimento. Sicuramente già nello spirito
dell'intervento del Capogruppo Bertschy questo era stato previsto
proprio come progetto a regia regionale, ma che coinvolga tutti gli
attori della nostra comunità, chiaramente partendo dalle nostre
Amministrazioni comunali.
Alcune riflessioni su questo tema. Com'è stato anticipato, siamo
felici che questa nostra iniziativa abbia sollecitato un tema che
noi avremmo auspicato fosse già
in itinere
nella nostra
Regione, e cioè, al di là degli
spot
che si possono sentire,
al di là di tutta quella che è una programmazione di energia
pulita, di Valle d'Aosta intesa come promozione dell'ambiente, e
soprattutto di quello che è il nostro territorio...
Presidente
- Un po' di silenzio, per cortesia...
...di quello che è il nostro territorio, e sicuramente essendo
lieti di poter essere partecipi di una sollecitazione dai banchi
dell'opposizione per quanto riguarda delle linee di indirizzo,
vorremmo ogni tanto che ci fossero su questi argomenti già delle
sollecitazioni che possano effettivamente venire anche da parte di
chi ha in capo l'azione amministrativa vera e propria. Questo per
dire che oggi la nostra mozione sembra quasi sfondare una porta
aperta, eppure quasi mai si è discusso di questo argomento. Questo
lo diciamo a margine, per dire che spesso basta uscire dai nostri
confini e andare nelle zone limitrofe che sono dei piccoli esempi
di come gestire tutto quello che è il discorso "energie pulite",
per dire che tante volte andare...non a copiare, ma a prendere
spunto da ciò che avviene attorno a noi, con territori che hanno
tra l'altro le nostre stesse peculiarità da un punto di vista delle
risorse idriche, idroelettriche e tutto ciò che è lo sviluppo
potenziale del sole e dell'energia in generale, dell'acqua, può
essere determinante per la nostra Valle, anche e soprattutto in un
momento di difficoltà.
È chiaro che questo tema si lega profondamente a quello dei
trasporti, ma non solo, in questo periodo si parla tanto di
trasporti e noi non abbiamo timore di dire che forse, non solo per
il tempo perso, ma che nel tema dei trasporti siamo all'anno zero;
siamo all'anno zero e oggi non abbiamo neanche un'adeguatezza per
quanto riguarda l'accessibilità della Valle rispetto a realtà che
30 anni fa o 40 anni fa vivevano la nostra stessa realtà. Questo ci
deve far pensare che, al di là di continuare a rivangare tutto ciò
che non è stato fatto, noi abbiamo oggi un'intenzione di vedere
quello che bisogna fare per il futuro. E visto che lo spunto del
Consiglio straordinario sarà ridisegnare un futuro diverso per i
trasporti della Valle, questa nostra iniziativa si inserisce
proprio in un'idea di Valle d'Aosta diversa da un punto di vista
dell'accessibilità, la mobilità che arriva da fuori, sicuramente,
ma soprattutto la mobilità interna della nostra Valle, perché noi
oggi abbiamo un territorio che da un punto di vista della gestione
del trasporto pubblico ha dei costi che spesso non sono più
sostenibili!
E quindi oggi occorre dare due messaggi: uno è quello di una
Valle d'Aosta pulita e di servire in modo anche funzionale il
nostro territorio, può essere un
atout
, anzi sicuramente
sarà un
atout
per la nostra comunità, non solo in termini
turistici, ma anche in termini di utenza della nostra comunità.
Diciamo questo perché la Valle d'Aosta da
Carrefour
d'Europe
purtroppo è diventata
cul de sac
, ce lo
diciamo tutti i giorni, ma, al di là del dircelo, oggi bisogna
uscire da questa situazione, e questa opportunità incredibile, che
rispetto ad altre realtà...mi è successo di visitare il Nord Europa
per altri motivi...soprattutto legando certe idee che il Nord
Europa ha avuto non solo sulle energie pulite, ma anche su altri
settori con l'utilizzo intelligente di fondi europei, oggi ci fa
capire che l'utilizzo intelligente di fondi europei va proprio
nell'ottica di finanziare questi progetti. Non abbiamo bisogno di
andare a scomodare Zermatt, ma sappiamo benissimo che differenza
c'è dal punto di vista turistico tra la nostra realtà e certe
realtà pilota, come Zermatt ha saputo essere da un punto di vista
della mobilità e non solo dal punto di vista della pianificazione
urbana e urbanistica.
Presidente, chiedo solo...non siamo ancora in dichiarazione di
voto, probabilmente siamo in fase d'intervento...
Presidente
- ...sì, perché lei è stato un presentatore,
quindi può continuare.
...grazie, sarò breve. Per dire che, rispetto ad altre realtà,
noi abbiamo questa opportunità citata, di questa nostra realtà di
produzione e distribuzione dell'energia elettrica, che oggi
purtroppo - basta parlare con la comunità - non è sentita come
un'opportunità vicina alla gente, perché gli imprenditori, il mondo
in generale delle piccole imprese come delle grandi imprese,
oggi... E il tema dello sconto sulle bollette piuttosto che...non
hanno lo sconto
tout court
, ma quello del favorire
l'utilizzo di energie pulite - ne abbiamo già parlato in questo
ambito - oggi non è sempre riconosciuto dal colosso del
gruppo...sì, diciamo che oggi da noi è conosciuto come essere il
maggiore sviluppo di un'energia che, non a caso, nel tempo ci era
stata sottratta perché cuore economico della nostra Regione. Basti
pensare che spesso, su certe fonti alternative di energia, i
distributori nazionali applicano delle tariffe che arrivano fino
agli 8 centesimi al kilowatt, mentre noi qui siamo ancora spesso
sui 20 centesimi...significa che non c'è sempre questo
riconoscimento di investimenti da parte dei privati e delle aziende
su quello che, invece, anche attraverso questa mozione, è un filone
da noi oggi favorito.
Questo per dire che questo atto sollecita e va un po' a marcare
un indirizzo futuro. Siamo lieti che questo sia condiviso, perché è
il tema del futuro legato all'utilizzo intelligente anche di
progetti pilota che possono essere finanziati, soprattutto rispetto
ad una prospettiva che oggi è effettivamente cruciale e vitale per
la nostra Valle: quello della mobilità. Quindi, senza enfatizzare
ed aggiungere ciò che già è stato detto, noi crediamo che questo
sia uno dei filoni importantissimi da sviluppare per il futuro, che
potrà creare e far diventare magari anche la Valle d'Aosta progetto
pilota, in Italia o anche in altre zone, come una Valle ad utilizzo
di energia pulita, e soprattutto con la possibilità, attraverso
questa realtà - parliamo di Deval, di CVA e del gruppo energia in
generale - che possa effettivamente essere al servizio degli
utenti, al servizio di ciò che è una possibilità oggi di avere
auto, treni o bus elettrici, tutto ciò che è mobilità, con
l'evoluzione della tecnologia. Ecco, 10 anni fa forse questi
argomenti erano un po' più difficili da trattare, ma oggi una
macchina ad energia elettrica ha un'autonomia di 400-500
chilometri, e la possibilità effettivamente di un utilizzo diverso
rispetto magari a 10 anni fa. Questo si inserisce anche in una
nostra volontà di essere sempre più indipendenti e autonomi da un
punto di vista culturale rispetto ad altre realtà, perché sappiamo
cosa sta succedendo per quanto riguarda il petrolio o per quanto
riguarda il gas, e questa è un'opportunità che i valdostani sono
fieri di avere, ma che spesso non sono altrettanto fieri di poter
utilizzare.
Prendiamolo quindi come punto di inizio, ma ci sarà un
lavoro...al di là del gruppo di lavoro, speriamo che sia un gruppo
di lavoro fruttuoso ed innanzitutto che in tempi rapidi elabori un
progetto, soprattutto in vista del Consiglio straordinario, che
possa fissare dei paletti per il futuro della nostra comunità.
Grazie.
Presidente -
Grazie collega. La parola al Presidente
della Giunta in fase di replica.
Rollandin (UV) -
Sì, grazie Presidente.
I colleghi e l'Assessore hanno già in qualche modo valorizzato
il senso di questa iniziativa. Riprendendo però le tematiche
principali, credo che non siano da sottovalutare due aspetti: da
una parte, le esigenze legate al discorso della mobilità che
cambia, cioè le macchine elettriche per dircela, e quindi la
conseguente esigenza di avere le colonnine sta diventando un
aspetto non più di nicchia, perché gran parte delle nuove
produzioni portano all'ibrido o direttamente al tutto elettrico. E
la scelta che vi è stata presentata - che tra l'altro è già realtà
- dell'investimento di quasi 3 milioni di euro per l'autoporto, per
creare le colonnine che sono già pronte per determinati tipi di
macchine e che prevedono un'autonomia di quasi 500 chilometri e che
sono collegate...perché è stato scelto l'autoporto? Perché è
crocevia tra la Svizzera e la Francia, quindi proprio tenendo conto
della mobilità di quello che voi avete spiegato e detto. Credo
quindi che sia significativo il fatto che si vada ad anticipare
quello che succederà nel momento in cui c'è bisogno di avere dei
punti di riferimento, e allora questi punti di snodo e di
riferimento saranno un motivo in più per fermarsi, e quindi, a
livello ad esempio dell'autoporto, che è una delle fonti importanti
dell'economia e di quello che dovrebbe dare, ha lì un aspetto
estremamente utile e interessante.
Ora, sul fatto che nella delibera giustamente si dica
dell'interesse dell'andare sull'elettrico e poi si faccia un
collegamento corretto con la produzione di energia idroelettrica,
su cui credo non è oggi da discutere, c'è da vedere quell'ultima
parte che forse è stata detta: che non c'è ancora la sensazione
sufficiente del vantaggio di avere non solo la produzione, ma la
distribuzione. Perché non c'è ancora la sensazione vera di che cosa
ha significato fare questo accordo con la Deval? Perché nella
distribuzione, quindi nell'esigenza di avere una rete efficiente,
si vede la differenza tra noi e quello che succede all'esterno,
poiché gli investimenti nella distribuzione sono estremamente
importanti, soprattutto per le zone come le nostre, zone montane,
dove noi abbiamo bisogno di raggiungere, attraverso l'energia, la
possibilità di avere questo elemento che sennò verrebbe
praticamente vanificato. Credo che il discorso della possibilità,
nella sostanza...non dimentichiamo che la produzione di energia
elettrica ha permesso a tutti gli artigiani di avere ancora adesso
degli sconti del 15-18 percento che da altre parti non hanno. Sul
discorso delle forniture private, non dimentichiamo che in queste
ci sono le "forniture obbligate", cioè quelli che forniamo anche se
non pagano; il sistema protetto ha ancora queste situazioni che,
purtroppo, non vengono sufficientemente valutate nel momento in cui
un sistema di rete deve essere generale.
Ora, credo sia importante che in questo processo partecipino
anche i Comuni, perché giustamente qual è l'evoluzione che sta
avvenendo nel sistema della produzione di mobilità elettrica? Che
mentre prima l'autonomia era molto ridotta, adesso in qualche modo
è aumentata, quindi anche il fatto di poter fare...che ne so? 100
chilometri di minima, dà la possibilità di distribuire le presenze
di accumulatori che siano legate a questa logica. Non è che
possiamo fare dappertutto investimenti che sono anche, come
sappiamo, piuttosto costosi! Insomma, credo che il minimo di
programmazione, in accordo con gli Enti locali, sia un po' la
risposta principale alla proposta che c'è oggi, che è sicuramente a
spizzichi, ma che deve trovare invece un coordinamento, che possa
meglio radicare questo sistema e, soprattutto, dare delle risposte
concrete ad un futuro che sicuramente è prossimo, che va verso
questo tipo di meccanica nuova, che renderà meno impattante e
sicuramente meno invasivo da un punto di vista ambientale il
sistema della produzione di vetture elettriche che andrà nella
direzione auspicata. Grazie.
Presidente -
Grazie Presidente. La parola al collega
Roscio, per dichiarazione di voto.
Roscio (ALPE) -
Grazie Presidente. Mi scuso per essermi
prenotato in ritardo.
Noi del gruppo ALPE non possiamo che accogliere con favore la
mozione e anche il fatto che la maggioranza l'accolga, nel senso
che questo mondo della mobilità elettrica è un settore che oggi è
in evoluzione rapidissima: quello che 10 anni fa era impensabile
oggi è alla portata. Certo che rimane ancora parecchio da fare, sia
perché i veicoli elettrici hanno dei costi (a parità di
prestazioni) più elevati rispetto ad altri su altre tecnologie, sia
perché rimane ancora un po' il problema degli accumulatori; è vero
che oggi hanno fatto dei progressi, ma comunque gli accumulatori
sono il punto debole. Il motivo per cui ancora non si riesce a fare
un lancio deciso proprio a livello industriale dell'elettrico è il
fatto che il petrolio - come dice anche il mio collega Bertin - non
è nient'altro che energia elettrica immagazzinata da qualche parte
che posso comodamente trasportare in giro, mentre l'energia
elettrica la devo consumare praticamente quando la produco;
viceversa, gli accumulatori sono un po' un problema.
Nonostante ciò, questo discorso è per dire che è molto
interessante cercare di fare un piano, soprattutto un piano
puntuale, un piano che - come dice il Presidente Rollandin - non
sia a spizzichi, ma sia coordinato, di più ampio respiro, che sia
organico. Ovviamente il nostro territorio ha delle difficoltà ma
anche degli
atout
, nel senso che da un lato il fatto di
essere un territorio di montagna ci sfavorisce perché, da questo
punto di vista, i motori hanno meno prestazioni rispetto ad uno a
scoppio; d'altro canto, però, c'è da dire che è veramente molto
importante dare l'immagine...è un po' come è accaduto per gli OGM,
cioè il fatto di puntare sulla mobilità elettrica dà un'immagine
della Valle d'Aosta che è più all'avanguardia, punta su un turismo
diverso e ci promuove anche al di fuori. E poi c'è la questione del
fatto che noi abbiamo effettivamente la produzione locale e questo
è veramente un
atout
importantissimo.
Noi, quindi, non possiamo che essere favorevoli su questo e
certamente parteciperemo all'iniziativa anche nel merito, se ci
sarà la possibilità, portando il nostro contributo. Grazie.
Presidente -
Grazie collega Roscio. Non vedo altre
richieste di intervento...per dichiarazione di voto, la parola al
collega Bertschy.
Bertschy (UVP) -
Più che per fare una dichiarazione di
voto che, direi, è evidente, è per completare la discussione in
corso. L'intervento del Presidente ricordava una serie di
iniziative fatte, e noi, nello spirito di questo lavoro, non siamo
qui sicuramente a voler delle primogeniture, ma soprattutto a
garantire...come si può dire? una nuova forza d'urto, perché
l'intenzione è questa: dare una velocità diversa a un progetto
importante, e soprattutto di arrivare alla società CVA, che è vero
che sta facendo delle operazioni interessanti...ma se oggi si va
sul sito della SEL, che è la società di energia del Sud Tirolo, si
trova una parte dove si parla di mobilità elettrica, vi sono già
sconti del 10-15 percento per la ricarica, ci sono tutte le
istruzioni d'uso per l'impianto di casa, piuttosto che per il
ricondizionamento. Sarebbe bello che la CVA si sentisse investita
in maniera importante di una progettazione come questa...ecco,
perfetto. E poi è un po' un'utopia, perché siamo in una condizione
tutta diversa, ma l'autostrada del Brennero, che ha capitale
societario differente dal nostro, investe i propri utili per
migliorare l'ambiente e fare sviluppo; per esempio, è di oggi la
notizia di un progetto innovativo sull'utilizzo dell'idrogeno
sostenuto anche attraverso gli utili della società autostradale.
Purtroppo noi siamo in un'altra direzione in questo senso, però è
chiaro che tutto quello che muove e genera lo sviluppo del
profitto, attraverso il trasporto, sarebbe bello fosse reinvestito
per garantirci un futuro migliore in termini ambientali, anche
economici, e per la qualità della vita di tutti noi e della nostra
economia, quindi ribadiamo la volontà di andare in questa
direzione.
Riteniamo utile l'allargamento agli Enti locali dell'iniziativa,
perché le prossime progettazioni dovranno considerare, dove si
potrà, anche questi sviluppi, parcheggi che prevedano già nella
progettazione preliminare lo sviluppo di una rete di distribuzione.
E poi, prima possibile, far sì che si possa anche noi fare un bel
comunicato stampa, dicendo che è attiva la prima colonnina
elettrica gratuita, com'è successo la settimana scorsa a Bolzano
con la ricarica gratuita per gli utenti. Lo faremo come comunicato
stampa, e io dico che speriamo di poterlo fare presto. Grazie.
Presidente -
Grazie collega. Passiamo quindi alla
votazione dell'atto così emendato. Votazione aperta. Votazione
chiusa.
Presenti: 35
Votanti: 35
Favorevoli: 35
Il Consiglio approva all'unanimità.
Punto 27 all'ordine del giorno.
