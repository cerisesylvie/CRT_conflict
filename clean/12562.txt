Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3478 del 15 giugno 1992 - Resoconto
OGGETTO N. 3478/IX Comunicazioni del Presidente del Consiglio
neo eletto.
(Bich) Presidente
Io non vorrei cadere nel rituale di
fare delle dichiarazioni retoriche, voglio stare quindi
assolutamente a una concretezza di discorso, tra l'altro molto
limitato.
Prima di tutto voglio ringraziare questa assemblea per il
dibattito pacato che c'è stato prima della votazione.
E' stato un dibattito serio, un confronto tra posizioni
politiche, e questo significa che il Consiglio comincia a girare
nel modo più qualificato per l'Amministrazione e per quello che
deve rappresentare.
Primo punto che volevo sostenere è il mio impegno assoluto e
prioritario per rappresentare tutto il Consiglio nelle sue
componenti politiche e secondo le sue espressioni più variegate, e
per questo non devo fare altro che proseguire nell'esperienza che,
prima di me, è stata fatta dagli altri Consiglieri e dal Presidente
Cout, dal Presidente Dolchi e da quanti altri mi hanno
preceduto.
Voglio, come secondo impegno da parte mia, dare il massimo
dell'informazione ai Consiglieri, perché l'informazione è
l'elemento basilare e capillare per cui si può fare politica e si
può farla nel modo più qualificato e più adeguato.
Il terzo punto, non me ne vorrà il Consiglio se qualche volta
scenderò dal mio seggio e prenderò parte al dibattito politico
perché, rappresentando un gruppo singolo, è gioco forza che, per
esprimere delle posizioni politiche, debba entrare, qualche volta,
nel confronto politico stesso. Quindi il mio sforzo sarà completo e
assoluto nel voler conseguire questi obiettivi, che sono prima di
tutto obiettivi di correttezza, ma anche di ripristino di un buon
rapporto con tutti.
So che veniamo da una fase molto tormentata, capisco di essere
stato qualche volta anche protagonista di rapporti molti
dilaceranti e pessimi con alcuni Consiglieri, vorrei ripristinare
almeno una correttezza formale al fine di avere un dibattito sereno
in aula.
Vi ringrazio.
Secondo quanto si era stabilito nella Conferenza dei Capigruppo
di venerdì, a questo punto sarebbe necessaria una sospensione dei
lavori e una convocazione alla Conferenza dei Capigruppo per dare
modo di:
Primo - surrogare, nella carica di Vicepresidente, chi verrà
indicato.
Secondo - costituire le Commissioni Consiliari e i relativi
Presidenti, in modo che possano funzionare per dar corso al
processo politico, legislativo e amministrativo.
Presidente
Ha chiesto la parola il Consigliere
Beneforti, ne ha facoltà.
Beneforti (DC)
Prima di fare una riunione dei
Capigruppo vorremmo fare una riunione della minoranza esistente in
questo Consiglio. Chiedo pertanto una sospensione di 5 o 10 minuti
per poter fare una riunione di minoranza.
Presidente
Se nessun altro chiede la parola io
direi di sospendere i lavori.
Sono le 11.15; alle 11.30 si potrebbe riunire la Conferenza dei
Capigruppo?
Pregherei i colleghi Capigruppo, alle 11.30, di trovarsi nella
saletta preconsiliare.
La seduta è sospesa dalle ore 11,16 alle ore 12,30
