Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2193 del 24 settembre 1986 - Resoconto
OGGETTO N. 2193/VIII - POSSIBILI ABUSI IN RAPPORTO ALLA
COPERTURA DEI POSTI DI RESPONSABILE DI UNITÀ OPERATIVA DELL'U.S.L.
DELLA VALLE D'AOSTA. (Interrogazione con risposta scritta).
PRESIDENTE
: Do lettura dell'interrogazione con risposta
scritta presentata dal Consigliere Aloisi:
INTERROGAZIONE CON RISPOSTA SCRITTA
PREMESSO CHE nella risposta scritta data dall'Assessore alla
Sanità ed Assistenza Sociale ad una interrogazione del sottoscritto
si afferma che non esisterebbero posti di organico di responsabile
di unità operativa e che tanto si dovrebbe dedurre dalla previsione
di pianta organica approvata dall'U.S.L. con deliberazione n. 14
del 29.11.1983, adottata in conformità alle indicazioni di cui
all'allegato n. 1 del D.P.R. 761/79 e alla L.R. n. 66 del
23.6.1983;
CONSIDERATO CHE con deliberazione n. 1121 del dicembre 1983
l'U.S.L. attribuiva, viste le succitate del 14/83 e 66/83, al Dr.
Pier Carlo Barbero, il posto di Responsabile dell'Unità Operativa
di Vigilanza igienico-sanitaria del servizio di assistenza
sanitaria specialistica ospedaliera ed extra ospedaliera;
E CHE l'organo di controllo, su conforme parere dell'Assessorato
alla Sanità, al quale è demandata la funzione istruttoria,
approvava;
RILEVATA la evidente contraddizione sul piano formale, come su
quello sostanziale di tale atto deliberativo approvato e la
contrastante dichiarazione scritta resa al sottoscritto in data 9
maggio 1986;
ATTESO IL FATTO CHE i funzionari istruttori sono gli stessi che
hanno predisposto la risposta dell'Assessore e che, comunque non si
può invocare, ora per allora, un semplice errore materiale che
avrebbe coinvolto nello stesso tempo gli Amministratori dell'U.S.L.
e l'organo di controllo in fase istruttoria e in fase
deliberativa;
CONSIDERATO CHE quanto affermato nella risposta scritta a
precedente interrogazione del sottoscritto del 22 aprile 1986 al 3°
comma è in contrasto con la posizione dell'attuale responsabile del
servizio n. 1 collocato in posizione apicale, in quanto il Dott.
Mazzoli era medico funzionario dell'ENPI di Aosta, sede che non
poteva vantare i prescritti 60.000 assistibili di cui alle tabelle
di equiparazione allegate al D.P.R. 761/79, non superandosi in
Valle d'Aosta le 10.000 unità di assistibili in quel settore;
Tutto ciò premesso il sottoscritto Consigliere regionale del
M.S.I.-D.N.
INTERROGA
l'Assessore alla Sanità ed Assistenza Sociale per
sapere:
1) se non sia vero che alla base della deliberazione 1121/83
siano ravvisabili abusi da parte di Amministratori e funzionari,
dal momento che, con la deliberazione citata si sarebbe
clamorosamente alterata quella verità che oggi viene indicata come
indiscutibile precetto sancito da norme già in vigore all'epoca in
cui la deliberazione dell'U.S.L. è stata adottata ed approvata;
2) se non sia vero che corre l'obbligo di appurare se e quali
interessi personali possano aver determinato il fatto, e se
conseguentemente debbano prendersi iniziative nei confronti dei
responsabili in caso di risposta affermativa ai punti 1 e 2;
3) se non sia vero che si debbano assumere determinazioni per
annullare la disparità di situazioni che si determinerebbe
lasciando le cose allo status quo e, in particolare, se non si
debba revocare la deliberazione 1121/83, mettendo successivamente a
concorso il posto;
4) se non sia vero che nel conferimento della posizione apicale
al Dott. Mazzo li si configuri abuso, e se non si debbano
promuovere i procedimenti del caso nei confronti dei responsabili
rimuovendo contemporaneamente la situazione anomala
determinatasi.
PRESIDENTE
: Al Consigliere Aloisi è già stata data
risposta con lettera n. 1028 del 18 agosto 1986.
