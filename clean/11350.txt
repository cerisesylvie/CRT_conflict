Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2403 del 22 luglio 1991 - Resoconto
OGGETTO N. 2403/IX Comunicazioni del Presidente della
Giunta.
Presidente
Ha chiesto di parlare il Presidente
della Giunta, ne ha facoltà.
Bondaz (DC)
Si stanno concretando gli accordi di
cui al protocollo di intesa Regione-Mercedes, sottoscritti in data
28 marzo 1991.
Nella lettera di intenti era previsto fra l'altro che l'attività
di importazione della Mercedes-Benz in Italia fosse convogliata in
Valle d'Aosta. Sono iniziati in data 18 luglio scorso i primi
transiti di autoveicoli della Mercedes-Benz, provenienti dagli
stabilimenti di Sindelfingen e di Brema, che saranno sdoganati
presso l'autoporto di Aosta. Nella prima mattinata è stato
sdoganato infatti un primo contingente di autovetture Mercedes.
Il transito iniziale è previsto in mille autovetture mensili,
destinato ad incrementarsi nei tempi brevi.
Deriveranno alla Regione dall'IVA di importazione notevoli
benefici finanziari, valutabili in diversi miliardi di lire.
Ritengo sia estremamente positivo il fatto che si sia dato corso
all'attività di importazione da parte del gruppo Mercedes in Valle
d'Aosta in applicazione della lettera di intenti a suo tempo
sottoscritta, nell'attesa della definizione della stesura delle
previste convenzioni attualmente in fase di dirittura di
arrivo.
Alla scadenza del termine delle ore 18 del 15 luglio 1991 è
stata presentata alla Segreteria della Presidenza della Giunta
regionale istanza di partecipazione al futuro procedimento di
assegnazione della concessione della Casa da Gioco di Saint-Vincent
delle seguenti società:
Società Sitav
Società Svit
World Leasure
Iniziative promozionali Valle d'Aosta
Gima
Finoper.
La Giunta regionale, avvalendosi della consulenza già a suo
tempo data dalla Baincuneo ed associati, sta esaminando le istanze
presentate per verificare se le società di cui sopra siano in
possesso dei requisiti approvati dal Consiglio regionale, salvo
eventualmente, se non andremo in tempi di ferie, di richiedere la
convocazione della IV Commissione competente in materia.
Su richiesta del Sindaco di Aosta e dell'Assessore ai Servizi
Sociali, alla presenza delle Organizzazioni Sindacali e di un
rappresentante dell'associazione del lavoratori extracomunitari, è
stata esaminata la situazione venutasi a creare a seguito della
sgombero della casa detta Raimond, in località Zambarlet, e della
Villa Motta, che ha portato una cinquantina di lavoratori
extracomunitari a trovarsi senza domicilio.
Questa Presidenza, vista la gravità della situazione e
considerato il rischio sociale di possibili azioni di protesta con
conseguente e immaginabile turbativa di ordine pubblico, sta
predisponendo di intesa con il Comune, con il Servizio della
Protezione Civile e con l'Assessorato regionale ai Lavori Pubblici,
alcuni prefabbricati provvisori da destinarsi a locazione per i
cittadini extracomunitari.
Presidente
E' aperta la discussione sulle
Comunicazioni del Presidente della Giunta.
Ha chiesto di parlare il Consigliere Riccarand, ne ha
facoltà.
Riccarand (VA)
Il Presidente della Giunta ha fatto
una comunicazione relativa agli accordi fra Regione e
Mercedes-Benz, e questo è un argomento che da diversi mesi rimbalza
sugli organi di stampa, è oggetto di comunicati stampa da parte
della Giunta, di comunicazioni eccetera, con l'aspetto (che non mi
sembra assolutamente marginale) che mai di questo argomento c'è
stata la possibilità di discutere nè in Consiglio regionale nè in
una commissione.
Si dice che stiamo andando in dirittura di arrivo rispetto alla
convenzione, ma il Consiglio non si è mai espresso finora e non ha
mai potuto valutare niente di questa ipotesi di accordo, di queste
trattative che già si stanno concretando in scelte precise. Già ci
sono dei fatti che si producono e su questo il Consiglio non è mai
stato chiamato neanche ad esprimere una opinione.
Anche qui siamo di fronte ad una espropriazione completa delle
funzioni del Consiglio, perché, finchè ci troviamo di fronte a
delle ipotesi tutte da verificare, si può anche dire che non c'è
ancora nessuna decisione concreta; ora si dice che i TIR stanno
sdoganando, ma quando mai è stata discussa in Consiglio o in
Commissione questa scelta? Non è mai stata oggetto di discussione e
qui evidentemente c'è qualcuno che ritiene di rappresentare (non si
sa in nome di che cosa e in nome di chi) la volontà di tutto il
Consiglio. Ancora una volta ci troviamo di fronte ad un metodo
inaccettabile, a delle scelte che vengono fatte indipendentemente
da qualsiasi livello di informazione, di dibattito e di analisi
fatta dal Consiglio e dai suoi organi.
Ripeto: nè in Commissione nè in Consiglio c'è mai stato un punto
all'ordine del giorno concernente trattative e accordi con la
Mercedes-Benz rispetto a qualsiasi cosa; eppure non mi sembra una
cosa secondaria. Faccio rilevare sia al Presidente del Consiglio
sia al Presidente della Giunta questa palese scorrettezza, questo
scavalcamento completo delle prerogative del Consiglio
regionale.
Presidente
Ha chiesto di parlare il Consigliere
Rollandin, ne ha facoltà.
Rollandin (UV)
Au moment où on avait discuté des
problèmes de la Delta Cogne et surtout avait mis en évidence le
fait que par rapport aux accords précédents il y avait la réduction
des employés, il y avait eu en même temps l'illustration d'un
accord préalable entre Administration régionale et Mercedes, qui
allait présenter, parmi les bénéfices de cet accord, 150 places de
travail.
Aujourd'hui on vient d'apprendre qu'il y a une partie de cet
accord - je dois à mon tour souligner qu'au niveau de commission
com-pétente on n'a pas encore eu la possibilité d'examiner les
accords qui doivent être prévus - qui prévoit des engagements et je
crois que ceux-ci, pour permettre certains revenus à
l'Administration régionale, doivent être définis au niveau du
Conseil.
Aujourd'hui on ne parle plus de rapports pour ce qui est des
travailleurs, on parle de certains revenus pour l'Administration
régionale, et ce serait tout de même important qu'on puisse les
connaître dans les détails, pour savoir quel est l'engagement
conséquent de l'Administration régionale et pour savoir quelles
seront les exigences, les disponibilités de magasin, les
disponibilités du terrain de la Cogne, pour permettre le stockage
des voitures.
Ce sont tous des thèmes importants que le Conseil pourrait
connaître afin de mieux s'exprimer sur un thème qui a eu toute une
série de retombées au niveau de la presse, sans qu'il y ait la
possibilité de s'exprimer d'un point de vue officiel, compte tenu
du fait que jamais le Conseil a été saisi du problème.
Presidente
Ha chiesto di parlare il Consigliere
Voyat, ne ha facoltà.
Voyat (UV)
Sempre sulla questione della lettera di
intenti con la Mercedes, in un comunicato fatto dalla Presidenza
della Giunta si parlava di mille miliardi di IVA di
importazione.
Dai dati che ci ha fornito oggi il Presidente della Giunta,
evidentemente non ci siamo; non dico che l'incremento dell'IVA di
importazione non sarà notevole, ma dai calcoli che si possono fare
a spanne arriviamo al massimo a circa 150 miliardi.
Vorrei sapere dove sono gli altri 850 miliardi promessi dal
Presidente della Giunta con quel suo comunicato.
Presidente
Ha chiesto di parlare il Presidente
della Giunta, ne ha facoltà.
Bondaz (DC)
Caro Riccarand, ormai abbiamo (almeno
per quanto mi riguarda) pochi capelli e quei pochi capelli sono
bianchi: tutte le volte in questo Consiglio da parte sua nascono
delle ipotesi di denigrazione, di impostazioni negative; era contro
la precedente Giunta, ora è contro questa Giunta. Bisognerebbe che
la gente sapesse a cosa lei è favorevole, salvo che sappia una cosa
sola: che lei è contro l'autostrada. Questa è l'unica cosa ben
chiara che sappiamo per quanto riguarda la sua forza politica.
Quindi, quando si viene a farmi dei rimbrotti, li posso anche
accettare se provengono da persona che è collaborativa anche
nell'opposizione, perché uno può essere critico nei confronti di
certi provvedimenti, porta il suo contributo, il Consiglio decide,
le forze di maggioranza decidono, le forze di minoranza credono di
portare la loro acriticità, il loro contributo, e il tutto si
svolge secondo le regole del gioco politico.
Ma quando si cerca, per qualunque argomento, di dire
esclusivamente no, è giusto che, così come lei critica, la gente
sappia che la sua forza politica è contro a tutto: contro la
precedente Giunta, contro quella attuale, contro tutto quello che
si fa, salvo che sulla questione dell'autostrada di cui sappiamo
esattamente cosa pensa. L'unica cosa che il Consiglio sa e che la
popolazione sa è che lei è contro l'autostrada. Sul resto c'è la
nube più totale e più assoluta, quindi certi rimbrotti che vengono
dalla sua parte mi fanno solo sorridere.
Parlando di cose serie, perché il discorso Mercedes è cosa
estremamente seria e non oggetto di battute più o meno
intelligenti, credo che la Giunta o il Presidente della Giunta
abbia sì e no fatto due o tre comunicati, forse due, in relazione
alla questione della Mercedes, più una conferenza stampa nel
momento stesso in cui abbiamo siglato la lettera di intenti. Che in
Valle d'Aosta sul problema della Mercedes siano sorte le voci più
strampalate è vero: c'era gente che sapeva tutto quello che stava
succedendo, c'era gente che ha boicottato questa ipotesi di lavoro
(e di cui andremo poi a dire), c'erano forze più o meno politiche,
o legate a certi mondi politici, c'erano gruppi economici.
Perchè non abbiamo detto niente? Abbiamo detto quello che
rite-nevamo giusto dire, sbagliando forse, Consigliere Riccarand,
ma - come giustamente dice qualcuno - la maggioranza ha diritto di
governare, dopo di che saranno gli elettori a giudicare se ha
gover-nato bene o ha governato male. Non accettiamo che ci venga
det-to se abbiamo governato bene o abbiamo governato male dal
Con-sigliere Riccarand, che rappresenta ben poco dell'elettorato
val-dostano.
Non ne abbiamo parlato per un motivo molto semplice: perché non
si tratta di una permuta di un terreno o di un acquisto di un
alloggio, è una cosa ben diversa. Ci sono delle difficoltà, che
sono ormai state superate, di notevole rilevanza; la Giunta ha
lavorato in questa ipotesi con caparbietà, ma la stessa caparbietà
c'è stata anche da parte dei tedeschi, ai quali devo dare atto di
una corret-tezza che ben raramente si è vista con altre aziende che
sono ve-nute ad operare in Valle d'Aosta. Pur nella carenza di una
con-venzione, che dovrà essere siglata e sulla quale sicuramente le
Commissioni, il Consiglio, la Giunta dovranno prendere delle
decisioni, modificare, valutare quello che c'è da valutare, hanno
ritenuto di procedere comunque al transito in Valle d'Aosta delle
autovetture Mercedes.
E' vero, dice Voyat, che non sono i mille miliardi, ma come
tutte le cose serie si è voluto (e noi siamo stati d'accordo) che
ci fosse un periodo di prova, in modo che si potessero vedere quali
erano i costi, quali le strutture in Valle d'Aosta che potevano
operare. erchè i problemi non sono limitati a Regione Valle d'Aosta
e Mercedes, sono collegati a Roma, a Bruxelles e sono collegati con
le banche, perché il rapporto è estremamente variegato ed è
difficile trovare una soluzione.
Che si sia voluto scavalcare le prerogative del Consiglio, lo
contesto nel modo più assoluto, perché credo che la Giunta abbia le
sue competenze ed abbia la competenza di esaminare un problema di
questo genere. Una volta che sarà stato esaminato, non dico
definito, verrà in Consiglio per l'approvazione, come è nella
logica delle cose; nessuno di noi ha voluto scavalcare le
prerogative del Consiglio. Lei usa sempre delle parole che sono
piuttosto ridondanti, forse perché molto spesso la stampa è
abituata ad ascoltare le sue parole ed a riscriverle con tanta
simpatia per dare in testa a questa maggioranza, in modo
particolare il TG TRE.
Quanto ai 500 posti di lavoro cui ha fatto cenno il Consigliere
Rollandin, non c'è nessuna ipotesi contraria a questo riguardo; la
convenzione l'andremo a sottoscrivere, mi auguro, se il Consiglio
l'approverà; se poi ci sarà qualcuno che non è d'accordo, potrà
anche non esserlo e quindi non fare gli interessi della Valle
d'Aosta, così come qualcuno è andato in qualche ufficio romano a
dire che stavamo facendo delle cose contro lo stato italiano. Ma
questa è una scelta di ognuno di noi, di ogni forza politica che
possa permettersi il lusso di fare cose di questo genere.
Non solo ci saranno i 500 posti di lavoro che saranno
determinati in scaglioni di livelli di lavoro, ma posso aggiungere
che la Mercedes trasferirà in Valle d'Aosta il suo centro per gli
studi di ricerca sull'antinquinamento, che è uno dei più importanti
centri europei e che verrà spostato da Stoccarda ad Aosta. Questa è
una delle cose che andremo poi ad esaminare, e ci auguriamo con il
suo consenso.
La convenzione principale Regione-Mercedes probabilmente verrà
sottoscritta nei primi mesi del prossimo anno, per una serie di
ragioni che hanno riferimento sia a certe valutazioni della CEE,
sia a certe valutazioni che stanno definendosi con il governo.
Posso anche capire che qualcuno possa essere dubbioso, qui di
dubbiosi ne abbiamo avuti in Valle d'Aosta su questo argomento a
decine, ma sono altrettanto sicuro che il comportamento che abbiamo
tenuto quello cioè di lavorare con tutta tranquillità e di evitare
di fare delle uscite più o meno propagandistiche o demagogiche, non
serviva alla risoluzione di un problema di questa statura, perché
probabilmente la Regione Valle d'Aosta non si è mai trovata nella
possibilità di definire una ipotesi di lavoro di questo genere. I
parametri a cui si sono trovati davanti i consulenti, che
abitualmente operano a favore della nostra Regione (e che ringrazio
qui già preventivamente per quello che hanno fatto con assoluta
serietà), sono parametri a cui non erano abituati, perché un conto
è parlare di dieci miliardi di lire, un conto è parlare di
cinquecento miliardi.
Questa operazione potrà - e dovrà a mio giudizio andare in porto
- con tutta la trasparenza possibile, però torno a dire che
opereremo nel silenzio fino a quando saranno definite le cose,
perché questa è la possibilità che ha la maggioranza. Da parte
della minoranza si potrà non essere d'accordo, si potrà cercare di
migliorare, e ripeto che accetteremo tutte le ipotesi di rapporto
positivo nei confronti di questo problema, ma non possiamo
assolutamente accettare che si continui a parlare di scavalcamento
di prerogative del Consiglio, perché qui si fanno tante battute a
questo riguardo e non si è mai fatto cenno agli scavalcamenti
ipotetici che ci sono stati nei confronti della Giunta.
