Classificazione
TRASPORTI E VIABILITÀ
Impianti a fune


Resoconto integrale del dibattito dell'aula
Oggetto del Consiglio n. 255 del 25 novembre 1998 - Resoconto
SÉANCE DU 25 NOVEMBRE 1998 (APRÈS-MIDI)
OGGETTO N. 255/XI Disegno di legge: "Modificazioni alla legge
regionale 27 febbraio 1998, n. 8 (Interventi regionali per lo
sviluppo di impianti a fune e di connesse strutture di
servizio)".
Articolo 1 (Modificazioni all'articolo 9 della legge regionale
27 febbraio 1998, n. 8)
1. Dopo il comma 4 dell'articolo 9 della legge regionale 27
febbraio 1998, n. 8 (Interventi regionali per lo sviluppo di
impianti a fune e di connesse strutture di servizio) è aggiunto il
seguente:
"4 bis. La Commissione consultiva esprime il proprio motivato
parere anche in merito alle domande di contributo presentate ai
sensi della vigente normativa regionale in materia di finanziamenti
per la realizzazione di impianti di innevamento artificiale".
Articolo 2 (Dichiarazione d'urgenza)
1. La presente legge è dichiarata urgente ai sensi dell'articolo
31, comma 3, dello Statuto speciale per la Valle d'Aosta ed entrerà
in vigore il giorno successivo a quello della sua pubblicazione nel
Bollettino ufficiale della Regione.
Président La parole au Conseiller rapporteur Piccolo.
Piccolo (FA) Per chiarire meglio il disegno di legge in
discussione occorre innanzitutto ricostruire il quadro normativo di
leggi che sono state precedentemente approvate dal Consiglio
regionale.
Innanzitutto la legge regionale n. 46/85: Concessione di
incentivi per la realizzazione di impianti di risalita e di
connesse strutture di servizio che prevedeva l'istituzione di una
commissione tecnica consultiva con il compito di analizzare le
domande presentate per l'ottenimento degli incentivi e di esprimere
un parere sulle soluzioni tecniche proposte oltre che sugli aspetti
economici e gestionali.
Successivamente veniva approvata la legge regionale n. 42/86:
Concessione di incentivi per la realizzazione di impianti di
innevamento artificiale, la quale stabiliva che le domande
presentate per l'ottenimento degli incentivi previsti dalla legge
stessa previa istruttoria da parte dell'Assessorato fossero
sottoposte all'esame della Commissione prevista dalla legge
sopracitata.
Recentemente la legge regionale n. 8/98: Interventi regionali
per lo sviluppo di impianti a fune e connesse strutture di
servizio, ha abrogato l'articolo 3 della legge regionale n. 46/85,
che istituiva la commissione citata istituendone una nuova composta
dal coordinatore dell'Assessorato competente in materia di turismo
e sport con funzioni di presidente o suo delegato, il dirigente
della struttura competente o suo sostituto, il dirigente in materia
di trasporti o suo sostituto, un rappresentante della Finaosta o
suo sostituto, un rappresentante dell'Associazione valdostani
impianti a fune o suo sostituto.
Fatta la ricostruzione della legge in materia di impianti a fune
e di innevamento artificiale, desidero entrare più nel merito del
disegno di legge oggi in discussione. Infatti, le domande di
contributo presentate dalle società funiviarie o dagli enti locali
per le concessioni di incentivi per la realizzazione di impianti di
innevamento artificiale, presentate ai sensi della legge n. 42/86,
venivano sottoposte - come già sottolineato sopra - all'esame della
Commissione tecnico-consultiva prevista dalla legge regionale n.
46/85 che concedeva incentivi per la realizzazione di impianti di
risalita e di connesse strutture di servizio.
Diversi articoli di questa legge venivano poi però abrogati
dalla nuova legge regionale n. 8/98, in particolare l'articolo che
riguardava la commissione tecnico-consultiva preposta, anche
all'esame delle domande di contributo per gli impianti di
innevamento artificiale, e che è stata sostituita con una nuova
commissione consultiva prevista dall'articolo 9 della legge n.
8/98.
Si è quindi venuto a creare un vuoto legislativo per quanto
concerne l'esame delle domande di contributo per gli impianti di
innevamento artificiale in quanto la vecchia commissione preposta
all'esame di queste domande non esiste più e, per quanto riguarda
la nuova commissione, per una dimenticanza del legislatore non è
stato esplicitamente previsto il compito dell'esame delle domande
presentate.
Si rende pertanto necessario, al fine di poter concludere l'iter
amministrativo di erogazione di contributo per gli impianti di
innevamento artificiale attualmente giacenti presso l'Assessorato
del turismo, sport, commercio e trasporti e per le nuove richieste
che verranno presentate, prevedere la modifica dell'articolo 9
della legge regionale n. 8/98 aggiungendo che la commissione
prevista abbia il compito di esaminare come la vecchia commissione
anche le domande di contributo relative agli impianti di
innevamento artificiale.
Il disegno di legge consta di due articoli: all'articolo 1 la
modificazione dell'articolo 9 della legge n. 8/98, all'articolo 2
la dichiarazione di urgenza.
Nel concludere, l'approvazione di questo disegno di legge
consentirà alla Regione Valle d'Aosta di poter svolgere in modo
organico le funzioni di programmazione degli impianti a fune e
quelle di innevamento artificiale offrendo quindi un adeguato
servizio ai turisti che praticano lo sci, l'escursionismo e
l'alpinismo e permettere inoltre alla Regione di poter intervenire
con sostegni finanziari più incisivi e più mirati nel settore
andando così ad incrementare sempre più il turismo, volano
importantissimo dell'economia della nostra Regione.
Président La parole au Conseiller Lattanzi pour motion
d'ordre.
Lattanzi (FI) Posso garantire al Consigliere Piccolo che noi gli
faremo vedere la partita però, se ci fa capire una parola di quello
che lui ha detto leggendo questa relazione, ci farebbe una
cortesia.
Chiedo al Presidente del Consiglio di avere copia della
relazione, qualche minuto per leggerla e per capire cosa ha detto
perché fare le relazioni così possiamo anche evitare di farle, cioè
se dobbiamo correre per andare a vedere la partita, andiamo a
vedere la partita.
Président Je traduis sous d'autres formes la motion d'ordre du
Conseiller Lattanzi. Est-ce que le Conseiller Piccolo, dans
l'intérêt des collègues, peut avoir l'amabilité de résumer le sens
de son intervention ou, éventuellement, l'Assesseur Lavoyer peut-il
apporter quelques éclaircissements à ce sujet?
Je demanderais cependant à tous les conseillers d'écouter avec
davantage d'attention parce qu'il y avait beaucoup de monde qui
faisaient plutôt de la causette que leur travail de
conseillers.
La parole à l'Assesseur au tourisme, aux sports, au commerce et
aux transports, Lavoyer.
Lavoyer (FA) Sull'argomento si può parlare di tutto, quindi
faccio i complimenti al relatore per la brillante relazione però,
per sintetizzare l'argomento, c'è un disegno di legge attualmente
in vigore che fa riferimento ad una commissione che erroneamente è
stata abrogata insieme ad un altro articolo di legge quando è stata
modificata la legge.
Con l'attuale disegno di legge andiamo a ricostituire questa
commissione, altrimenti non esiste l'ente preposto ad esaminare le
domande. La sintesi del discorso è questa.
Président Si personne ne demande la parole et en précisant
qu'après ce moment il n'y aura point la possibilité de déposer des
amendements, je ferme la discussion générale.
Déclarations d'intentions? Collègues conseillers, vous êtes
invités à voter l'article 1er:
Conseillers présents: 32
Votants: 29
Pour: 29
Abstentions: 3 (Frassy, Lattanzi, Tibaldi)
Le Conseil approuve.
Je soumets au vote l'article 2:
Conseillers présents: 32
Votants: 29
Pour: 29
Abstentions: 3 (Frassy, Lattanzi, Tibaldi)
Le Conseil approuve.
Je soumets au vote le projet de loi dans son ensemble:
Conseillers présents: 32
Votants: 29
Pour: 29
Abstentions: 3 (Frassy, Lattanzi, Tibaldi)
Le Conseil approuve.
