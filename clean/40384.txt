Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 3189 del 6 febbraio 2018 - Resoconto
OGGETTO N. 3189/XIV - Interrogazione a risposta immediata:
"Iniziative poste in essere per la risoluzione della problematica
riguardante il servizio di pulizia degli stabili di proprietà
regionale".
Farcoz (Président)
- Point n° 3.01 à l'ordre du jour. La
parole au collègue Gerandin pour l'illustration.
Gerandin (CC-MOUV) -
Abbiamo letto con viva
preoccupazione che per l'appalto delle pulizie degli stabili
regionali ci sono ulteriori problematiche. È un argomento che
abbiamo trattato in più occasioni e sappiamo benissimo che il tutto
è frutto di un appalto le cui ditte aggiudicatarie dei lavori sono
di fuori Valle, poiché le ditte valdostane purtroppo non hanno
neanche potuto partecipare a questa gara. I disagi che si stanno
verificando soprattutto in questo momento sono probabilmente dovuti
al fatto che gli appalti sono arrivati fino al 44 percento di
ribasso. Leggere che alla maggior parte di questi dipendenti sono
state dimezzate le ore, che la loro paga media è scesa sotto i 400
euro al mese e che nel mese di dicembre non hanno neanche ricevuto
quei pochi euro su cui potevano e dovevano contare, ci ha fatto
veramente male.
Già in altre occasioni noi avevamo chiesto di prendere dei
provvedimenti e ora vogliamo capire qual è l'orientamento, come si
sta muovendo l'Amministrazione regionale perché, leggendo
nuovamente il capitolato, tra le altre cose ho visto che
all'articolo 1 c'è scritto: "l'aggiudicatario si obbliga
all'osservazione di tutte le leggi, comprese le retribuzioni
salariali del contratto collettivo nazionale di lavoro". A fronte
di tutte le problematiche del passato e di queste novità importanti
per cui tali lavoratori, loro malgrado, sono stati obbligati ad
accettare una forte riduzione di orario (cosa che significa anche
una forte riduzione dei compensi percepiti), pensiamo che con
l'arrivare a non pagare neanche le retribuzioni si sia superato
veramente il limite della tollerabilità e della decenza.
Président -
La parole à l'Assesseur Testolin pour la
réponse.
Testolin (UV) -
L'argomento è stato più volte dibattuto
in questo Consiglio regionale ed è stato spiegato che
l'aggiudicazione dei contratti ha seguito le norme previste dai
contratti pubblici. Il bando in oggetto, a suo tempo è stato
aggiudicato con il sistema del criterio dell'offerta economicamente
più vantaggiosa, quindi non squisitamente legato all'aspetto
"prezzo" per il servizio. Le condizioni ricalcano in massima parte
quelle dei contratti delle pulizie applicati dai vari enti pubblici
sul territorio regionale e nazionale e, come si è più volte
sottolineato, le pressanti precisazioni del Codice dei contratti
non sempre consentono di avere la certezza del buon risultato sul
servizio che siamo andati ad acquisire.
Siamo a conoscenza anche noi della convocazione dell'assemblea
dei lavoratori della ditta SEGI e ne condividiamo assolutamente lo
spirito; peraltro con i sindacati si è sempre cercato di
collaborare, proprio nell'intento di tutelare costoro. Per
completezza di informazione, è doveroso sottolineare che i mezzi di
tutela non risultano sempre pienamente efficaci, sia per i
dipendenti che per l'ente appaltante. A più riprese la Regione ha
provato a riequilibrare la situazione con la società inadempiente e
ciò al solo fine di evitare o limitare al massimo i disagi delle
lavoratrici. In effetti ci siamo fatti parte attiva laddove siano
giunte in Regione notizie circa il pagamento ritardato degli
stipendi o sul fatto che fossero mal calcolati perché non erano
state pagate le corrette ore di straordinario effettuate dalle
operatrici stesse. Dall'inizio del contratto si sono avute diverse
contestazioni con la ditta SEGI, anche in merito alle carenze del
servizio fornito e, per tale motivo, gli uffici hanno prontamente
segnalato la situazione penalizzando la società.
A seguito degli interventi della Regione, la SEGI si è mostrata
spesso ricettiva: in seguito a convocazioni presso i nostri uffici
e in funzione di lettere che comminavano delle penalità la
situazione tornava a normalizzarsi. Malauguratamente queste
situazioni di disagio, sia per il servizio che per le dipendenti,
si ripropongono ormai ciclicamente sottolineando la criticità del
settore in generale, emerse anche a livello nazionale, con altre
istituzioni con le quali la SEGI ha direttamente collaborato.
L'ultima informazione circa il pagamento di una sola parte dello
stipendio, di una sola
tranche
della tredicesima, ci ha
nuovamente costretto a scrivere in toni molto decisi alla ditta e
lo si è fatto prontamente, appena si è entrati in possesso della
comunicazione. Abbiamo riavviato le procedure volte alla tutela
contrattuale per la Regione nell'attesa di un confronto puntuale
con le organizzazioni sindacali che, anche a seguito dell'assemblea
odierna, ci consentirà di valutare eventuali ulteriori misure da
mettere in atto in collaborazione con le indicazioni dei
rappresentanti dei lavoratori.
Président -
La parole au collègue Gerandin pour la
réplique.
Gerandin (CC-MOUV) -
Assessore, se io rileggo le risposte
che mi sono state date in precedenti iniziative, siamo esattamente
allo stesso punto.
Lei ha parlato di carenza di servizi, ritardati pagamenti,
sanzioni e penalità; ora io dico: ma cosa dobbiamo ancora aspettare
per rescindere dal contratto di tale ditta? Con l'elenco che ha
fatto, e tenuto conto del capitolato, penso sia il minimo che deve
a queste persone! Arrivo al suo discorso, quello secondo cui queste
sarebbero conseguenze di scelte fatte da altre parti. Le ricordo -
non mi ha risposto lei, ma il suo collega Baccega - che in data 21
settembre 2016 noi, in quest'aula, dicemmo che la Regione Piemonte
si era già mossa come da Codice dei contratti fissando dei limiti,
in cui diceva che il punteggio attribuito al prezzo non doveva
superare il 20 percento del punteggio complessivo. Se noi avessimo
fatto un ragionamento del genere e tutelato non il personale ma il
monte ore, non saremmo in questa situazione.
Mi auguro che l'attuale maggioranza abbia la volontà, perché noi
faremo una risoluzione in cui chiederemo la rescissione del
contratto.
