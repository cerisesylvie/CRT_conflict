Classificazione
SPORT E TEMPO LIBERO
Infrastrutture ricreativo-sportive



Oggetto del Consiglio n. 1035 del 10 febbraio 2010 - Resoconto
OGGETTO N. 1035/XIII - Petizione contro la realizzazione di
un tiro a volo in località Piole nel comune di Saint-Vincent.
(Reiezione di due risoluzioni)
Président
- Nous sommes en discussion sur le point
18.
Ce matin sont intervenus le Président de la IV
e
Commission et les Conseillers qui ont proposé les deux résolutions
sur le même thème.
La parole au Conseiller Salzone.
Salzone (SA-UdC-VdA)
- Grazie, Presidente. Molto
brevemente, per dire che il gruppo di Stella Alpina si riconosce
nella relazione del collega Empereur, per cui non entreremo
nell'analisi dettagliata del problema e non ci faremo trascinare
certo nell'ambiguo tema delle energie rinnovabili, che sono
peraltro un fiore all'occhiello della nostra Regione. Non sappiamo
se è iniziata la stagione delle petizioni, comunque ci preme in
ogni caso dare il nostro giudizio, anche se brevemente, in merito
al problema.
Nella petizione presentata da circa 500 cittadini residenti a
Saint-Vincent, inviata alla Presidenza del Consiglio, si
evidenziano alcune preoccupazioni in merito alla realizzazione del
tiro a volo. Le motivazioni sono dettate dal fatto che a circa 150
metri sono localizzate le abitazioni delle frazioni Ronc Superiore
e Inferiore, e a circa 400 metri sono situate le terme. In
sostanza, il problema evidenziato dalla petizione è relativo al
fatto che il rumore degli spari recherebbe disturbo sia agli
abitanti della zona che al complesso termale.
A questo punto vale la pena ricordare che nel programma di
legislatura l'attenzione al problema casinò è piuttosto evidente,
tanto che fra le altre cose il tiro a volo è considerato un
importante fattore di attrazione della clientela presso la casa da
gioco. Considerata l'importanza di tale attività, era necessario
dedicarsi alle delicate problematiche di sostenibilità ambientale,
cosa che la Giunta regionale ha puntualmente fatto assegnando un
completo studio di fattibilità che ha dato un esito positivo, di
assoluta tranquillità, mettendo in evidenza non solo la fattibilità
dell'intervento, ma anche il contenimento acustico in limiti del
tutto trascurabili. Non so se in questa vicenda ci sia una morale,
certo è che noi, amministratori della cosa pubblica, molto sovente
ci troviamo di fronte a contraddizioni che riteniamo evidenti. Dico
questo perché un giorno ci sentiamo dire dai cittadini che facciamo
troppo poco per l'indotto di Saint-Vincent, un altro - come in
questo caso - ci si chiede di non realizzare un'opera che darebbe
invece grande slancio alla casa da gioco e quindi incrementerebbe
il turismo con effetti positivi per la comunità, di cui peraltro è
stato molto dettagliatamente detto anche nella relazione
introduttiva. A questo punto devono prevalere nella scelta la
prudenza, certo, la razionalità e il buon senso. Crediamo che la
Giunta abbia fatto la scelta giusta.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Grazie, Presidente. Ringrazio il
Presidente della commissione e tutti i colleghi di maggioranza e
minoranza che hanno potuto fare una serie di approfondimenti e di
analisi e credo che oggi ci siano tutti gli elementi per poter
decidere con grande serenità su questa raccolta di firme, o meglio,
sulle risoluzioni che vengono proposte.
Noi, anche a memoria della precedente legislatura, abbiamo avuto
sempre molte sollecitazioni da parte della comunità di
Saint-Vincent, ma soprattutto da quella parte che lavora, che
opera: albergatori, commercianti, coloro che hanno necessità di
portare avanti un'azienda. Ci chiedevano di fare degli interventi e
ci chiedevano di porre delle soluzioni, in modo che lo sviluppo di
Saint-Vincent potesse ripartire.
Questa legislatura, nel programma, in modo trasparente ed
evidente, ha indicato una delle proposte per dare delle
infrastrutture che fossero in grado di offrire delle opportunità al
territorio. È chiaro che sono delle infrastrutture sportive, quindi
devono coniugare sia le esigenze sportive, ma non fini a sé
stesse... attività sportive, ma legate al turismo, perché molte
volte, se diamo retta solo agli sportivi, rischiamo di fare delle
infrastrutture che rispondono a determinati requisiti, ma non sono
un volano per fare altro, soddisfano solo quel segmento. Riteniamo
che le infrastrutture sportive debbano essere delle infrastrutture
che soddisfano quelle esigenze, ma danno anche altre risposte;
quindi, rispetto a quell'indicazione di programma, si è
proceduto.
Petizione: direi giustamente "petizione popolare", ma il grande
attore, colui che è il portavoce, è il sig. Ciambi; Ciambi che non
è sicuramente una novità, perché ho ricevuto già il 16 settembre
2008 una lettera del sig. Ciambi, quindi la petizione non aggiunge
nulla rispetto a quello che già allora mi diceva. È una lettera che
è stata mandata al sottoscritto, all'Assessore Pastoret e
all'Amministratore unico del casinò. Il titolo della lettera mi
pare sia già abbastanza chiaro:
"Un azzardo il nuovo tiro a volo
a Saint-Vincent, a 400 metri dalle terme"
... lo diceva il 16
settembre 2008. È venuto ad incontrarmi e mi ha dato delle
indicazioni rispetto a questo tema; quindi per me non è stata una
novità la presa di posizione di Ciambi. Rispetto a questa lettera
il delegato FITAV della Valle d'Aosta allora chiese un parere alla
FITAV e già il 23 settembre 2008 il collegio tecnico giuridico
della FITAV rispondeva al delegato di Aosta, dicendo che le
considerazioni del sig. Ciambi erano delle argomentazioni che
potevano essere superate. Capite che in allora c'erano già tutti
gli elementi, e il centro di questa comunicazione era l'impatto
acustico; siccome non siamo sordi a quello che dice la comunità,
abbiamo voluto essere molto cauti e prudenti nel nostro operare,
quindi l'incarico dato alla Simpes si fondava principalmente sulla
valutazione di questi contenuti. Al termine della valutazione
possiamo dire che già le preoccupazioni esposte allora erano delle
considerazioni che erano tranquillamente superate.
Non entro nel merito della petizione, 500 persone... tutte
ovviamente hanno dignità; faccio presente, ma solo per trasparenza,
che molto più del 50 percento è rappresentato da persone di Aosta,
di Torino, di Milano, di Quart, di Chambave, di Issime, c'è una
raccolta di firme che è rappresentativa di tutta la Valle
d'Aosta... non so se sia un pro o un contro, sicuramente è
un'argomentazione che può valere, ma non lo commento, lo do come
dato.
Rispetto al coinvolgimento della popolazione, si dice: voi state
facendo delle cose, ma... la popolazione? Non so quale sia il modo
di agire, non so neanche se sia giusto o sbagliato, io dico cosa
intendo io, per capire cosa dice la popolazione. La popolazione
normalmente si riconosce nel sindaco, si riconosce
nell'Amministrazione comunale che è eletta dal popolo, e il sindaco
ha scritto: non abbiamo una situazione dove c'è incertezza, la
leggo:
"In riscontro alla nota
- perché glielo abbiamo
chiesto -
si precisa che l'iniziativa di cui all'oggetto è
ritenuta da questa Amministrazione meritevole di interesse e
risulta coerente con le proprie strategie
turistico-sportive".
Collega Rigo, lei sa benissimo, ha dei suoi amici che sono in
Giunta a Saint-Vincent, quindi immagino che il sindaco non abbia
fatto una lettera di
sua sponte
. Il sindaco credo faccia un
ragionamento in rappresentanza, e dice:
"L'intervento risulta
coerente con le proprie strategie turistico-sportive"
e
ovviamente poi dice:
"Si reputa che in ogni caso la
realizzazione dell'impianto citato debba essere subordinata alle
opportune verifiche di impatto acustico sul territorio
interessato".
Vedete che c'è un approccio che non è brutale:
bisogna farlo; dice è coerente, è una cosa che riteniamo possa
essere utile a dare delle risposte ed a rilanciare il turismo, e
tutti stanno ragionando in questi termini.
Probabilmente abbiamo avuto un malinteso, ma rispetto al
contenuto della petizione dove si dice che ci sono dei numeri
errati... non è così! I 384 sono frutto di un semplice calcolo;
forse c'è stato qualcuno che ha preso una videata superata, cioè
del 2005, ma se prendete oggi i dati ufficiali della FITAV, vedrete
che ci sono in Piemonte 1.536 tesserati che praticano attività
agonistica e in Valle 128. Ci sono poi altri 256 tesserati in Valle
d'Aosta che, sommati ai primi, danno 384. Ho le tabelle, gliele
posso lasciare; non ho capito se le dovevo dare alla commissione,
ma mi sono fatto dare questi dati e 384 è un dato perfettamente
coerente, nessun errore: 128 più 256. Ecco che, a questo punto, i
dati che sono contenuti nella relazione sono perfettamente
corrispondenti a quelli ufficiali della FITAV, e possono essere
riscontrabili. Se vuole, le lascio le tabelle dove ci sono i
paragoni nel tempo e anche lì, rispetto alle attività, ci sono
state indicate 20 gare di tiro all'elica, e non sono state inserite
solo le competizioni di livello nazionale o superiore, ma anche
quelle a livello regionale di qualificazione.
Allora, rispetto a questo riteniamo che il dossier risponda alle
cautele, alle necessità di fare chiarezza su questo punto. Diciamo
che il modo di procedere è stato un modo che ha sentito tutte le
parti, quindi invito a respingere la risoluzione; ovviamente faremo
tesoro di quanto ha detto la commissione, nel senso che nel
procedere faremo sicuramente in corso d'opera tutte quelle
valutazioni che ci sono state raccomandate.
Président
- La parole au Président de la Région,
Rollandin.
Rollandin (UV)
- Grazie, Presidente.
Siccome le risoluzioni sono due e una è quella a cui faceva
riferimento adesso l'Assessore Marguerettaz, riferita in
particolare alla costruzione dell'impianto per il tiro a elica, che
credo abbia avuto sufficienti motivazioni... ma vorrei anche
ricordare che se c'è un rimpianto, anche qui come su altre
iniziative di cui abbiamo parlato stamani, è che siamo in ritardo:
questa è la verità. Noi siamo in ritardo, perché per avere le
misurazioni, tenuto conto che c'è una casa fatiscente, che adesso
dovremo buttare giù, che c'è una casa in mezzo a questa struttura
che aveva messo in discussione... le misurazioni sono state rifatte
2-3 volte con simulazioni dispendiose e comunque necessarie per
togliere i dubbi. Quindi il problema vero è che noi siamo in
ritardo, perché questa struttura non solo serve, ma è invocata da
tutti, poiché, al di là del fatto che gli iscritti all'associazione
siano 2.500 o 5.000, il problema è che sicuramente non verranno
tutti a Saint-Vincent, ma una buona parte del nord ha chiesto con
insistenza, e da tempo, che venga realizzata quest'opera, che noi
ci auguriamo anche non tenga tutto il tempo che il cronoprogramma
prevede, speriamo di poter accelerare la realizzazione.
Volevo solo dire due parole per quanto riguarda l'altra
risoluzione, dove si dice:
"Impegna la Giunta regionale a porre
in atto iniziative per favorire la creazione di un parco
tecnologico per le energie rinnovabili, da collocare sul territorio
della Valle d'Aosta"
; credo che l'Assessore in commissione
avesse già spiegato la logica con cui si lavora per quanto riguarda
le energie rinnovabili, in particolare quelle legate al
fotovoltaico, oltre alle altre. Credo che sia da sottolineare un
aspetto: più che di parco tecnologico in Valle d'Aosta si parla di
iniziative che utilizzano le strutture esistenti per sviluppare,
con determinate superfici a disposizione, la possibilità di creare
un ritorno anche con l'applicazione del fotovoltaico. Questo in
altre realtà lo stanno facendo sui tetti delle grandi cooperative
di distribuzione, sui capannoni industriali, tutti stanno cercando
di utilizzare al meglio le strutture. Non viene fatto, salvo in
alcuni paesi come in Sicilia, dove è previsto un parco tecnologico
di grandi dimensioni, ma con altre finalità, non è certo il caso
della Valle d'Aosta e soprattutto in questo caso c'è l'abbinamento
necessario tra una struttura esistente e l'utilizzo del
fotovoltaico a cui viene abbinato.
Quindi, sia per una che per l'altra, respingeremo queste
risoluzioni, tenendo conto delle considerazioni che ho fatto, che
non vanno a dire che non siamo interessati alla
green
economy
e a tutto quello che ne deriva; anzi, è stato già detto
in altre occasioni che siamo dell'idea che questo vada sviluppato
al meglio, vada sostenuto, ma vada regolamentato il più possibile
tenendo conto del territorio della nostra regione.
Président
- La parole au Vice-président Chatrian.
Chatrian (VdAV-R)
- Grazie, Presidente.
Qualche considerazione... Mi spiace sentire tali parole
dall'Assessore Marguerettaz inerenti ai dati che abbiamo chiesto in
commissione. Quello che stamani abbiamo portato a conoscenza del
Consiglio è che non entriamo nel dettaglio dei 384 o dei 128, ma la
quantificazione, l'analisi della domanda che si intende soddisfare
all'interno del progetto e che lo studio di fattibilità ha
conteggiato - ahimè - anche i sostenitori e non solo, i sostenitori
che non sparano e che non fanno numero... solo questo volevamo
portare a conoscenza. Quindi mi spiace udire da lei quelle
affermazioni: "Probabilmente avete sbagliato a leggere sul sito";
ahimè, i sostenitori - si informi anche lei, Assessore - non
sparano e soprattutto non fanno sommatoria per giustificare un
investimento di tale importanza...
(interruzione dell'Assessore Marguerettaz, fuori
microfono)
...posso replicare? Lo dice assolutamente lo studio di
fattibilità.
Sono d'accordo con il Presidente della Regione quando ci dice
che siamo in ritardo; questa mattina abbiamo parlato di altri
dossier legati al ritardo. Presidente, lei conosce molto bene che
lo studio di fattibilità, proprio per verificare questa
possibilità, è stato da voi approvato nel maggio 2009, quasi un
anno dopo l'inizio di legislatura. Abbiamo chiesto questa mattina
una possibilità di riaprire il tavolo, comprendendo il discorso del
ritardo che lei oggi ci dice, ma riaprire il tavolo proprio per
approfondire l'analisi della pratica, non del tiro a volo dei 54 o
dei 128 in Valle d'Aosta o del nord Italia; noi auspicheremmo che
tutti i 2.500 o 5.000 tiratori potessero un domani venire a
Saint-Vincent o a Châtillon, ma dall'altra avremmo gradito un
approfondimento più dettagliato e meno superficiale.
Sul terzo punto della nostra risoluzione:
"
A
sottoporre a un attento studio le reali potenzialità per la Casa da
gioco"
... ritorno su questo argomento, Presidente, capisco che
lei ci parli del ritardo, ma lei capisce meglio di noi che questo
campo, se tutto andrà per il verso giusto dal punto di vista
amministrativo e tecnico, non sarà pronto prima del 2015! Quindi
dico solo: valutiamo, dato che sono degli investimenti importanti
perché 13.500.000 di euro sono delle risorse importanti...
valutiamolo!
Per quanto riguarda l'altra risoluzione, il nostro non era un
impegno, era un invito; non è che volevamo impegnare, volevamo
invitare, forse perché lei...
(interruzione del Presidente della Regione, fuori
microfono)
...non interessa? Prendiamo atto che il parco con le
potenzialità che forse la nostra piccola regione ha, non interessa,
ne prendiamo atto. Siamo un po' dispiaciuti per il fatto che lei ci
dica: "Non siamo interessati"...
(nuova interruzione del Presidente della Regione, fuori
microfono)
...ho capito, a livello di parco tecnologico, ma il parco
probabilmente potrebbe - andando in quella direzione in cui altre
regioni stanno facendo... (e anche altre nazioni stanno facendo)
proprio come fucina - per creare cultura del risparmio. Dico solo
quello, forse anche dal punto di vista tecnico, ma lo dico proprio
per cercare di creare quella cultura al risparmio energetico.
Grazie.
Président
- La parole au Conseiller Rigo.
Rigo (PD)
- Grazie, Presidente.
Due parole per replicare ad alcune affermazioni dell'Assessore
Marguerettaz. Caro Assessore, far finta di non capire o bypassare
le osservazioni, le preoccupazioni manifestate in questo Consiglio
non è una buona politica, né una buona amministrazione. L'Assessore
sa bene che è sempre più difficile definire e concretizzare nei
tempi stabiliti gli interventi previsti da quest'aula consiliare,
anche a larghissima maggioranza. Non solo i tempi della burocrazia
sono infiniti, ma anche i tempi per la consultazione della gente,
le petizioni, e quindi i richiami... come dire? di gruppi
d'interesse, come cercavo di dire.
Allora, far finta di niente... ribadisco che nella deliberazione
della Giunta, e quindi nel disciplinare di incarico, c'è un
pressante invito ad una verifica della valutazione della
popolazione in merito alla realizzazione dell'opera... non può dire
che non sa bene come metterla in opera: lo avete scritto voi, lo
avete chiesto voi, dovevate essere voi...
(interruzione dell'Assessore Marguerettaz, fuori
microfono)
...d'intesa con il sindaco, ma il sindaco in commissione ha
detto che non ha neanche avuto il piacere di parlare con questi
signori della società Simpes... così ha detto! Il sindaco è
informatissimo sugli avvenimenti, ma non ha mai avuto il piacere...
così è stato detto e così è a verbale! La lettera non si riferisce
ad un incontro "con", ma si riferisce alla documentazione che aveva
agli uffici. È chiaro che la società Simpes ha varcato la soglia
del Municipio per - ovviamente - recuperare la documentazione
necessaria!
Allora io pensavo... un incontro con il sindaco, con la Giunta,
con il Consiglio, con le attività economiche di quella cittadina, o
un incontro anche per spiegare il senso: questo poteva essere uno
dei modi per valutare (quello che voi avete scritto). Sempre più
sarà necessario convincere e coinvolgere, altrimenti per ogni cosa
che faremo, ci troveremo sempre... io mi rivolgevo a lei,
Assessore, per la caserma Testafochi, perché anche per la caserma
Testafochi... stiamo attenti! Una cosa che ci invidieranno tutti,
tutti quanti sono molto intenzionati ad osservare con aspetto
positivo la realizzazione di quest'opera, ma ci vorrà anche in
qualche misura la valutazione della popolazione in merito alla
realizzazione dell'opera! Lo dice adesso la pubblica
amministrazione: la famosa "partecipazione democratica" vuol dire
proprio questo; è molto difficile da attuare, perché una volta non
esisteva, adesso esiste la necessità di adoperare un'altra arte
della democrazia, che è quella che si chiama la partecipazione
democratica.
Forse non l'ho convinta, Assessore, ma il rischio è che questi
gruppi d'interesse aumentino e siano portatori in questo Consiglio
di istanze che non sono della città o del Comune. Noi comunque
saremmo costretti a discuterne, a fare commissioni e giustamente a
dare il tempo e lo spazio al confronto. Deve essere fatto
preventivamente questo.
Président
- Je soumets au vote la résolution n° 1 du
groupe Vallée d'Aoste Vive-Renouveau qui récite:
Risoluzione
Constatata l'intenzione dell'Amministrazione regionale di
realizzare un tiro a volo, dedicato in particolare alla specialità
del tiro all'elica, in località Piole di Saint-Vincent;
Richiamata la petizione popolare sottoscritta da 502
valdostani, con la quale si chiede di non realizzare un tiro a volo
nella suddetta area;
Osservato che l'Amministrazione regionale ha commissionato
alla società SIMPES di Terni uno studio di fattibilità
esclusivamente per l'area Piole, senza considerare aree alternative
nel comprensorio Saint-Vincent - Châtillon;
Ricordato che il collegio tecnico giuridico della FITAV
(Federazione Italiana Tiro a Volo), nel giugno 2008, ha redatto una
relazione con la quale si individua un'area sita nel Comune di
Châtillon idonea a ospitare un impianto di tiro a volo e, nel
contempo, si sconsiglia l'utilizzo dell'area Piole;
Evidenziato che l'area Piole è prossima alla zona termale,
per la quale è indispensabile una particolare quiete;
Visto che lo studio realizzato dalla società SIMPES di Terni
prevede un costo di realizzazione di oltre 12 milioni di euro, di
cui diversi milioni sono determinati da barriere fonoassorbenti,
sbancamenti in roccia, demolizioni e smaltimento di inerti,
imputabili alla scelta del sito;
Sottolineato che lo studio prevede oltre 5 anni per la
realizzazione dell'impianto;
Osservato che lo studio, ai fini della quantificazione della
domanda che si intende soddisfare, riporta dati inesatti sia
relativamente ai praticanti il tiro a volo in Valle d'Aosta sia
relativamente al numero delle competizioni di tiro all'elica che
l'impianto potrebbe ospitare;
Constatato che il medesimo studio e alcuni dirigenti del
Casinò, fra le motivazioni di carattere socio-economico che
giustificano l'impianto, annoverano anche la forte propensione al
gioco che manifesterebbero i tiratori all'elica, senza tuttavia
suffragare questa affermazione con il riferimento a fonti di alcun
genere;
Osservato che alcuni dati sembrano indicare un declino della
disciplina del tiro all'elica negli ultimi anni;
Impegna
la Giunta regionale
- a valutare alternative al sito Piole di Saint-Vincent, al
fine di ricercare soluzioni che non interferiscano con zone che
necessitano di una particolare quiete e che riducano costi e tempi
di realizzazione dell'impianto;
- a svolgere un'approfondita analisi della pratica del tiro a
volo in Valle d'Aosta e del tiro all'elica in Italia;
- a sottoporre a un attento studio le reali potenzialità per
la Casa da gioco dell'eventuale afflusso turistico legato alla
presenza dei tiratori all'elica.
F.to: Chatrian - Bertin - Patrizia Morelli - Giuseppe Cerise
- Louvin
Conseillers présents: 30
Votants: 26
Pour: 5
Contre: 21
Abstentions: 4 (Benin, Donzel, Carmela Fontana, Rigo)
Le Conseil n'approuve pas.
Président
- Je soumets au vote la résolution n° 2 du
groupe Vallée d'Aoste Vive-Renouveau qui récite:
Risoluzione
Richiamata la petizione popolare sottoscritta da 502
valdostani, con la quale si chiede di non realizzare un tiro a volo
nell'area Piole di Saint-Vincent e di destinarla, invece, a un
parco tecnologico per le energie rinnovabili;
Ricordato il potenziale, unanimemente riconosciuto, della
cosiddetta "green economy" per favorire la ripresa
economica;
Constatato che in Valle d'Aosta manca una struttura che sia
punto di riferimento per l'applicazione dei criteri di risparmio
energetico e per l'utilizzo delle energie rinnovabili;
Osservato che una simile struttura potrebbe essere sia sede
di produzione di energia da fonti alternative, sia sede di ricerca
nel settore, di formazione e informazione per le imprese e per i
privati cittadini, oltre che occasione per creare una nuova offerta
turistica, mediante la visita degli impianti e l'organizzazione di
convegni specialistici;
Considerato che tale struttura potrebbe contribuire a creare
la cultura del risparmio energetico e dell'utilizzo di fonti di
energia alternative, alimentando la domanda e l'offerta locali di
tecnologie nel settore e aprendo nuove opportunità di
collaborazione con il Politecnico di Torino;
Precisato cha la struttura sopra descritta può essere
definita "parco tecnologico per le energie rinnovabili";
Invita
la Giunta regionale a porre in atto iniziative per favorire
la creazione di un parco tecnologico per le energie rinnovabili da
collocare sul territorio della Valle d'Aosta.
F.to: Chatrian - Patrizia Morelli - Bertin - Giuseppe Cerise
- Louvin
Conseillers présents: 30
Votants: 26
Pour: 5
Contre: 21
Abstentions: 4 (Benin, Donzel, Carmela Fontana, Rigo)
Le Conseil n'approuve pas.
Président
- Le Conseil prend acte de la pétition inscrite
au point 18.
Il Consiglio
Premesso che:
- in data 27 ottobre 2009 è stata presentata alla Presidenza
del Consiglio, ai sensi dell'articolo 36 del Regolamento interno
per il funzionamento del Consiglio, una petizione popolare,
sottoscritta da 502 cittadini, contro la realizzazione di un tiro a
volo in località Piole nel Comune di Saint-Vincent;
- a norma del suddetto articolo 36, l'Ufficio di Presidenza,
con deliberazione n. 216/2009 del 18 novembre 2009, nel decidere
sulla ricevibilità ed ammissibilità della petizione, ne ha avviato
l'istruttoria con richiesta di informazioni al Presidente della
Regione in quanto legale rappresentante della Regione,
all'Assessore al turismo, sport, commercio e trasporti, in quanto
competente in materia di infrastrutture, attività e manifestazioni
sportive, all'Assessore alle attività produttive in quanto
competente in materia di attività finalizzate allo sviluppo del
settore energetico, al risparmio energetico ed allo sfruttamento
delle fonti rinnovabili di energia e alla Commissione consiliare
competente "Sviluppo economico";
- l'Assessore al turismo, sport, commercio e trasporti, con
lettera in data 24 dicembre 2009, prot. n. 18046/T, ha comunicato
alla Presidenza del Consiglio le proprie informazioni e chiarimenti
in merito alla petizione;
- il Presidente della Commissione consiliare permanente
"Sviluppo economico" con lettera in data 2 febbraio 2010, prot. n.
985, ha trasmesso alla Presidenza del Consiglio la relazione sulle
risultanze degli approfondimenti svolti dalla stessa.
Ai sensi del quarto comma dell'articolo 36 del Regolamento
interno;
Prende atto
della petizione e della documentazione ad essa
relativa.
