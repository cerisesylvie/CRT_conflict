Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4544 del 14 aprile 1993 - Resoconto
OGGETTO N. 4544/IX Disegno di legge: "Miglioramento dei
trattamenti integrativi di quiescenza di cui alla legge regionale 2
febbraio 1968, n. 1".
Presidente
Qualcuno chiede la parola? Se nessuno
chiede di parlare, si passa all'esame dell'articolato.
Do lettura dell'articolo 1:
Articolo 1 1. Le disposizioni contenute nei commi 1, 2, 3 e 4
dell'articolo 3 del decreto-legge 22 dicembre 1990, n. 409,
convertito con modificazioni nella legge 27 febbraio 1991 n. 59,
sono estese, con le stesse decorrenze ivi indicate, ai trattamenti
integrativi di quiescenza di cui all'articolo 7 della legge
regionale 2 febbraio 1968, n. 1 e successive modifiche ed
integrazioni, corrisposti a carico del relativo fondo di
previdenza.
Presidente
Pongo in votazione l'articolo 1.
Esito della votazione:
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 2:
Articolo 2 1. Le spese a carico del fondo di previdenza di
cui all'articolo 5 della legge regionale 2 febbraio 1968, n. 1, per
la corresponsione dei miglioramenti derivanti dall'applicazione del
precedente articolo 1, valutate in lire 300.000.000 per l'anno
1993, in lire 200.000.000 per l'anno 1994 ed in annue lire
250.000.000 a decorrere dall'esercizio 1995, saranno imputate al
capitolo 72540 della parte spesa del bilancio di previsione della
Regione per l'anno 1993 ed ai corrispondenti capitoli degli
esercizi successivi.
2. Alla copertura dei maggiori oneri derivanti a carico della
gestione del fondo di previdenza dalla applicazione della presente
legge, si provvede mediante l'erogazione alla gestione del fondo
medesimo di contributi annui integrativi in misura corrispondente
alla maggiore spesa sostenuta, da introitarsi al capitolo 13100
parte entrate - del bilancio di previsione della Regione per l'anno
1993 ed ai corrispondenti capitoli dei successivi esercizi
finanziari.
Presidente
Pongo in votazione l'articolo 2.
Esito della votazione:
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 3:
Articolo 3 1. La spesa derivante a carico del bilancio
regionale per la concessione dei contributi integrativi di cui al
comma 2 del precedente articolo 2 graverà per lire 300.000.000 sul
capitolo 54740 del bilancio di previsione della Regione per l'anno
1993, per lire 200.000.000 sul corrispondente capitolo di bilancio
per l'esercizio 1994 e per lire 250.000.000 annue sul medesimo
capitolo per gli esercizi successivi. A decorrere dall'anno 1994
l'eventuale rideterminazione dell'onere sarà effettuata con legge
di bilancio.
2. Alla copertura degli oneri di cui al presente articolo si
provvede:
a) per l'anno 1993 mediante utilizzo, per lire 300.000.000,
dello stanziamento iscritto 21 capitolo 69000 "fondo globale per il
finanziamento di spese correnti" del bilancio di previsione per lo
stesso esercizio, a valere sull'apposito accantonamento previsto
all'allegato 8 (Istruzione e cultura - Scuole ed istruzione
pubblica - cod. F. 1.1).
b) per gli anni 1994 e 1995, quanto a lire 80.000.000, per
l'anno 1994 e lire 100.000.000 per l'anno 1995, mediante utilizzo
delle risorse iscritte al capitolo 69000 del bilancio pluriennale
della Regione per gli anni 1993 - 1995: quanto a lire 120.000.000
per l'anno 1994 e 150.000.000 per l'anno 1995, mediante utilizzo
delle risorse iscritte al capitolo 69020 del medesimo bilancio
pluriennale.
Presidente
Pongo in votazione l'articolo 3.
Esito della votazione:
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 4:
Articolo 4 1. Al bilancio di previsione della Regione per
l'anno 1993 sono apportate le seguenti variazioni in termini di
competenza e di cassa:
Parte entrata
Variazioni in aumento
Cap. 13100 "Gestione fondo per il trattamento previdenziale
integrativo regionale personale direttivo e docente delle scuole
materne ed elementari".
lire 300.000.000
Parte spesa
Variazione in diminuzione
Cap. 69000 "Fondo globale per il finanziamento di spese
correnti".
lire 300.000.000
Variazioni in aumento
Cap. 54740 "Contributo regionale integrativo del fondo di
previdenza del personale direttivo e docente della scuola
elementare di cui alla legge regionale 2 febbraio 1968, n. 1".
lire 300.000.000
Cap. 72540 "Gestione fondo per il trattamento previdenziale
integrativo regionale al personale direttivo e docente delle scuole
materne ed elementari".
lire 300.000.000
Presidente
Pongo in votazione l'articolo 4.
Esito della votazione:
Presenti, votanti e favorevoli: 21
Il Consiglio approva all'unanimità
Presidente
Pongo in votazione la legge nel suo
complesso.
Esito della votazione:
Presenti, votanti e favorevoli: 21
Il Consiglio approva all'unanimità
