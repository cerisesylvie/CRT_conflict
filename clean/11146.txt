Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2159 del 22 maggio 1991 - Resoconto
OGGETTO N. 2159/IX Iniziative per favorire la diffusione di
una cultura di pace e cooperazione fra i popoli.
(Approvazione
di mozione).
Presidente Do lettura della mozione presentata dai Consiglieri
Cristina Monami, Mafrica e Chenuil:
Mozione Considerato che la pace, in coerenza con i principi
della nostra Costituzione, rappresenta un diritto fondamentale
degli uomini e dei popoli;
Ribadito che il concetto di pace non si limita all'assenza della
guerra, ma significa quotidiana e metodica conquista di una civile
convivenza tra esseri umani e tra popoli;
Ricordato che in data 28 febbraio 1991 una risoluzione del
Consiglio regionale ha dichiarato la Valle d'Aosta REGIONE DI
PACE;
il Consiglio regionale della Valle d'Aosta
delibera
di impegnare la Giunta regionale a:
1) Farsi promotrice della diffusione, nella nostra regione, di
messaggi, anche brevi, tesi a promuovere atteggiamenti di
solidarietà e cooperazione da diffondersi attraverso i diversi
canali di comunicazione (televisione, radio, giornali, ecc.).
2) A fornire le biblioteche regionali di testi che
informino:
a) sulla storia, sulla cultura e sulle condizioni socio
economiche delle popolazioni extracomunitarie, medio-orientali,
arabe ecc.;
b) ui diritti dei cittadini;
c) ui diritti dei bambini.
3) dotare le scuole materne regionali di testi e giochi che si
pongano anche lo scopo didattico di sviluppare nei bambini
sentimenti di comprensione e rispetto per le differenze.
4) d organizzare idonei corsi, rivolti agli insegnanti e ad
altri operatori pedagogici, che affrontino le questioni
metodologiche e didattiche necessarie a favorire la diffusione di
una cultura di pace e cooperazione tra i popoli.
PresidenteHa chiesto di illustrare la mozione la Consigliera
Cristina Monami, ne ha facoltà.
Monami (PCI-PDS)La pace, in coerenza con i principi della nostra
costituzione, rappresenta un diritto fondamentale degli uomini e
dei popoli. Così dice la mozione, e devo dire che mi sento sempre
un po'imbarazzata quando devo parlare di concetti che a me, ma
credo a tutti, sembrano lapalissiani, sembrano addirittura
retorici, visto che fanno parte di un nostro bagaglio culturale che
è teorico, e pur tuttavia si sente la necessità di continuarne a
parlare e a discutere.
Quindi non nascondo il mio imbarazzo, che credo possa essere
condiviso da chi ascolta.
Questo significa che fra la nostra elaborazione teorica, che
tante volte raggiunge anche livelli alti, e la relativa traduzione
in pratica esiste ancora una grande dicotomia. Ed è il motivo per
cui si ritorna a riproporre gli stessi concetti e gli stessi
diritti.
Questo è anche uno dei motivi per i quali, nel mese di marzo, ho
avuto in incontro con tutte le consigliere comunali per
confrontarci sul tema della pace e per valutare in che modo e se vi
fosse la possibilità da parte delle amministratrici di lavorare in
questo senso. Alcune indicazioni sono venute da questa assemblea e
sono presenti nella mozione; non sto a ripeterle.
Tutte le idee venute da questa assemblea discendono da un
concetto fondamentale che abbiamo fatto nostro e che è questo: pace
non significa assenza di guerra, ma significa quotidiana e metodica
conquista di una civile convivenza fra essere umani e popoli.
Questo il senso della mozione. In questo senso secondo noi la
Giunta deve lavorare, nei modi che abbiamo indicato.
Sono convinta che modi ce ne siano altri e sono sicura che la
Giunta farà del suo meglio e farà tesoro di questi suggerimenti che
vengono dalla mia parte, ma in questo momento mi sento di poter
rappresentare le consigliere comunali valdostane.
Mi piacerebbe - e credo non sia difficile - che la mozione fosse
colta nel suo senso vero; non ha intenzioni polemiche, ha desiderio
interlocutorio e voglia comunque di continuare a discutere i
diritti fondamentali degli uomini.
PresidenteHa chiesto di parlare il Consigliere Riccarand, ne ha
facoltà.
Riccarand (VA)Siamo d'accordo con questa mozione e con quello
che propone, quindi la voteremo.
Abbiamo però una perplessità che riguarda il primo punto della
parte deliberativa, dove si impegna la Giunta a farsi promotrice
della diffusione, nella nostra regione, di messaggi, anche brevi,
tesi a promuovere atteggiamenti di solidarietà e cooperazione da
diffondersi attraverso i diversi canali di comunicazione
(televisione, radio, giornali, ecc.).
Mentre la seconda parte, che riguarda un'azione di educazione
alla pace attraverso le biblioteche, le scuole, gli insegnanti, ci
sembra una azione efficace perché va in profondità, l'iniziativa
attraverso canali pubblicitari non ci convince. Ci sembra che possa
essere anche controproducente, perché c'è il rischio che si finisca
con l'affidare un incarico alla solita agenzia di pubblicità che fa
un po' di spot, spilla un po' di soldi all'Amministrazione
regionale e tutto poi finisce lì.
Chiederei, se possibile, di stralciare il primo punto e di
mantenere il secondo punto della mozione, che mi sembra molto utile
e molto centrato rispetto ad una educazione alla pace.
Presidente
Ha chiesto di parlare l'Assessore alla
Pubblica Istruzione Rusci, ne ha facoltà.
Rusci (PRI)Dirò fin da subito che la Giunta voterà a favore di
questa mozione, tenendo doverosamente conto delle premesse di
esegesi sui grandi argomenti e sui grandi concetti fatti dalla
Consigliera Monami, tenendo conto cioè che c'è il rischio di
banalizzare alle volte gli argomenti stessi.
Il pregio della mozione è comunque quello di sottolineare "al
pratico" certi comportamenti da tenersi, su queste linee si muoverà
la Giunta, nel rispetto comunque delle professionalità e delle
competenze, perché credo che a corredo della deontologia della
figura del bibliotecario, per esempio, e mi riferisco al punto 2
della parte deliberativa della mozione, ci sia doverosamente una
dose di sensibilità atta a far sì che poi si trasmetta
nell'acquisto di testi che vanno nella direzione dei grandi diritti
dell'uomo. Non ho fatto fare una verifica precisa, ho parlato con
il dirigente del servizio che mi ha assicurato comunque da anni
esserci un'attenzione di questo tipo sull'argomento. Ed anche nel
rispetto delle competenze che rimangono anche a collegi dei
docenti, a consigli di circolo per quello che riguarda il dotarsi
di materiali e presidi educativi così come per quello che attiene
l'organizzazione dei corsi formativi.
Da anni in questa Regione i comportamenti, le scelte fatte anche
in ambito culturale sono scelte che coprono un grande spettro di
comportamenti degli uomini, di differenti stati ed anche di
differenti momenti storici; questo ci fa dire che è battuto il
concetto della unilateralità, cioè si vanno a cercare esperienze di
differenti paesi e di differenti momenti che ci fanno sentire in
sintonia con questi differenti momenti e differenti paesi.
Dicevo, e ribadisco il concetto, che c'è questo impegno a
continuare con la sensibilizzazione; ho sentito anche l'intervento
del Consigliere Riccarand: può esserci il rischio che a realizzare
degli spot sull'argomento si cada nella banalità, cioè si banalizzi
ancora di più un concetto che è ormai un diritto acquisito almeno
alle nostre latitudini. Dovrà dire la Consigliera Monami se intende
modificare la parte deliberativa della sua mozione.
Presidente
Ha chiesto di parlare la Consigliera
Monami, ne ha facoltà.
Monami (PCI-PDS) Ringrazio l'Assessore e ringrazio il
Consigliere Riccarand per l'attenzione prestata a questa
mozione.
Non ho difficoltà a mettere in discussione il primo punto, anche
perché so che a questo proposito già ci siamo confrontati in altre
sedi ed abbiamo opinioni diverse, nel senso che io ritengo che la
pubblicità comunque un suo ruolo lo svolga e sia anche molto più
grande di quanto non si pensi. Ma questa è una mia opinione
personale, che mi deriva anche da una esperienza vissuta in
famiglia. Nella mia famiglia tutti fumano e le mie figlie vivono in
una famiglia dove il padre, la madre, il nonno, gli zii, parenti ed
amici vari fumano. Queste ragazze fin dalla scuola materna si sono
sentite proporre messaggi in relazione al fumo negativi; il famoso
"grazie non fumo" l'ho imparato quando le mie figlie andavano alle
elementari e mi tornavano a casa con dépliants di questo tipo. Per
adesso queste due ragazze non fumano, è vero che sono giovani ma
hanno 18 anni una e 16 anni l'altra, ed è l'età in cui di solito si
comincia a fumare.
Per cui ritengo che il messaggio pubblicitario un suo ruolo ce
l'abbia, ciò nonostante sono disposta a cancellare questo primo
punto se crea dei problemi, anche perché su questo credo
continueremo a discutere anche in relazione ad altri argomenti.
Presidente
Ha chiesto di parlare il Vicepresidente
Stévenin, ne ha facoltà.
Stévenin (UV)
Ce n'est pas pour une déclaration de
vote, mais c'est pour exprimer notre avis favorable et en même
temps rappeler à ce Conseil régional que le 6 février 1985 ce même
Conseil régional avait voté un ordre du jour de solidarité à
l'égard des peuples en lutte pour s'affranchir des dictatures et
des impérialismes. Il avait invité le gouvernement italien à
accorder le plus grand intérêt à la volonté exprimée par les
régions et surtout par la région Vallée d'Aoste de participer aux
choix de solidarité internationale.
S'engageait le gouvernement régional à approfondir la
connaissance et la divulgation parmi les citoyens valdôtains des
informations concernant les problèmes de la coexistence pacifique,
de la solidarité entre les peuples, de la liberté des nations.
C'est-à-dire que par des actions concrètes de solidarité on
aurait pu finalement parvenir à des réalisations d'accord entre les
différentes communautés qui existent dans le monde entier.
C'est pour dire que finalement on est dans cette ligne, c'est
important de travailler dans cette direction et c'est pour cela que
nous exprimons notre accord.
Presidente
Pongo in votazione la mozione nel testo
così emendato:
Mozione Considerato che la pace, in coerenza con i principi
della nostra Costituzione, rappresenta un diritto fondamentale
degli uomini e dei popoli;
Ribadito che il concetto di pace non si limita all'assenza della
guerra, ma significa quotidiana e metodica conquista di una civile
convivenza tra esseri umani e tra popoli;
Ricordato che in data 28 febbraio 1991 una risoluzione del
Consiglio regionale ha dichiarato la Valle d'Aosta REGIONE DI
PACE;
il Consiglio regionale della Valle d'Aosta
delibera
di impegnare la Giunta regionale a:
1) fornire le biblioteche regionali di testi che informino:
a) sulla storia, sulla cultura e sulle condizioni socio
economiche delle popolazioni extracomunitarie, medio-orientali,
arabe ecc.;
b) sui diritti dei cittadini;
c) sui diritti dei bambini.
2) dotare le scuole materne regionali di testi e giochi che si
pongano anche lo scopo didattico di sviluppare nei bambini
sentimenti di comprensione e rispetto per le differenze.
3) organizzare idonei corsi, rivolti agli insegnanti e ad altri
operatori pedagogici, che affrontino le questioni metodologiche e
didattiche necessarie a favorire la diffusione di una cultura di
pace e cooperazione tra i popoli.
Esito della votazione
Presenti, votanti e favorevoli: 22
Il Consiglio approva all'unanimità
