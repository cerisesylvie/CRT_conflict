Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2716 del 18 marzo 1987 - Resoconto
OGGETTO N. 2716/VIII - APPROVAZIONE DEL PROGRAMMA
D'INTERVENTO PLURIENNALE PER LA REALIZZAZIONE DI INFRASTRUTTURE
RICREATIVO-SPORTIVE, DI CUI ALL'ART. 2 DELLA L.R. 7 AGOSTO 1986, N.
45.
PRESIDENTE:
Do lettura del testo della delibera:
IL CONSIGLIO
-
richiamata la L.R. 7 agosto 1986, n. 45;
DELIBERA
-
di approvare nel testo allegato alla presente deliberazione
e della stessa facente parte, il programma di intervento previsto
dal comma 1, art. 2 della L.R. 7 agosto 1986, n. 45: "Interventi
per la realizzazione di infrastrutture
ricreativo-sportive".
PROGRAMMA DI INTERVENTO PLURIENNALE PER LA REALIZZAZIONE
DI INFRASTRUTTURE RICREATIVO-SPORTIVE - 1987 (L.R. 07.08.1986, N.
45).
1. Significato del programma
La scelta di affrontare il problema della dotazione di
attrezzature sportive del territorio regionale tramite un programma
deriva dalla necessità di rendere urbanisticamente, socialmente ed
economicamente validi e significativi gli interventi da realizzare,
poichè questi devono instaurare un insieme di rapporti funzionali e
spaziali con i sistemi di attrezzature, servizi, residenza
esistenti sul territorio o in esso programmati.
A questo scopo il programma è articolato su tre diversi
livelli d'intervento, che corrispondono a tre settori di
programmazione caratterizzati da obiettivi e criteri differenti:
livello regionale, livello intercomunale, livello comunale. Non
esiste una gerarchia che unisca gli interventi programmati ai
differenti livelli, ma esiste in realtà una complementarietà fra i
diversi obiettivi e i diversi criteri, al fine di mantenere
unitarietà alla programmazione regionale e, nello stesso tempo, di
limitare gli inconvenienti che sorgono nella sovrapposizione di
programmazioni realizzate a scale differenti.
2. Obiettivi del programma
Gli obiettivi generali sono fissati dall'art. 1 della L.R. del
7.8.1986, n. 45, nella realizzazione di infrastrutture
ricreativo-sportive e di aree verdi attrezzate che soddisfino la
domanda di pratica sportiva che proviene sia dal settore turistico,
sia dalla popolazione della regione.
Obiettivi più specifici si concretano:
1)
sotto il profilo sociale, nel creare strutture di
base adatte allo svolgimento di attività sportive e ricreative per
il tempo libero della popolazione, con valenze socializzanti
(perchè vengono di solito svolte in gruppo), e di benessere
psico-fisico, o nel creare strutture considerate necessarie al
miglioramento della qualità della vita nelle zone e nei comuni meno
sviluppati economicamente e turisticamente;
2)
sotto il profilo culturale, nel creare strutture
atte a mantenere e far conoscere i giochi tradizionali della Val
d'Aosta;
3)
sotto il profilo economico, nel creare strutture
che completino le esistenti risorse primarie di turismo, al fine di
migliorare le qualità dell'offerta turistica, o che si pongano come
risorse alternative al fine di captare nuovi tipi di utenza
turistica.
3. Criteri di programmazione
La definizione di un organico sistema regionale di opere
recreativo-sportive, si ottiene procedendo contemporaneamente su
tre settori di programmazione, i quali operano in tre campi
definiti da problematiche differenti, ma tra essi
complementari.
Secondo quanto detto nel paragrafo introduttivo a proposito
della corrispondenza tra livelli di intervento e settori della
programmazione, si forniscono gli elementi che caratterizzano i
limiti dei campi d'intervento, tenuto conto che questi non sono
precisamente definiti, ma vengono di caso in caso individuati
tenuto conto delle realtà territoriali e dei fenomeni economici e
sociali in atto.
Nella programmazione corrispondente al livello comunale, vengono
considerati gli impianti atti a soddisfare le utenze locali, sia
residenti che turistiche, nella espressa richiesta di aree per
l'esercizio di attività sportive e ricreative durante il tempo
libero. Nel rispetto degli obiettivi specifici citati nel paragrafo
precedente, non verranno generalmente attribuite agli impianti di
livello comunale caratteristiche tipologiche e dimensionali tali da
consentire attività sportive di tipo spettacolare o legate ad altre
prestazioni specialistiche, in quanto queste ultime devono essere
considerate come momenti emergenti, particolari, di una attività
generalizzata a tutta la popolazione.
La programmazione corrispondente al livello intercomunale si
realizza, indifferentemente ai fini del contributo previsto dalla
legge, tramite interventi delle comunità montane o interventi di
consorzi di comuni. In questo settore della programmazione si
considerano gli impianti sportivi di interesse più generale, che
sono localizzati secondo criteri di centralità (geografica o
economica) e vengono utilizzati dalla popolazione, sia residente
che turistica, di ambiti territoriali di media estensione. Gli
impianti programmati a questo livello si distinguono dagli impianti
del livello comunale essenzialmente in ciò che riguarda la qualità
del servizio che svolgono: si possono prevedere spazi e
attrezzature per la pratica di sport nuovi o meno diffusi, con
caratteristiche tipologiche e dimensionali tali da consentire,
seppur su scala locale, attività sportive di tipo spettacolare o
legate a prestazioni specialistiche. Sono previste eccezioni per
alcuni impianti, caratterizzati come impianti di livello
intercomunale, ma realizzabili con l'intervento del singolo comune,
in considerazione di particolari condizioni ambientali o di
sviluppo economico-turistico.
Occorre ancora precisare che per molti impianti di tipo
intercomunale è stata prevista l'opportunità che vengano
realizzati, in alternativa, come opere di livello comunale, fermo
restando che in tal caso otterrebbero il minor contributo regionale
spettante a questa categoria di opere. Questa possibilità, a
seguito della esperienza fornita dalla applicazione della legge
regionale n. 24 del 1982, ora sostituita dalla L.R. n. 45 del
7.8.1986, è stata prevista per conferire maggior elasticità al
programma e consentirne così l'agevole attuazione, nel caso in cui
le intese tra i comuni interessati alle opere si rivelassero
problematiche o irrealizzabili, oppure ancora nel caso in cui,
all'atto pratico, sussistessero altre motivazioni che ne
sconsigliano o ne impediscano l'attuazione al livello
intercomunale. Le opere per le quali è prevista questa alternativa
rispettano naturalmente, sia sotto il profilo tipologico, che sotto
il profilo economico-gestionale, la possibile duplice
caratterizzazione.
Nella programmazione corrispondente al livello regionale si
considerano quelle opere di interesse generale rivolte a migliorare
quantitativamente e qualitativamente l'offerta di servizi dei
centri di maggior sviluppo turistico o destinate a divenire risorsa
primaria ai fini dello sviluppo di alcuni centri con forte
predisposizione all'attività turistica, ma ancora privi di servizi
essenziali.
Nell'ambito della programmazione regionale rientrano altresì
alcune notevoli opere localizzate in Aosta e destinate sia
all'utenza turistica che all'utenza locale.
In taluni casi gli interventi a livello regionale, sono anche
studiati, per dimensioni e tipologia, in maniera tale da consentire
la pratica di sport agonistici ad alto livello nonchè lo
svolgimento di manifestazioni sportivo spettacolari.
4. Contenuti del programma
I contenuti del presente programma sono ottenuti
dall'aggiornamento di parte degli interventi previsti (ma non
attuati) nella proposta di programma triennale di interventi nel
settore delle infrastrutture ricreativo-sportive, approvata dal
Consiglio regionale in data 11.6.1981, e successivamente recepita
nella legge 14.7.1982, n. 24.
Nell'aggiornamento sono tenuti in considerazione nuovi criteri
di elaborazione del programma, per cui emergono differenze,
rispetto al programma precedente, sia nella classificazione delle
opere da realizzare (attualmente secondo tre livelli: comunale,
intercomunale, regionale) sia nella maggior definizione della
tipologia e del sito dell'intervento adottata a tutti i livelli.
Solamente nel caso degli interventi di livello regionale si è
proceduto ad una ulteriore precisazione tipologica, dividendo gli
interventi in impianti di rilevanza turistico-sportiva e impianti
di rilevanza sportivo sociale.
Occorre per altro precisare che non esiste una rigida
separazione tra i due tipi di impianti sopra citati, in quanto
taluni di essi possono in parte, soddisfare entrambe le esigenze. È
il caso del complesso tennistico e del complesso per l'equitazione
da realizzare ad Aosta, che sono considerate strutture di servizio
complementari alle risorse turistiche di base della Regione, ma
posseggono anche rilevanti valenze sportivo-sociali.
Nell'elenco delle opere di livello regionale sono state inserite
alcune importanti infrastrutture, dislocate in località di forte
rilievo turistico nelle quali si è ritenuto necessario potenziare
la dotazione di impianti per lo sport e il tempo libero per
portarla al livello della sempre più agguerrita concorrenza delle
altre regioni turistiche: è il caso, in particolare, del Breuil,
Courmayeur, Gressoney, Cogne, Ayas e Brusson.
Notevole spazio è stato anche riservato alle aree verdi
attrezzate, strutture di cui si avverte una domanda crescente, non
fronteggiata da una corrispondente disponibilità.
Rispetto al precedente documento programmatico è altresì
aumentata la previsione di impianti destinati alla fruizione
prevalente dei residenti (campi di calcio, atletica, ecc.), essendo
emersa da parte dei Comuni (e in ispecie di quelli turisticamente
meno sviluppati) una forte spinta a dotare il territorio di quel
minimo di strutture sportive considerato necessario per offrire
alla popolazione, e ai giovani in particolare, un tipo di vita che
contribuisca a frenare l'esodo verso le zone più favorite sotto il
profilo economico-sociale.
Nel settore delle opere di livello sub-regionale è stata
collocata un'ampia previsione di piste di fondo e di impianti per
il tennis, con l'intento di dotare le aree servite di impianti
costituenti offerte fondamentali, rispettivamente per il turismo
invernale ed estivo.
Le piste di fondo rappresentano inoltre l'unica possibilità -
concreta e coerente con l'ambiente - di sviluppo invernale per le
località il cui territorio non si presta all'insediamento di
impianti di risalita, vuoi per la morfologia del terreno, vuoi per
l'impossibilità di una gestione economicamente equilibrata.
Tra le opere di livello intercomunale va altresì evidenziata la
previsione di un buon numero di campi per gli sport tradizionali,
localizzati in prevalenza nelle zone di fondo valle, che meglio si
prestano alla pratica di dette attività:
anche in questo caso il programma fa riferimento ad una
crescita della domanda, che si è verificata particolarmente da
circa dieci anni a questa parte.
Per alcune importanti realizzazioni previste in programma non
sono determinabili con precisione le previsioni di spesa in quanto
queste dipendono da fattori suscettibili di variazioni: è il caso
del Palazzetto del turismo e dello sport di Aosta, del campo da
golf a 18 buche di Fénis e dell'area attrezzata per la pratica di
sport motoristici da realizzare nell'ambito della comunità montana
"Grand Combin".
Conclusivamente si può affermare che il nuovo programma
costituisce la logica espansione del precedente, avendo recepito le
nuove e maggiori istanze scaturenti sia dalla popolazione residente
sia dai turisti, e vuol quindi corrispondere sul versante dei
bisogni di sport e ricreazione al progresso generale del tenore di
vita complessivo verificatosi negli ultimi anni.
Il meccanismo di aggiornamento previsto dall'art. 2 della legge
consentirà comunque di adottare con facilità e tempestività le
modifiche del documento che la sua stessa applicazione o altri
fattori renderanno opportune, facendone quindi uno strumento
efficace ed aggiornato della politica regionale di settore.
Nota bene:
Le indicazioni di costo riportate nel programma sono di larga
massima e pertanto non devono ritenersi vincolative.
Nel riepilogo finale dei costi non sono stati considerati quelli
relativi alle opere per le quali non è stato possibile formulare
una previsione di costo attendibile.
Gli importi relativi alle spese previste vengono espressi in
milioni di lire.
1. IMPIANTI DI LIVELLO REGIONALE
1.1. Per gli impianti di livello regionale si opera la
classificazione di due tipi:
A)
Impianti di rilevanza turistico-sportiva
B)
Impianti di rilevanza sportivo-sociale.
1.1.1 Impianti classificati di rilevanza
turistico-sportiva
A. 1 - Realizzazione in Aosta, di un complesso tennistico
comprendente anche campi coperti
spese previste 3 000,0
A. 2 - Realizzazione, in Aosta, di un complesso per
l'equitazione, comprendente anche un maneggio coperto
spese previste 2 500,0
A. 3 - Realizzazione del Palazzetto del turismo e dello sport
in Aosta
spese
previste.............................................................
non quantif
A. 4 - Realizzazione di un campo di golf a 18 buche e annesse
strutture di servizio in Fénis
spese previste
............................................................ non
quantif.
A. 5 - Realizzazione di un'area verde attrezzata a servizio del
castello di Fénis (completamento delle infrastrutture
esistenti)
spese previste
............................................................
300,0
A. 6 - Realizzazione dello stadio del ghiaccio coperto in
loc. Breuil
spese
previste.............................................................
6.000,0
A. 7 - Adeguamento della pista di bob in località Breuil
(Valtournenche) per la pratica dello slittino e dello skeleton con
realizzazione, in loc. Lago Blu, di strutture di servizio
comprendenti: tennis coperto, palestra, sale per i giochi dello
squash, del bowling e del curling
spese
previste.............................................................
7 000,0
A. 8 - Completamento e ampliamento delle piste di fondo di
Brusson e Ayas al fine del loro collegamento, con realizzazione di
adeguate strutture di servizio all'attività sportiva
spese
previste.............................................................
2 500,0
A. 9 - Realizzazione di una area verde attrezzata a servizio del
castello di Issogne
spese previste
............................................................
300,0
1.1.2. Impianti classificati di rilevanza
sportivo-sociale.
B. 1 - Realizzazione di un'area attrezzata per la pratica di
giochi tradizionali nella comunità montana "Valdigne-Mont-Blanc"
(probabile localizzazione in La Salle)
spese previste
............................................................
200,0
B. 2 - Realizzazione di una area attrezzata per la pratica di
sport motoristici (crossdromo) nella comunità montana "Grand
Combin" (probabile localizzazione in Roisan)
spese
previste.............................................................
non quantif.
B. 3 - Realizzazione in Aosta di una struttura coperta per le
attività di atletica
spese previste
............................................................
900,0
B. 4 - Realizzazione in Aosta di area attrezzata per il tiro
con l'arco
spese
previste.........................................................
50,0
B. 5 - Realizzazione in Aosta di area attrezzata per la pratica
di varie attività sportive all'aperto (pista ciclabile, percorso
Vita, canoa, pattinaggio a rotelle, ski-roller, passeggiate a
cavallo)
spese previste 1 500,0
B. 6 - Realizzazione di un complesso polisportivo a Châtillon
comprendente una palestra polivalente e attrezzature scoperte per
la pratica del tennis, pallavolo, pallacanestro e pattinaggio a
rotelle.
spese previste 5 000,0
B. 7 - Completamento di struttura polivalente con palestra
regolamentare per varie attività sportive, compreso il tennis, in
Pont Saint Martin
spese previste 3 000,0
TOTALE IMPIANTI DI LIVELLO REGIONALE
32.250,0
2. IMPIANTI DI LIVELLO INTERCOMUNALE
2.1.1. - Comunità Montana "Valdigne - Mont Blanc".
1 - Morgex
Completamento della zona sportiva esistente e sistemazione della
pista di fondo, realizzazione di strutture di supporto alle
attività estive ed invernali, da destinare eventualmente anche al
gioco dello squash. Impianto realizzabile anche a livello
comunale
spese previste 1 500,0
2 - La Salle
Realizzazione di impianto coperto per il gioco delle bocce, dei
palets e della pétanque. Impianto realizzabile anche a livello
comunale
spese previste
............................................................
800,0
2.1.2. - Comunità Montana "Grand Paradis".
1 - Valgrisenche
Completamento della pista di fondo e realizzazione delle
relative strutture di servizio. Impianto realizzabile anche a
livello comunale
spese previste
............................................................
200,0
2 - Villeneuve
Realizzazione di zona sportiva con piste per l'atletica e campi
per il calcio e il tennis. Impianto realizzabile anche a livello
comunale
spese
previste.............................................................
1 000,0
3 - Rhémes Notre Dame
Completamento della pista di fondo e realizzazione delle
relative strutture di servizio. Impianto realizzabile anche a
livello comunale
spese previste
............................................................
350,0
2.1.3. Comunità Montana "Grand Combin".
1 - Etroubles
Completamento pista di fondo e realizzazione dei relativi
servizi di appoggio. Impianto realizzabile anche a livello
comunale
spese previste
............................................................
200,0
2 - Saint Oyen
Realizzazione della struttura a servizio del campo di calcio ed,
eventualmente, della pista di fondo. Impianto realizzabile anche a
livello comunale
spese previste
............................................................
150,0
3 - Roisan
Realizzazione di un impianto comprendente campi per la pratica
del calcio, del tennis, delle bocce e realizzazione delle relative
strutture di servizio
spese
previste.............................................................
1 200,0
4 - Ollomont
Completamento della pista per il fondo e realizzazione della
relativa struttura di servizio. Impianto realizzabile anche a
livello comunale
spese previste
............................................................
150,0
5 - Bionaz
Completamento della pista di fondo e realizzazione della
relativa struttura di servizio con annessa piccola palestra.
Impianto realizzabile anche a livello comunale
spese previste
............................................................
800,0
2.1.4. - Comunità Montana "Mont Emilius".
1 - Gressan
Realizzazione di un campo gioco per sport
tradizionali
spese previste
............................................................
400,0
2 - Quart
Realizzazione di un'area attrezzata a campo gioco per sport
tradizionali
spese previste
............................................................
250,0
3 - Nus
Realizzazione di un'area attrezzata a campo gioco per sport
tradizionali
spese previste
............................................................
250,0
2.1.5. Comunità Montana "Marmore".
1 - Verrayes
Realizzazione di un campo gioco per sport
tradizionali
spese previste
............................................................
200,0
2 - Saint Denis
Realizzazione di un campo gioco per sport
tradizionali
spese previste
............................................................
200,0
3 - Antey Saint André
Adeguamento della pista di fondo e eventuale realizzazione
della relativa struttura di servizio. Impianto realizzabile anche a
livello comunale
spese previste
............................................................
200,0
4 - Torgnon
Completamento della pista di fondo ed eventuale realizzazione
della relativa struttura di servizio. Impianto realizzabile anche a
livello comunale
spese previste
................................................ 200,0
5 - Saint Vincent
Realizzazione della piscina scoperta. Impianto realizzabile
anche a livello comunale
spese previste
................................................ 800,0
2.1.6. - Comunità Montana "Evançon".
1 - Brusson
Realizzazione di un bocciodromo coperto. Impianto
realizzabile anche a livello comunale
spese previste
................................................ 700,0
2 - Ayas
Realizzazione di una struttura polivalente comprensiva di
tennis coperto. Impianto realizzabile anche a livello
comunale
spese previste
................................................ 900,0
2.1.7. - Comunità Montana "Monte Rosa".
1 - Champorcher
Realizzazione della pista di fondo con relativa eventuale
struttura di servizio. Impianto realizzabile anche a livello
comunale
spese previste
................................................ 200,0
2.1.8. - Comunità Montana "Alta Valle del Lys".
1 - Gressoney Saint Jean
Completamento della pista di fondo con realizzazione dei
servizi d'appoggio ad uso anche del pattinaggio. Impianto
realizzabile anche a livello comunale
spese previste
............................................................
200,0
2 - Gressoney La Trinité
Realizzazione di impianto coperto per il gioco del tennis.
Impianto realizzabile anche a livello comunale
spese previste
............................................................
700,0
TOTALE IMPIANTI DI LIVELLO INTERCOMUNALE
11.750,0
3. IMPIANTI DI LIVELLO COMUNALE
3.1.1. - In via generale sono previsti, in aggiunta alle
opere elencate in appresso, interventi di ristrutturazione dei
campi di calcio esistenti, di norma costituiti da lavori di
completamento delle varie strutture (aree da gioco, recinzioni,
fabbricati di servizio), nonchè la realizzazione di impianti di
illuminazione.
3.1.2. - Analogamente sono previsti interventi per
l'illuminazione e l'eventuale dotazione di piccole strutture di
servizio dei campi di tennis esistenti.
3.2.1. - Comunità Montana "Valdigne - Mont Blanc". Nessuna
previsione attuale.
3.2.2. - Comunità Montana "Grand Paradis".
1 - Avise
Realizzazione di area verde attrezzata turistico-ricreativa
in loc. Runaz
spese previste
............................................................
350,0
2 - Valgrisenche
Realizzazione di un campo da tennis
spese previste
............................................................
70,0
3 - Arvier
Completamento delle attrezzature esistenti con:
- adeguamento del campo da tennis;
-
realizzazione di un campo di bocce;
-
realizzazione delle strutture di servizio per l'area
sportiva
spese previste
............................................................
250,0
4 - Rhêmes Notre Dame
Realizzazione di due campi da tennis
spese previste
............................................................
140,0
5 - Valsavarenche
Completamento della zona sportiva esistente
spese previste
............................................................
150,0
3.2.3. - Comunità Montana "Grand Combin"
1 - Gignod
Realizzazione di struttura coperta per il gioco della
pétanque
spese previste
............................................................
400,0
2 - Valpelline
Realizzazione di area verde attrezzata con campo di bocce,
zona gioco bimbi e piccola struttura di servizio
spese previste
........................................................................
200,0
3.2.4. - Comunità Montana "Monte Emilius"
1 - Aosta
Opere di adeguamento per il bocciodromo coperto
spese previste
........................................................................
300,0
2 - Aosta
Completamento del poligono di tiro
spese previste
........................................................................
150,0
3 - Gressan
Realizzazione di una struttura coperta per il gioco delle
bocce
spese previste
........................................................................
350,0
4 - Charvensod
Completamento ed ampliamento dell'area sportiva in località
Félinaz con realizzazione di campi di tennis, di bocce, dell'area
verde e delle strutture di servizio
spese previste
........................................................................
800,0
5 - Saint Christophe
Realizzazione di un impianto scoperto per il gioco del
tennis
spese previste
........................................................................
140,0
6 - Nus
Realizzazione di zona sportiva con area per il gioco del
calcio, campo di tennis e struttura di servizio in loc. St.
Barthelemy
spese previste
........................................................................
600,0
7 - Fénis
Realizzazione di un campo di bocce
spese previste
........................................................................
50,0
3.2.5. - Comunità Montana "Marmore".......
1 - Châtillon
Adeguamento e ampliamento del poligono di tiro a volo
spese previste
........................................................................
50,0
2 - Antey Saint André
Realizzazione di due campi da tennis
spese
previste.............................................................
140,0
3 - La Magdeleine
Realizzazione di area verde attrezzata turistico-ricreativa
con campi per il gioco delle bocce, del tennis e area per il gioco
del calcio
spese previste
........................................................................
400,0
4 - Torgnon
Realizzazione di area verde attrezzata turistico-ricreativa
con campo di tennis e campo di bocce
spese previste
........................................................................
250,0
5 - Emarèse
Realizzazione di area verde attrezzata con campi per il gioco
del tennis, delle bocce e palets, ed eventuale struttura a servizio
anche della pista di fondo
spese previste
........................................................................
200,0
3.2.6. - Comunità Montana "Evançon".
1 - Verrès
Realizzazione di due campi da tennis
spese previste
........................................................................
200,0
2 - Champdepraz
Realizzazione di area verde attrezzata con campi per il gioco
delle bocce e dei palets
spese previste
............................................................
120,0
3 - Challand Saint Anselme
Realizzazione di un campo di tennis
spese previste
............................................................
70,0
3.2.7. - Comunità Montana "Monte Rosa".
1 - Hône
Realizzazione di area verde attrezzata con campi,
eventualmente coperti, per il gioco delle bocce
spese previste
............................................................
200,0
2 - Pont Saint Martin
Ristrutturazione e parziale ridestinazione dell'esistente
bocciodromo coperto
spese
previste.............................................................
1 000,0
3 - Pont Saint Martin
Completamento dei campi di tennis esistenti e sistemazione
dell'attigua area verde attrezzata
spese previste
............................................................
350,0
4 - Champorcher
Realizzazione di un impianto scoperto per il gioco del
tennis
spese previste
............................................................
70,0
3.2.8. - Comunità Montana "Alta Valle del Lys". Nessuna
previsione attuale.
TOTALE IMPIANTI DI LIVELLO COMUNALE 7.000,0
RIEPILOGO SPESE PREVISTE
IMPIANTI DI LIVELLO REGIONALE ..32.250.0
IMPIANTI DI LIVELLO INTERCOMUNALE 11.750.0
IMPIANTI DI LIVELLO COMUNALE .... 7. 000. 0
TOTALE SPESE PREVISTE
.............. 51.000.0
(con esclusione degli impianti il cui costo risulta non
quantificabile).
Schede riassuntive per Comunità Montane (...
omissis
...).
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE - (D.C.):
Penso che la relazione allegata al
programma di intervento pluriennale per la realizzazione di
infrastrutture ricreativo-sportive sia sufficientemente chiara,
pertanto non mi dilungherò nell'illustrazione, ma farò solo alcune
puntualizzazioni.
Nella preparazione del programma, che si divide in tre parti,
impianti di livello regionale, intercomunale e comunale, si è
tenuto conto in particolare di quanto emerso negli incontri fra la
Giunta regionale e le Amministrazioni comunali e di vecchi
progetti, affinchè il presente ne costituisca la logica
espansione.
Negli interventi a livello regionale si è proceduto ad
un'ulteriore precisazione tipologica, dividendo gli interventi in
impianti di rilevanza turistico-sportiva e impianti di rilevanza
sportivo-sociale. Comunque voglio precisare che non esiste una
rigida separazione fra i due tipi di impianti, in quanto taluni di
essi possono in parte soddisfare entrambe le esigenze.
Nelle opere a livello regionale sono stati inseriti in località
di forte rilievo turistico alcuni impianti per lo sport e il tempo
libero, onde permettere agli stessi di sostenere la sempre più
agguerrita concorrenza delle altre Regioni turistiche, e
principalmente Ayas, Breuil, Brusson, Cogne, Courmayeur e
Gressoney.
Particolare attenzione è stata riservata alle aree verdi
attrezzate, alle piste di fondo, ai campi degli sport tradizionali
e agli impianti di tennis. La possibilità prevista dal 4° comma
dell'art. 2 della L.R. n. 45/86 di poter aggiornare o modificare il
programma con facilità e tempestività, ne fa uno strumento efficace
ed aggiornato della politica regionale di settore.
Al riguardo della piscina scoperta di Saint Vincent, alla pag.
15 del programma, il Comune ha provveduto ad eseguirla in proprio
con finanziamento della Cassa Depositi e Prestiti. Chiede pertanto
con deliberazione del Consiglio comunale assunta all'unanimità di
destinare il finanziamento ad altre opere già progettate o in corso
di progettazione. La deliberazione, ancora in pubblicazione, è
giunta ieri presso questo Assessorato; si dichiara la disponibilità
della Giunta regionale ad esaminare le richieste del Comune
espresse nella deliberazione.
I costi riportati nel programma sono di larga massima ed
ammontano a complessivi 85 miliardi 350 milioni, per interventi a
livello regionale 32 miliardi 250 milioni, a livello intercomunale
11 miliardi 750 milioni, a livello comunale 7 miliardi.
Mancano nel programma generale i programmi stralcio.
Costruzione di stadi del ghiaccio: delibera n. 9130 del
31.12.1985, stadio del ghiaccio di Ayas per un ammontare di 2
miliardi 276 milioni.
Programma stralcio per strutture ricreative: delibera 10238 del
31.12.1986, ammontare della spesa 31 miliardi 600 milioni.
Ci sono gli interventi a livello regionale: stadio del ghiaccio
coperto nel complesso sportivo Plan de Lys di Courmayeur, centro
sportivo Jocard di Gressoney Saint Jean, infrastrutture per lo
sviluppo dello sci nordico a Cogne, per interventi di livello
comunale, aree attrezzate per la pratica di sport e di tempo libero
in località Villarét di La Thuile, completamento del padiglione
coperto con tennis e sala polivalente nel complesso sportivo Plan
de Lys a Courmayeur.
Nel computo totale dei costi non sono stati considerati quelli
relativi alle opere per le quali non è stato possibile formulare
una previsione attendibile, e precisamente: palazzo dello sport e
del turismo, campo di golf a 18 buche con annesse strutture di
servizio, e realizzazione di un'area attrezzata per la pratica di
sport motoristici, il crossdromo.
Si dà atto che alle ore 18,11 riassume la Presidenza il
Presidente BONDAZ.
PRESIDENTE:
Pongo in votazione la delibera in
oggetto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
