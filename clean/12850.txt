Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3806 del 7 ottobre 1992 - Resoconto
OGGETTO N. 3806/IX Approvazione del progetto e appalto,
mediante licitazione privata, dei lavori di costruzione delle carte
topografiche regionali in scala 1:5000 e 1:10000, volo aereo 1991 -
lotto est. Approvazione ed impegno di spesa.
Presidente Do lettura del testo della delibera:
Deliberazione Il Consiglio
- visto il parere della 3 Commissione consiliare permanente;
delibera
1°) di approvare il progetto relativo ai lavori di costruzione
delle carte topografiche regionali in scala 1:5.000 e 1:10.000,
volo aereo 1991, lotto Est, per un importo di Lire 2.100.000.000
(duemiliardicentomilioni) elevati a Lire 2.499.000.000
(duemiliardiquattrocentonovantanove-milioni), per applicazione
oneri IVA, oltre a Lire 60.000.000 (sessantamilioni), per spese di
collaudo, elevati a Lire 71.400.000
(settantunmilioniquattrocentomila) per applicazione oneri IVA;
2°) di approvare, ai sensi delle leggi vigenti e dell'articolo
lettera a), della legge 02.02.1973, n° 14, l'appalto a licitazione
privata e l'esecuzione dei lavori di costruzione delle carte
topografiche regionali in scala 1:5.000 e 1:10.000, volo aereo
1991, lotto Est per un importo a base d'asta del Lire 2.100.000.000
(duemiliardicentomilioni), dando incarico all'Assessorato dei
Lavori Pubblici di provvedere agli adempimenti di legge nonché a
diramare alle Ditte richiedenti successivamente prescelte dalla
Giunta regionale, gli inviti per la gara di appalto, con riserva di
aggiudicazione, anche in caso di unica offerta purché valida e
valutata non anomala ai sensi dell'articolo 2 bis, comma 1 del D.L.
02.03.1989, n° 75, introdotto con legge 26.04.1989, n° 155, alla
Ditta migliore offerente sulla base dei prezzi unitari di
capitolato, dando atto che per la partecipazione all'appalto è
richiesta l'iscrizione all'A.N.C. alla categoria l9/A per l'importo
di Lire 3.000.000.000 per le imprese che intendano presentarsi
singolarmente, e per categorie ed importi adeguati per quelle
imprese che intendano partecipare in raggruppamento;
3°) di approvare la complessiva spesa prevista di Lire
2.160.000.000 (duemiliardicentosessantamilioni) oltre a Lire
410.400.000 (quattro-centodiecimilioniquattrocentomila), per
applicazione oneri IVA, per un totale di Lire 2.570.400.000
(duemiliardicinquecentosettantamilioni-quattrocentomila)
finanziandola nel modo seguente:
a) per Lire 416.500.000
(quattrocentosedicimilionicinquecentomila) IVA compresa con
imputazione ed impegno al Capitolo 50400 del bilancio preventivo
della Regione per l'anno 1992 "Spese per la realizzazione e
l'aggiornamento della cartografia della Regione", che presenta la
necessaria disponibilità;
b) per Lire 2.153.900.000
(duemiliardicentocinquantatremilioninove-centomila), IVA compresa,
con rinvio a successivi provvedimenti deliberativi da parte della
Giunta regionale e con imputazione al Capitolo del bilancio della
Regione per l'anno 1993, corrispondente al Capitolo 50400 del
bilancio per l'anno in corso;
4°) di delegare alla Giunta regionale ogni successivo
provvedimento per l'appalto, l'aggiudicazione, la liquidazione ed
il collaudo dei sopraccitati lavori;
5°) di approvare il sottoriportato bando di gara da pubblicare
ai sensi di legge.
Ha chiesto di parlare l'Assessore ai Lavori Pubblici Vallet, ne
ha facoltà.
Vallet (UV)
Molto brevemente, per illustrare al
Consiglio le motivazioni che ci portano a chiedere l'impegno e la
spesa notevole per la realizzazione di questo lavoro.
La cartografia regionale è attualmente aggiornata con i dati del
volo aerofotogrammetrico del 1975 e quindi sufficientemente datata.
Era stata aggiornata in parte solo per quanto riguarda le zone
antropizzate con un volo del 1983 e solo per quanto riguarda le
carte a scala 1:5000.
Nel 1981 è stata fatta una copertura aerofotogrammetrica
dell'in-tero territorio regionale; si tratta adesso di trasformare
il tutto in materiale consultabile, quindi in carte topografiche,
in particolare si tratta di informatizzare l'intero materiale.
Informatizzazione che consentirà un rapidissimo aggiornamento nella
eventualità di modifiche riscontrate sul territorio.
Presidente
Dichiaro aperta la discussione generale.
Nessuno chiede la parola?
Pongo in votazione la delibera in oggetto.
Esito della votazione:
Presenti: 27
Votanti: 26
Favorevoli: 26
Astenuti: 1 (Gremmo)
Il Consiglio approva.
