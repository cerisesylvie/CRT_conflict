Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3386 del 8 maggio 1992 - Resoconto
OGGETTO N. 3386/IX Concessione di un contributo di lire
10.000.000 a favore dell'U.O. di chirurgia vascolare ed angiologia
del Presidio ospedaliero di Aosta per l'organizzazione del "1°
incontro nazionale infermieri professionali e tecnici di
diagnostica di chirurgia vascolare". Approvazione ed impegno di
spesa.
Presidente
Do lettura della delibera in
oggetto.
Deliberazione Il Consiglio delibera
1) di approvare la concessione di un contributo di lire
10.000.000 a favore della signora Giovanna Panato (C.F.PNT GNN
59E46 A326N), Infermiera Professionale dell'Unità Operativa di
Chirurgia vascolare ed angiologia del presidio ospedaliero di
Aosta, per l'organizzazione del "1° Incontro nazionale infermieri
professionali e tecnici di diagnostica di chirurgia vascolare" che
si svolgerà a Courmayeur il 29 e 30 maggio 1992;
2) di approvare ed impegnare la spesa di lire 10.000.000
(diecimilioni) imputando la stessa al Capitolo 60820 del bilancio
di previsione per l'anno 1992 "Contributi per interventi nel
settore della sicurezza sociale" che presenta la necessaria
disponibilità;
3) di stabilire che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.90
su presentazione di idonea documentazione di spesa;
4) di stabilire che all'emissione del relativo mandato di
pagamento a favore della Sig.ra Giovanna Panato, Infermiera
professionale dell'U.O. di Chirurgia vascolare ed angiologia del
presidio ospedaliero di Aosta, si provveda con le modalità di cui
all'articolo 59 della legge regionale 27 dicembre 1989, n.90.
Presidente
La parola all'Assessore della sanità e
assistenza sociale, Beneforti.
Beneforti (DC)
Con questo provvedimento la Giunta
propone al Consiglio di approvare la concessione di un contributo
di 10 milioni alle infermiere professionali dell'Unità operativa di
chirurgia vascolare del nostro Ospedale per l'organizzazione del
primo incontro nazionale infermieri professionali e tecnici di
diagnostica di chirurgia vascolare che si svolgerà a Courmayeur dal
29 al 30 maggio del 1992.
La spesa preventivata era di circa 18 milioni, i partecipanti
sono circa un centinaio.
Riteniamo che l'iniziativa rivesta particolare importanza in
quanto rappresenta un aggiornamento professionale, ma anche
l'occasione per le partecipanti di scambiarsi le rispettive
esperienze, opinioni ed anche conoscenze.
Per cui la Giunta è convinta che il Consiglio approverà
l'erogazione di questo contributo.
Presidente
Se non vi sono richieste d'intervento
possiamo votare.
Esito della votazione:
Presenti, votanti e favorevoli: 26
Il Consiglio approva all'unanimità.
