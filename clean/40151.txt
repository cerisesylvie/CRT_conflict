Classificazione
CASA DA GIOCO



Oggetto del Consiglio n. 3025 del 22 novembre 2017 - Resoconto
OGGETTO N. 3025/XIV - Interpellanza: "Correzione degli
accordi per la ripartizione delle mance presso il Casino de la
Vallée".
Morelli (Présidente) -
Point n° 8 de l'ordre du jour.
Pour l'illustration, la parole au collègue Cognetta.
Cognetta (M5S) -
È quasi un monologo in questo momento,
ma d'altronde se uno sceglie di fare comunque delle iniziative, è
giusto anche presentarle.
Sono apparse qualche tempo fa, da parte della
Casino de la
Vallée
, le linee guida del piano di ristrutturazione aziendale,
dove ci sono tutta una serie di ipotesi per ristrutturare la parte
gioco. Tra queste possibilità ci sono le ipotesi di accorpamento
dei reparti, vi sono quattro ipotesi in questo piano: la prima è
una fusione per tipo di contratto, la seconda è una fusione per
tipologia di gioco, la terza per conoscenza di gioco e la quarta
per costo aziendale. Sostanzialmente quindi hanno fatto uno studio
e hanno detto: "potremmo unificare i contratti e cercare in qualche
modo di fonderli tra di loro viste le differenze che ci sono tra i
diversi contratti sia per gli stipendi che per le mance e così
via". Leggendo poi nel dettaglio i pro e i contro per ogni tipo di
ipotesi messa a punto dalla Casa da gioco, si legge che in tutte e
quattro queste possibilità c'è sempre un problema che riguarda un
accordo tra azienda e singole persone legato al gioco dello
Chemin
. In quest'aula avevamo già parlato della questione
dello Chemin e del fatto che, pur essendo stato accorpato ad un
reparto che è quello di Craps Punto Banco, le mance comunque sono
rimaste gestite a parte. Questa situazione è stata portata in aula,
l'allora Assessore Chatrian aveva detto che c'era stato un errore
da parte della Casa da gioco nell'interessarsi ad una questione che
non le competeva: a come venivano ripartite le mance all'interno
della Casa da gioco, perché è una cosa che normalmente è sempre
stata delegata ai dipendenti, che dovevano gestirselo loro, per i
fatti loro, ma purtroppo la cosa sta degenerando. Ci sono
addirittura adesso altri dipendenti del reparto Craps Punto Banco
che stanno uscendo da quella gestione mance e passando anche loro,
quando lavorano alla parte Chemin, a chiedere le mance, così come
viene fatto dai loro colleghi, in modo arbitrario, secondo me, e
secondo quanto esposto in quest'aula. Io mi chiedo, pertanto, e
chiedo a lei come la Casa da gioco intende risolvere questo
problema a fronte di un piano che dice chiaramente che c'è un
problema per accorpare i reparti visto che in tutti e quattro i
punti - ripeto - l'accordo tra azienda e singole persone è legato
ad un problema sulle mance dello Chemin. Perché questo problema non
si è ancora risolto? Vogliamo incancrenire ancora di più la
situazione e peggiorare quella che è già una situazione
terribile?
Présidente -
Pour la réponse, la parole au Président
Viérin.
Viérin (UV) -
Ringrazio il collega Cognetta perché ci dà
la possibilità intanto di annunciare ed enunciare come si sta
procedendo nei confronti della situazione "Casinò".
Torneremo sulla questione puntuale, ma nei primi incontri avuti
con le organizzazioni sindacali... sapete che i tavoli sono ancora
separati da un punto di vista sindacale, ma abbiamo avuto sia degli
incontri con una parte delle organizzazioni sindacali, sia abbiamo
incontrato nella giornata di oggi anche l'altro pezzo di tavolo e
si è addivenuti alla questione che le relazioni sindacali e la
codificazione di ciò che è l'avanzamento del "
dossier
Casinò" vengono in qualche modo gestite in questo modo: la
proprietà ribadisce gli indirizzi che sono codificati nel piano,
questo piano deve andare, anche in base agli accordi sottoscritti
nel mese di luglio, nella direzione che è lì dettata e la proprietà
procede nelle scelte in base a questi orientamenti e con la
concertazione sindacale. Questa è una premessa che va poi
nell'ottica di ciò che dice lei: come trasferire all'azienda alcune
problematiche che effettivamente esistono. Questa codificazione di
procedura quindi sicuramente distingue bene i ruoli affinché
l'amministratore e l'azienda sono l'azienda, ma l'Amministrazione
regionale come socio dà gli indirizzi attraverso il piano qui
approvato. Questo fa sì che, quando ci sono questioni puntuali,
sollevate sia dalle organizzazioni sindacali o qui in Consiglio,
abbiamo una codificazione che separa bene i ruoli e le funzioni e
che codifica bene chi fa che cosa. In questo senso abbiamo
richiesto, vista la sua iniziativa, all'azienda e la questione a
cui fa riferimento l'interpellanza, originata nel febbraio 2016, è
conosciuta all'azienda. Le dico già quindi, collega Cognetta, che
rappresenteremo ufficialmente questa richiesta all'Amministratore
unico della
Casino de la Vallée
affinché adotti le
iniziative che si riterranno opportune, tenendo conto peraltro che
questa vicenda ha già portato ad un contenzioso giudiziario tra
dipendenti della Casino de la Vallée S.p.A.. Per dire quindi che
giustamente è da trasferire, come negli indirizzi di ciò che si
richiede, all'azienda.
Va anche ricordato che, se ci sarà la riorganizzazione di cui si
è parlato con l'unificazione dei reparti, dei contratti di
lavoro... è oggetto di discussione sindacale, è chiaro che la
ripartizione della quota mance dei lavoratori dovrà essere rivista
dagli stessi lavoratori con i criteri previsti dal contratto di
lavoro del 1993, senza interferenze da parte della società. Questo
ci tenevo a dirlo, anche perché una delle questioni, al di là
dell'aver detto all'azienda che dalla questione finanziaria
affrontata bisogna passare alla questione del rilancio, è
sicuramente il rispetto dei ruoli e delle funzioni, che sicuramente
è la codificazione corretta anche di questioni puntuali come
queste.
Présidente -
Pour la réplique, Conseiller Cognetta vous
avez la parole.
Cognetta (M5S) -
Ben venga finalmente una codificazione
dei ruoli e dei perimetri nei quali muoversi, perché fino adesso
non è che ci fosse granché, c'era abbastanza confusione tra chi
poteva dire, parlare e fare tra la proprietà e invece chi gestiva
la Casa da gioco. Ricordo benissimo che qui sotto ci sono state
riunioni tra Direzione del personale, proprietà e organizzazioni
sindacali direttamente fatte sotto la sala regionale. Adesso lei mi
dice che state invece codificando i perimetri, molto bene.
L'altra cosa divertente è che... visto che state codificando i
perimetri, per favore, Presidente, metta la possibilità di
rimuovere un dirigente che non si attiene alle disposizioni della
proprietà, perché se da febbraio 2016 questa storia va avanti e
ormai si sta incancrenendo e sta peggiorando, la proprietà deve ad
un certo punto prendere provvedimenti. Sono quasi passati due anni,
la situazione sta peggiorando, vuol dire che i dirigenti che stanno
lì e che hanno creato questo problema - e lei sa benissimo quali
sono (se poi faccio nomi, diventa un problema), li conosce perché
sono ancora lì - non lo hanno risolto, anzi lo continuano a
peggiorare. Allora forse è il caso che lei, Presidente, nell'ambito
dei perimetri che sta definendo, dica ai dirigenti che o si mettono
in regola e fanno rispettare le regole, oppure possono andare a
lavorare da qualche altra parte, perché è ora di finirla con questa
storia! Questa come altre che sono venute fuori. Per cortesia,
quindi la pregherei che mi arrivasse la notizia che finalmente chi
di dovere all'interno della Casa da gioco ha sistemato una volta
per tutte questa roba qui.
