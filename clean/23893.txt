Classificazione
CONSIGLIO REGIONALE
Attività consiliare d'aula



Oggetto del Consiglio n. 2897 del 25 luglio 2007 - Resoconto
OBJET N° 2897/XII - Communications du Président du Conseil
régional.
Président
- J'informe le Conseil de l'activité de la
Présidence et des organes du Conseil depuis la dernière réunion de
l'Assemblée:
Proposition de loi n° 179, présentée par les Conseillers
Venturella, Bortot et Squarzino Secondina le 16 juillet 2007:
"Introduzione della tariffa per la gestione dei rifiuti e
disposizioni in materia di utilizzo di stoviglie nelle mense e
nelle manifestazioni fieristiche";
Proposition de loi n° 6, présentée par le Gouvernement régional
le 18 juillet 2007: "Disposizioni per la tutela e la valorizzazione
della montagna" et inscrite au point n° 34.3 de l'ordre du jour du
Conseil régional.
Réunions:
Bureau de Présidence: 1
I
e
Commission: 1
II
e
Commission: 1
III
e
Commission: 3
IV
e
Commission: 2
V
e
Commission: 1
Le Président de la Région, par sa lettre du 17 juillet dernier,
nous a transmis copie du recours en inconstitutionnalité introduit
par le Gouvernement de la République contre la loi régionale n° 6
du 17 avril 2007, portant: "Nouvelles dispositions en matière de
mesures régionales de coopération au développement et de solidarité
internationale". Le recours se réfère en particulier aux articles
2, 3, 4, 6 et 7, qui réglementent matières relevant de la
compétence de l'Etat. Aux termes de l'article 70 du Règlement
intérieur du Conseil, le document a été transmis au Président de la
I
e
Commission. Les Conseillers qui désirent le consulter
peuvent s'adresser au Secrétariat.
Il Consigliere Eddy Ottoz, con nota in data 24 luglio 2007, ha
comunicato di abbandonare il gruppo "Union Valdôtaine" e di aderire
al "Gruppo Misto", assicurando pieno e leale sostegno alla
maggioranza consiliare.
Colleghi, mi corre l'obbligo di parteciparvi la notizia della
scomparsa, avvenuta in data 18 luglio, del notaio in quiescenza
Marcello Colombo, che fu Consigliere regionale dell'"Union
Valdôtaine" e Assessore alle finanze nella Giunta presieduta dal
compianto avvocato Oreste Marcoz dal 17 giugno 1959 al 24 novembre
1963, meglio conosciuta come "Giunta del leone". Una Giunta
regionale frutto di una maggioranza nata dall'alleanza fra l'"Union
Valdôtaine" e le forze della Sinistra "PCI", "PSI" e
"Indipendenti", già collaudata nelle elezioni politiche del 1958,
che portarono in Parlamento 2 candidati autonomisti e di Sinistra
(Severino Caveri e Renato Chabod) che sconfissero il Deputato e il
Senatore uscenti (Paolo Alfonso Farinet e Ernesto Page) della
"Democrazia Cristiana" da 10 anni rappresentanti della Valle
d'Aosta al Parlamento.
L'ex Assessore Marcello Colombo nato a Cavaglià il 6 settembre
1921, poi trasferitosi ad Aosta, ove esercitò la professione
notarile fino alla quiescenza, può essere considerato nel panorama
regionale un antesignano dei rappresentanti della cosiddetta
"società civile" che scelsero di portare un contributo nelle
istituzioni, nella profonda convinzione che l'impegno politico e
l'esercizio della professione fossero compatibili. Il notaio
Colombo fu un amministratore scrupoloso, il cui operato politico ed
amministrativo fu contraddistinto dal massimo rigore provocando a
volte anche l'incomprensione di alcuni colleghi, essendo il
titolare del dicastero delle finanze in un momento in cui le
entrate della Regione non erano pienamente garantite dai successivi
riparti fiscali e dovevano essere pertanto concordate di volta in
volta con lo Stato.
La sua scomparsa lascia un vuoto profondo in quanti ebbero modo
di apprezzarne soprattutto le doti professionali, perché il suo
impegno politico ufficiale si esaurì nel 1963. Alla famiglia
rinnovo, a nome di tutta l'Assemblea regionale della Valle d'Aosta,
le più sentite condoglianze.
La parola alla Consigliera Charles Teresa, per una
commemorazione del maestro Giuseppe Cerutti.
Charles (UV) -
A Verrès a disparu dans le jour du dernier
Conseil une des figures les plus importantes dans le panorama
culturel de la basse Vallée d'Aoste, surtout dans le domaine de la
culture musicale, mais pas seulement. Giuseppe Cerutti, Pinuccio
pour les amis, musicien et directeur de chœur,
était né à Verrès en 1928, Pays qui lui a remis le prix comme
personnage de l'année en 2003. Ces dernières années il les a
passées bien soigné dans la Maison de retraite "Domus Pacis" de
Donnas. Il n'avait pratiquement pas de parents seulement une
sœur plus âgée que lui, vivant loin, il était
veuf sans enfants, mais il laisse des orphelins: les chanteurs du
Chœur de Verrès, portés par lui à un degré de
perfection reconnu par le grand public et aussi par tous les jurys
du monde, dirigé maintenant par Albert Lanièce, qui continue la
voie prestigieuse de son prédécesseur. Pinuccio Cerutti commença
jeune à pratiquer la musique, son père était déjà musicien batteur
et dans le premier après-guerre, lorsque tout le monde reprenait la
joie de vivre, il s'exhibait dans les locaux de la basse Vallée et
du Piémont. A cette époque il travailla aussi activement dans le
Comité du carnaval de Verrès, dont il fut protagoniste et il
interpréta aussi le rôle du "paggio" Fernando dans "la Partita a
scacchi" de Giuseppe Giacosa. A partir des années '50 il se
consacra entièrement à la musique, fit des tournées avec les
meilleurs groupes et les meilleurs orchestres en Italie et en
Europe. En 1971 il ouvrit dans son Pays natal un magasin
d'instruments de musique, à Verrès, où se sont servis tous les
musiciens et les élèves de la basse Vallée. Sa grande passion fut
le glorieux Chœur alpin de Verrès, fondé en
1951, qu'il dirigea jusqu'à 1998, pour lequel il écrivit des pièces
nombreuses, paroles et musique, en enrichissant l'important
répertoire de la formation. Les notes du Directeur Cerutti, dont
nous voulons honorer la mémoire, interprétées par ses choristes,
ont résonné dans l'église de Verrès dédié au
cœur immaculé de Marie le jour de son
enterrement le 10 juillet dernier.
Président
- La parole au Conseiller Ottoz.
Ottoz (GM)
- Le circostanze per le quali poco più di un
anno fa sono rientrato in Consiglio potrebbero continuare ad essere
considerate fortuite, non dipendenti da me se non fossero un punto
di passaggio importante di una fitta sequenza di istanze e
avvenimenti che in questi ultimi tempi hanno fatto irruzione nella
società e sulla scena politica della nostra Regione. Sotto la
spinta di accadimenti esterni e della maturazione di problemi, e
talora contraddizioni, assistiamo ad una brusca accelerazione del
dibattito politico, alimentata, tra l'altro, in quest'ultimo
periodo dall'approssimarsi della naturale scadenza della
legislatura, ma soprattutto dal fatto che sulla rotta che conduce
alle elezioni regionali della prossima estate dovremo attraversare
l'infido e tempestoso "Stretto di Magellano" dei referendum.
Ricostituzione in Europa dell'asse franco-tedesco, crollo verticale
in Italia dell'immagine della classe politica con l'esplosione del
"bubbone" dei costi che essa fa gravare sulla Comunità, referendum
in Regione sono 3 temi squisitamente politici, sul piano europeo,
nazionale e regionale, che solo 15 mesi fa neppure si ponevano e
che spingono a modificare sostanzialmente le regole di
funzionamento della nostra Comunità. I nuovi scenari europei
impongono una riflessione anche in Valle. L'autonomi­smo francofono
non può essere fine a sé stesso, deve trovare nuove ragioni e
margini in un'Europa di cui l'Italia è solo un componente, e non di
primo piano. L'asse est-ovest deve confrontarsi ormai costantemente
con quello nord-sud e occorre ridisegnare il futuro sapendo
cogliere le novità che arrivano da chi ci è vicino. La vittoria di
Sarkozy in Francia ha evidenziato come la vecchia distinzione
Destra/Sinistra sia ormai obsoleta, si è scritto recentemente:
"i Francesi hanno capito e lo hanno votato. Hanno eletto a
stragrande maggioranza un candidato della Destra che si è
presentato in quanto tale e ha parlato senza complessi, senza
doversi far perdonare di essere di Destra fingendo di essere di
Sinistra..."
. La scelta di Sarkozy e la conseguente vittoria
nasce su progetti forti e alleanze concrete, senza spaventarsi di
fronte a temi delicati come i "PACS-DICO" o l'ordine pubblico. La
sua parola d'ordine è stata "rupture", frattura netta con il
passato, una sorta d'elogio della discontinuità. Il suo programma
elettorale - ma ancor più quanto ha saputo fare e sta facendo
all'inizio del suo mandato - può dare un'idea reale di ciò che i
Paesi di tradizione francese e francofona possono rappresentare per
l'Europa stessa. Il mondo cattolico francese si è riconosciuto in
un disegno che nell'ambito della tolleranza e della
multiculturalità non riduce la componente cattolica, ma ne
rivendica storia, tradizione e potenzialità.
La rivolta contro i costi della politica è il sintomo più
evidente del momento di crisi che vive la politica in Italia. È
sufficiente ricordare le 400.000 copie vendute in pochi giorni del
libro "La Casta" di Rizzo e Stella per capire come i cittadini, con
i loro problemi quotidiani, si allontanino e siano sempre meno
disponibili ad accettare privilegi e gestione del potere che spesso
sono tutto meno che cosa pubblica. Non a caso un politico dalle
"antenne" sensibili come Massimo D'Alema ha dato, ma "in extremis",
l'allarme sulla "marea" montante della sfiducia degli Italiani
nella politica e sulla necessità di nuove regole e riforme, che la
classe politica purtroppo non sembra in grado di darsi di propria
iniziativa, mentre l'orchestra del "Titanic" continua a suonare. È
sempre stato così: in Valle tutto - il buono e il cattivo - arriva
sempre con un certo ritardo rispetto al resto del Paese, con
effetti smorzati e attutiti. Questa volta però, proprio mentre
arriva in ritardo quanto è già successo nella politica nazionale
anni fa, nel resto d'Italia sta succedendo di nuovo e i fenomeni si
sommano rendendo per noi la miscela più esplosiva. La sensazione in
Valle, come nel resto del Paese, è che i cittadini, la gente, siano
più avanti della politica. La richiesta di chiarezza nelle proposte
e nelle scelte, il sapere se si andrà di qui o di là, se si farà
questo o quello, spinge naturalmente, come in quasi tutto il resto
d'Europa, verso un'ineludibile tendenza al bipolarismo, dal quale,
come ho già detto in questo Consiglio, non può essere amputata
l'alternanza, quella che molta parte della classe politica
italiana, avanti negli anni e indietro nelle idee, considera
eresia. Kennedy, Clinton, Blair, Merkel, Sarkozy sono diventati
Capi di Governo ad un'età alla quale da noi si è ancora considerati
inesperti mocciosi, per non dire di chi, tra loro, a poco più di 30
anni era già Ministro, potremmo anche ricordare Hervé Gaymard - a
32 anni era Ministro -, che è un nostro vicino di casa di
Bourg-Saint-Maurice. Viviamo intanto in Valle la mancata
metabolizzazione, una paradossale rimozione del risultato
elettorale di aprile 2006, quasi nulla fosse avvenuto e quasi che
esso non debba proiettare alcun effetto sulle elezioni regionali
dell'anno prossimo, una situazione un po' kafkiana, mi si passi il
termine.
Infine i referendum. L'ho dichiarato in tutte le sedi, senza
equivoci: una cosa è il quesito sul quale i cittadini sono chiamati
ad esprimersi, altra cosa è l'istituto del referendum, la sovranità
popolare e l'esercizio del voto. È ovviamente legittimo sfruttare
il vantaggio dell'e­sistenza del "quorum" a favore della propria
tesi esortando i propri elettori all'astensio­ne, è previsto dalla
legge, ma è una scelta politica pragmatica, che sfrutta però
un'asimmetria e una disuguaglianza tra le 2 parti in campo,
regalando agli astensionisti tutti i voti di chi fisiologicamente
non andrebbe comunque a votare. La considero, se mi è permessa la
metafora, una forma di "doping" della politica e sono sempre stato
contrario al "doping" anche in tutti gli altri campi, compreso il
primo di tutti: quello sportivo.
Tutto ciò mi fa ritenere necessario da parte mia un passo
indietro e una pausa di riflessione serena e più autonoma sui nodi
politici che in questo periodo imbrigliano la nostra Regione. Ho
perciò maturato a malincuore la non facile - credetemi - decisione
di uscire dal gruppo dell'"Union Valdôtaine" e di aderire al
"Gruppo Misto", chiamandomi fuori di un contesto in cui mi sono
talora riconosciuto con difficoltà e a cui ho comunque sempre
cercato di dare tutto quanto ho potuto. Ho sempre cercato di essere
corretto senza rinunciare alla responsabilità d'eletto che deve
rappresentare tutto l'elettorato e non solo i suoi voti pochi o
molti che siano (i miei sono pochi, ma insomma...). È certamente un
mio limite, ma credo che la scelta di lasciare il gruppo da non
iscritto all'"UV", ma restandole amico se me lo consentirà - amico
molto più fedele e corretto di quanti l'hanno sfruttata e la
sfruttano per fini personali -, questa scelta, dicevo, non è più
rinviabile. Probabilmente essa non ha un gran futuro, nel senso che
danno a questa parola i professionisti della politica, non importa,
spero però che possa rappresentare un segnale d'attenzione al nuovo
che anche in Valle deve arrivare e che in Francia con il successo
di Sarkozy ha avuto l'evidenza che merita. Rileggere il suo
programma in chiave di una "rupture" valdostana, analizzare i
percorsi dei suoi primi mesi di Governo, nei limiti ovviamente
della nostra "petite patrie", può rappresentare una nuova rotta che
m'impegno - per quanto so e posso - a portare avanti.
Queste mie considerazioni hanno valenza strettamente politica e
in nulla intaccano la mia fiducia nel programma e nell'azione
amministrativa del Presidente Luciano Caveri e di tutti i suoi
Assessori, il mio leale sostegno alla maggioranza non è qui in
discussione. Luciano Caveri e la Giunta meritano ogni sostegno in
un momento nel quale, proprio a causa dei sussulti e delle
fibrillazioni della società regionale che dicevo, assistiamo alla
costante sottovalutazione mediatica di ogni risultato positivo e
all'amplificazione oltre misura di ogni aspetto che si presti alla
sia pur minima analisi critica, un esempio per tutti è l'acquisto
del "Grand Hotel Billia", che in altri tempi sarebbe stato
giustamente salutato epocale, giustamente, ve ne sarebbero tanti
altri. Va riconosciuto che la Giunta opera in un contesto mediatico
molto difficile e assai poco gratificante.
Concludo ringraziando i colleghi del gruppo dell'"Union" per la
possibilità che mi hanno offerto in tutti questi mesi di
partecipare ad un dibattito politico franco e fruttuoso. Grazie a
tutti.
Président
- La parole au Conseiller Sandri.
Sandri (GV-DS-PSE)
- Per 2 questioni procedurali: la
prima per rimarcare in pubblico, visto che in privato non ha
sortito alcun effetto, che 2 richieste in base al 116 del
Regolamento del 22 e 27 marzo di quest'anno non hanno avuto
risposte, richieste fatte a lei come Presidente del Consiglio, in
merito all'uso degli autoveicoli della Presidenza del Consiglio e
in merito alla formazione delle assemblee plenarie dei Presidenti
dei Consigli regionali. Sono passati 4 mesi, non ho avuto risposta,
spero che questo avvertimento in pubblico possa essere utile a
chiudere la questione.
Il secondo problema che volevo evidenziare è che nella seduta
antimeridiana del 21 marzo, così come riportato dall'ANSA in un
comunicato del 22 marzo e del giorno successivo e da "Il Corriere
della Valle" del numero del 29 marzo, Lei aveva contestato le cifre
che avevo posto per quanto riguarda i costi dell'APF e dei viaggi
all'estero per la francofonia, citando che i soldi effettivamente
spesi erano 167.000...
Presidente
- ... le chiedo di intervenire sulle
comunicazioni, non introduciamo l'abitudine a fare interventi sulle
non comunicazioni.
Sandri (GV-DS-PSE)
- ... lei ha comunicato una serie di
attività delle Commissioni, di cose che sono avvenute in Consiglio
e questa è una cosa che è avvenuta in Consiglio. Lei ha detto
167.000. Dopo 4 mesi, in cui con difficoltà ho recuperato tutti i
dati, abbiamo una spesa finale di 507.012,72 euro, di cui
302.923,44 liquidati per quanto riguarda l'"Assemblée parlementaire
de la francophonie". Le chiedo quindi formalmente le scuse per la
dizione che lei si è permesso di dire il 21 marzo scorso.
Ovviamente i dati verranno trasmessi e resi pubblici a tutta la
popolazione.
Presidente
- La parola alla Consigliera Squarzino
Secondina.
Squarzino (Arc-VA)
- Credo che il collega Ottoz non abbia
parlato "al niente": ha parlato esprimendo le motivazioni delle sue
scelte e io credo che, seppure "a caldo", sia importante dare un
minimo di riscontro all'ascolto che c'è stato. Ripeto: "a caldo",
senza aver avuto nessuna informazione precedente, quindi con
sorpresa abbiamo sentito stamani della decisione presa dal collega
Ottoz di iscriversi al "Gruppo Misto", "a caldo" le dico che l'ho
ascoltata con attenzione, ma devo ammettere che non ho capito le
motivazioni, il senso del gesto fatto e delle cose dette. Non credo
che questo sia un elemento negativo, in genere è tipico delle
persone che hanno aperture nuove, che prospettano nuovi scenari in
tutti i campi, quello di non essere capiti, perché chi li ascolta
non ha tutti gli elementi a disposizione di chi propone una tesi,
in questo caso una motivazione di scelta politica. Diciamo quindi
che aspetteremo nel corso dei lavori anche di questo Consiglio,
nelle Commissioni, nel corso del prosieguo del lavoro come
Consiglieri di capire meglio e di avere elementi per meglio capire
il senso delle sue scelte. Due cose però volevo dirle rispetto al
suo intervento, che trovo un po' "pétillant" e che presenta grosso
modo come titoli alcune problematiche, senza naturalmente poterle
sviluppare.
Sui diversi temi che lei ha individuato ve ne sono 2 su cui noi
concordiamo: il fatto che in questo Consiglio e nella maggioranza
che lei finora ha sostenuto e che dice di sostenere è mancata la
metabolizzazione dell'esito elettorale dello scorso anno, e questo
è vero. Noi più volte lo abbiamo sottolineato, nel senso che vi è
l'incapacità... lei ha usato il termine giusto: "metabolizzazione",
possiamo anche dire "elaborazione del lutto", in altro modo... non
vi è stata da parte della forza politica di maggioranza relativa
questa capacità di accogliere un aspetto della realtà politica
valdostana. Come pure accogliamo con favore il suo atteggiamento
rispetto al referendum, ricordiamo che già quando discutevamo di
queste leggi lei si era espresso in modo molto chiaro e ha ripetuto
ancora oggi: "ad un certo punto occorre, quando un sistema si
sclerotizza, una "rupture"" e i meccanismi elettorali possono
essere un elemento per questa "rupture". Non solo, lei aveva
rivendicato, come lo ha fatto anche oggi, il fatto che il
referendum è un istituto democratico e che è da persone che non
accettano il confronto aperto quello di risolvere i problemi
invitando all'astensione. Sono contenta che, al di là delle forze
politiche che hanno sostenuto i referendum, vi siano singole
persone - sappiamo che vi sono -, che hanno anche il coraggio
civico di dichiarare pubblicamente le proprie posizioni.
Ancora un'ultima osservazione, Presidente: non condivido la
critica, la sua valutazione che vi sia una sottovalutazione
mediatica del lavoro dei risultati del Presidente della Regione; mi
sembra per certi aspetti ridicola questa sua valutazione, nel
senso, che a nostro avviso, se osserviamo i mezzi di comunicazione,
sia quelli televisivi, sia quelli di carta stampata... credo che la
presenza continua, a volte addirittura debordante, del nostro
Presidente non possa sfuggire a nessuno. Forse qui un troppo amore
per il Presidente l'ha portata a cogliere come sottovalutazione
mediatica quella che è una giusta espressione da parte della gente
di una non condivisione dei progetti realizzati dal Presidente.
Presidente
- La parola al Consigliere Ottoz.
Ottoz (GM)
- Solo per tranquillizzare la collega
Squarzino, nel senso che non mi sono iscritto al gruppo
"Arcobaleno". Prendo atto del fatto che alcune cose le apprezza e
altre non le apprezza e non ho niente da aggiungere. La conclusione
è che non mi iscrivo al gruppo "Arcobaleno".
