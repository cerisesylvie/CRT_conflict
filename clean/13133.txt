Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4089 del 13 gennaio 1993 - Resoconto
OGGETTO N. 4089/IX Perdite subite e procedure esecutive
avviate dalla BVA e dalla Finaosta negli anni 1990, 1991 e 1992.
(Interrogazione)
Interrogazione Esaminati i bilanci della B.V.A. e della
Finaosta
i sottoscritti consiglieri regionali
Interrogano
la Giunta regionale per sapere:
1) quali e quante sono le procedure esecutive mobiliari ed
immobiliari e le procedure fallimentari nelle quali le suddette
società sono dovute intervenire o hanno dovuto essere le precedenti
negli anni 1990/91/92;
2) l'importo delle perdite subite e l'ammontare dei crediti
oggetto di procedure esecutive negli anni 1990/91/92.
F.to: Ricco - Bondaz.
Presidente
Ha chiesto la parola l'Assessore al
Bilancio e Finanze, Lavoyer.
Lavoyer (ADP) Al fine di fornire ai Consiglieri Ricco e Bondaz
una risposta all'interrogazione presentata, abbiamo richiesto i
dati relativi alla Banca della Valle d'Aosta e la Finaosta, ed in
base alla documentazione che ci hanno fornito siamo in grado di
rispondere quanto segue:
Banca della Valle d'Aosta: diventa operativa il 26 novembre 1990
e non ha avuto perdite o partite di crediti in contenzioso nel
primo esercizio. Nell'anno 1991, sono state registrate perdite su
crediti, a chiusura del bilancio, lire 282.668.680, rappresentate
da due esposizioni, relative a clientela affidata, per la quale si
è aperta una procedura fallimentare. Le somme contabilizzate, al
netto delle quote del fondo rischi accantonate nell'esercizio
precedente e che comprendono il totale credito della Banca,
potrebbero generare delle sopravvenienze attive, in relazione
all'esito delle procedure. Altre due partite in contenzioso per le
quali erano in corso atti di cautela, ammontavano a complessive
lire 5.338.000. È da evidenziare che il contenzioso del periodo
rappresentava lo 0,31 percento degli accordati fidi in essere al 31
dicembre 1991, ammontanti a lire 82.560.000.000 circa e la
percentuale dello 0,47 percento degli utilizzi, in lire
61.400.000.000.
Nell'anno 1992, sono state contabilizzate in sofferenza n. 16
pratiche, per complessive lire 4.712.000.000. In tale importo è
compreso il credito della Banca della Valle d'Aosta verso un noto
gruppo valdostano del settore edile, ammontante a complessive lire
3.800.000.000 e riferito a n. 6 aziende attualmente ammesse alla
procedura del concordato preventivo, che prevede il realizzo al 40
percento circa del credito. Per le restanti partite relative ad
aziende dissestate o fallite, risultano garanzie di terzi anche
reali, che fanno presumere il rientro di buona parte del credito.
relativamente alla partita di rilievo di cui sopra, l'esposizione
complessiva si è aggravata a seguito del tentativo, fatto
all'inizio del 1992, dal sistema bancario valdostano di salvare il
gruppo stesso, per permettere una ripresa dell'attività,
considerati i riflessi sociali dell'occupazione.
Tale intervento ha aumentato l'esposizione complessiva delle
Banche di altri 6.500 milioni, portando il debito del gruppo verso
le aziende di credito ad oltre 28.000.000.000, di cui il 13,60
percento a carico della Banca della Valle d'Aosta.
I dati 1992 sono da considerarsi comunque provvisori, perché non
comprendono ancora le scritture di rettifica per interessi di
pertinenza dei conti ed eventuali partite da registrare a
sofferenza, al momento tenute in particolare evidenza, per le quali
il Consiglio di amministrazione della Banca potrà assumere diverse
decisioni.
Complessivamente, comunque, se non si considerano nel totale il
gruppo importante di cui sopra, per il quale potrebbero anche
intervenire novità esterne, atte a consentire nuove soluzioni, il
contenzioso 1992 ammontante a circa 930 milioni, rappresenta per la
Banca della Valle d'Aosta una percentuale modesta sugli utilizzi
globali di lire 85.600.000.000.
È comunque ben inferiore alla media nazionale delle sofferenze,
pari a 4,60 percento di crediti in essere.
Per quanto attiene alla Finaosta, si fa presente che
relativamente al punto 1 e parte del punto 2 dell'interrogazione,
le procedure esecutive mobiliari ed immobiliari e le procedure
fallimentari iniziate negli anni 1990, 1991 e 1992 sono: nell'anno
1990, n. 8 per un importo complessivo di lire 839.426.500.
Per l'anno 1991, n. 11, per un importo complessivo di lire
1.158.864.000. Per l'anno 1992, n. 22, per un importo complessivo
di lire 7.437.000.000.
In merito al restante punto 2, le perdite subite per esercizio
sociale ammontano complessivamente per l'esercizio 89/90 lire
435.500.000, per l'esercizio 90/91 lire 513.690.000; per
l'esercizio 91/92 lire 184.583.000, per l'esercizio 92/93 lire
56.830.000.
Presidente
Ha chiesto la parola il Consigliere
Ricco.
Ricco (DC)
Ringrazio l'Assessore per i dati e voglio
ricordare appunto che la Valle d'Aosta da tempo ha costituito
questi due enti, la Finaosta e la Banca della Valle d'Aosta, come
enti sussidiari di carattere finanziario, dei quali possiede la
maggioranza del capitale. Ciò allo scopo di poter disporre di
supporti idonei, più veloci, in favore delle nostre aziende
commerciali, industriali.
Per poter continuare e non provocare la fine di questi utili
alla nostra collettività, è necessario che non vada disperso non
solo il capitale sociale di queste aziende, ma anche gli stessi
utili che potrebbero e dovrebbero essere impiegati in spese sociali
più importanti.
Pertanto, preghiamo anche l'Assessore alle Finanze, di
controlla-re a distanza di breve tempo, il comportamento di questi
due Enti nostri, che hanno una funzione sociale veramente
importante.
