Classificazione
AMMINISTRAZIONE REGIONALE
Celebrazioni



Oggetto del Consiglio n. 1451 del 21 settembre 2005 - Resoconto
OGGETTO N. 1451/XII - Mancata presenza del gonfalone della
Regione alla "Marcia della Pace" Perugia-Assisi.
(Interrogazione)
Interrogazione
Richiamata la "Marcia della Pace" Perugia-Assisi, organizzata
dal coordinamento Nazionale degli Enti Locali per la Pace e i
Diritti umani, che si è svolta domenica 11 settembre u.s., e che ha
visto la partecipazione anche di cittadine e cittadini provenienti
dalla Valle d'Aosta;
Ricordato come dal 1995 la Regione Valle d'Aosta è stata
presente alle precedenti edizioni di tale manifestazione con il
proprio gonfalone, quale segno della sua volontà di pace e di
adesione ai valori ispiratori di tale manifestazione;
Atteso che quest'anno il gonfalone della nostra Regione non
ha sfilato insieme agli emblemi delle altre Regioni e Città
italiane;
la sottoscritta Consigliera regionale
Interroga
Il Presidente della Regione per sapere:
1) quali sono i motivi per cui quest'anno la Regione non ha
inviato il proprio gonfalone alla Marcia della Pace;
2) se questa decisione rappresenta una non condivisione dei
motivi ispiratori della manifestazione di quest'anno e se essa
segna una svolta rispetto al passato per quanto riguarda le
tematiche della pace;
3) se tale volontà politica è sottesa nel programma di
governo dell'attuale nuova maggioranza.
F.to: Squarzino Secondina
Président - La parole au Président de la Région, Caveri.
Caveri (UV) - Je pense que ce n'est pas la Présidence de la
Région qui a pris une décision de ce genre. C'est le Bureau de
Présidence du Conseil de la Vallée, car, comme vous le savez,
c'était normal qu'une décision de ce genre était prise, jusqu'à ce
moment, par la Présidence du Conseil. Si un jour viendra dans
lequel se posera le problème pour le Gouvernement régional, donc il
y aura une analyse de la part du Gouvernement régional. Cette
fois-ci la question ne s'est pas posée, dans le sens qu'on a eu
seulement des rapports indirects. On nous a expliqué que, pour
faire participer le "Gonfalone", il faut payer une adhésion à une
association, donc ce n'est pas seulement une participation, mais il
faut payer chaque année une espèce d'abonnement pour participer à
la "Marcia della Pace". Alors moi je ne connais pas les raisons
pour lesquelles le Bureau de la Présidence du Conseil a décidé de
ne pas adhérer, mais je pense que peut-être c'est pour cela, donc
ce n'est pas la Présidence de la Région qui doit répondre.
Président - La parole à la Conseillère Squarzino Secondina.
Squarzino (Arc-VA) - Non credo sia così interessante questo
rimbalzarsi le responsabilità. Prendo atto di alcune cose. È la
prima volta, dopo 10 anni, che la Regione non partecipa alla
"Marcia della pace", è la prima volta, dopo 10 anni, che la Regione
non dà la sua adesione alla "Marcia della pace". La "Marcia della
pace" è organizzata dal Tavolo degli enti locali a cui partecipano
tutti gli enti locali e al quale per partecipare - come per ogni
associazione o organizzazione - bisogna pagare una cifra affinché
questa manifestazione possa avvenire. Vi sono centinaia di comuni,
decine di province, quasi tutte le regioni che partecipano a questa
"Marcia della pace". Nelle altre tornate di questa manifestazione
sul manifesto vi era scritto il nome anche della nostra Regione,
quest'anno questo non è avvenuto. Può darsi che qui vi fosse una
tradizione, per cui era il Consiglio ad occuparsi di questo, ma so
con sicurezza che vi è stata da parte del tavolo della "Marcia
della pace" la richiesta anche direttamente al Presidente della
Regione di intervenire lui. Ricordo che a questa "Marcia della
pace" erano presenti e sfilavano i Presidenti delle Regioni del
Centro-Sinistra (Umbria, Puglia, Piemonte, Marche), erano presenti
i "leader" del Centro-Sinistra, i rappresentanti sindacali, mancava
la Valle d'Aosta. Non credo sia una cifra di pochi euro (6-700
euro) che impedisca alla nostra Regione di essere presente. La
Valle d'Aosta, per la prima volta dopo 10 anni, non ha sfilato con
il suo gonfalone; è avvenuto un fatto nuovo, credo che si debba
spiegare perché è avvenuto questo fatto nuovo: l'unica novità
rispetto agli altri anni è che è cambiata la maggioranza di
governo, quindi mi sono detta: "probabilmente questa nuova
maggioranza di governo ha fatto una scelta diversa". Direi che tale
maggioranza di governo dovrebbe spiegare perché non ha voluto
intervenire per partecipare alla "Marcia della pace"; questo va
detto chiaramente. Ripeto: i Presidenti delle regioni - non di
Consigli regionali - Umbria, Puglia, Piemonte, Marche e di tante
altre regioni erano presenti, mancava la Valle d'Aosta. Prendo atto
di questa assenza e non trovo nessuna giustificazione politica, non
penso che 600 euro siano una giustificazione politica rispetto alla
partecipazione di questo avvenimento.
