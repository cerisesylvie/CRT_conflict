Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1646 del 12 dicembre 1990 - Resoconto
OGGETTO N. 1646/IX - SICUREZZA DEI CANTIERI DI LAVORO NEL
SETTORE EDILIZIO. (Approvazione di mozione)
PRESIDENTE:
Do lettura della proposta di mozione
presentata dai Consiglieri Mafrica, Monami Cristina e Chenuil,
iscritta al punto 8 dell'ordine del giorno.
MOZIONE
RICORDATO che nell'adunanza del 13 dicembre 1989 il Consiglio
regionale aveva approvato una mozione con la quale si impegnava la
Giunta a presentare alla competente Commissione consiliare una
documentata relazione sull'alto numero di incidenti mortali
riscontrato nel settore edilizio valdostano;
RIBADITO che, ai sensi della legge regionale 21 aprile 1981, n.
19, è compito della Regione promuovere la prevenzione e tutelare la
salute sui luoghi di lavoro;
CONSTATATO che sono troppo frequenti incidenti sul lavoro, in
particolar modo nei cantieri di costruzione dell'autostrada,
gestiti da una società in cui la Regione ha una consistente
partecipazione azionaria;
PREOCCUPATO per la gravità della situazione, che lascia
intravedere violazioni alle norme sulla sicurezza e carenze nei
servizi di controllo e vigilanza;
il Consiglio regionale della Valle d'Aosta
DELIBERA
di affidare alla Commissione consiliare permanente per la
promozione sociale:
I) lo svolgimento, in collaborazione con la Giunta regionale, di
una indagine conoscitiva sulla sicurezza dei cantieri di lavoro
nella edilizia;
2) la formulazione al Consiglio regionale di proposte volte a
migliorare la prevenzione e la vigilanza sui cantieri e le modalità
di coordinamento da parte della Regione.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Questa mozione, come le precedenti
presentate da altri Gruppi, concerne fatti accaduti nei mesi di
settembre e ottobre, ma la validità del tema che affronta è...
Chiedo scusa, ma vorrei continuare...
PRESIDENTE:
Colleghi Consiglieri, non lo chiedo per me,
che proclamo i voti che mi vengono forniti dal Consigliere
Segretario, che è responsabile, ma, per quel minimo senso di
rispetto per il Consiglio e per il Consigliere Segretario, vi
pregherei di stare ciascuno al proprio posto, durante le votazioni,
e di votare in modo che sia possibile il controllo dei voti.
Proclamo nuovamente l'esito della votazione sulla mozione
iscritta al punto 7 dell'ordine del giorno.
ESITO DELLA VOTAZIONE
Presenti: 31
Votanti: 13
Favorevoli: 13
Astenuti: 18 (Bajocco, Beneforti, Bich, Bondaz, Chenuil, Dolchi,
Fosson, Lanièce, Lavoyer, Limonet, Mafrica, Martin, Milanesio,
Monami, Pascale, Ricco, Rusci e Trione)
Il Consiglio non approva
Restituisco la parola al Consigliere Mafrica, che stava
illustrando la proposta di mozione iscritta al punto 8 all'ordine
del giorno: ne ha facoltà
MAFRICA (PCI):
Stavo rilevando che, nonostante siano
trascorsi alcuni mesi dalla presentazione della mozione, il
problema da essa sollevato mantiene ancora tutta la sua validità.
La mozione fa riferimento all'impegno, assunto dalla Giunta
regionale nel 1989, per affrontare le questioni relative alla
sicurezza sul lavoro.
Già l'anno scorso si erano verificati alcuni incidenti mortali,
ma, purtroppo, anche nell'anno in corso la situazione non è
migliorata, tant'è che, nell'autunno di quest'anno, si sono avute
quattro vittime durante i lavori autostradali.
Poiché la legge regionale 21 aprile 1981, n. 19, attribuisce
alla nostra Regione la potestà di emanare norme e di organizzare
servizi per la prevenzione e la tutela della salute nei luoghi di
lavoro, noi riteniamo che il Consiglio debba affrontare il problema
in modo adeguato.
Con la mozione chiediamo che la competente Commissione
consiliare, d'intesa con la Giunta, porti a termine una indagine
conoscitiva sulla sicurezza nei cantieri di lavoro della Valle di
Aosta e formuli poi al Consiglio regionale proposte che stiano
nello spirito della legge del 1981 o che eventualmente ne
comportino anche delle modifiche, per migliorare le possibilità di
prevenzione e di vigilanza nei cantieri di lavoro e per rendere più
efficaci le possibilità di coordinamento da parte della Regione di
tutti i servizi che operano in questo campo.
PRESIDENTE:
Ha chiesto la parola il Consigliere Voyat; ne
ha facoltà.
VOYAT (UV):
Je voudrais demander aux Conseillers qui ont
présenté cette motion s'ils estiment que ce problème a une certaine
valeur et donc s'il doit être présenté dans un bref délai ou bien
si l'on peut attendre quelques années. Alors, il faudrait établir
une échéance pour la présentation au Conseil.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
La mozione approvata dal Consiglio
regionale nel dicembre del 1989 aveva affrontato anche la questione
del tempo e nel corso di quella discussione si sosteneva che
un'indagine di questo genere avrebbe richiesto qualche mese.
Ben consci che la Commissione avrebbe operato nel minor tempo
possibile, non abbiamo voluto assegnarle una scadenza impegnativa.
Tuttavia, se ciò viene ritenuto necessario, noi crediamo che tre
mesi siano sufficienti per eseguire questa indagine e formulare le
proposte conseguenti. Per cui nella formulazione del punto 2) della
parte deliberativa si può aggiungere "entro 90 giorni".
PRESIDENTE:
Ha chiesto la parola l'Assessore ai Lavori
pubblici, Martin; ne ha facoltà.
MARTIN (ADP):
La Giunta condivide le preoccupazioni del
Consigliere Mafrica relative al problema di cui già ci si era
occupati in una precedente seduta del Consiglio, discutendo
un'interpellanza presentata dal Consigliere Riccarand. Già in
quella occasione abbiamo avuto modo di dire che era stata fatta una
riunione con i rappresentanti della Società Autostrade, dell'USL,
dell'Ufficio del lavoro, dei sindacati, della Regione, alla quale
era presente anche il Procuratore della Repubblica di Aosta. In
quella sede si era deciso di intervenire, per cercare di migliorare
le condizioni di lavoro e soprattutto di prevenire il ripetersi
degli incidenti accaduti nei cantieri autostradali.
Recentemente, la Giunta regionale ha incaricato un tecnico di
seguire da vicino tutti i lavori autostradali e di riferire
continuamente in merito, offrendo così una fotografia del modo in
cui gli stessi procedono.
Tre giorni fa l'associazione industriali ha svolto un convegno
sul tema della sicurezza nei cantieri, durante il quale sono stati
affrontati i cosiddetti "piani di sicurezza" e sono state avanzate
delle proposte per cercare di ovviare alle difficoltà.
Condividiamo, quindi, la preoccupazione del Consigliere Mafrica;
siamo propensi ad accogliere la mozione e ad affidare alla
Commissione consiliare permanente per la promozione sociale il
mandato di svolgere l'indagine e di formulare al Consiglio le
proposte operative per migliorare la prevenzione e la vigilanza nei
cantieri della nostra Regione.
PRESIDENTE:
Ha chiesto la parola per dichiarazioni di
voto il Consigliere Viérin; ne ha facoltà.
VIERIN (UV):
Le Groupe de l'Union Valdôtaine votera en
faveur de cette motion. En effet, il s'agit d'un problème
important, qui a été soulevé maintes fois également par les
organisations syndicales. Nous pensons donc nécessaire que ma
cinquième Commission du Conseil examine la question pour vérifier
quelles sont les conditions de sûreté à l'intérieur des différents
chantiers et, par la suite, relater au Conseil, en formulant des
éventuelles propositions.
PRESIDENTE:
Do lettura della proposta di mozione
comprensiva dell'emendamento "entro 90 giorni", proposto dal
Consigliere Mafrica, al secondo comma della parte deliberativa.
MOZIONE
RICORDATO che nell'adunanza del 13 dicembre 1989 il Consiglio
regionale aveva approvato una mozione con la quale si impegnava la
Giunta a presentare alla competente Commissione consiliare una
documentata relazione sull'alto numero di incidenti mortali
riscontrato nel settore edilizio valdostano;
RIBADITO che, ai sensi della legge regionale 21 aprile 1981, n.
19, è compito della Regione promuovere la prevenzione e tutelare la
salute sui luoghi di lavoro;
CONSTATATO che sono troppo frequenti incidenti sul lavoro, in
particolar modo nei cantieri di costruzione dell'autostrada,
gestiti da una società in cui la Regione ha una consistente
partecipazione azionaria;
PREOCCUPATO per la gravità della situazione, che lascia
intravedere violazioni alle norme sulla sicurezza e carenze nei
servizi di controllo e vigilanza;
il Consiglio regionale della Valle d'Aosta
DELIBERA
di affidare alla Commissione consiliare permanente per la
promozione sociale:
1) lo svolgimento, in collaborazione con la Giunta regionale, di
una indagine conoscitiva sulla sicurezza dei cantieri di lavoro
nella edilizia;
2) la formulazione, entro 90 giorni, al Consiglio regionale di
proposte volte a migliorare la prevenzione e la vigilanza sui
cantieri e le modalità di coordinamento da parte della Regione.
PRESIDENTE:
Se nessuno chiede la parola, pongo in
votazione la mozione emendata testé letta.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
