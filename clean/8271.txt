Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2752 del 1° aprile 1987 - Resoconto
OGGETTO N. 2752/VIII - ORDINE DEI LAVORI. - RICHIESTA DI
ISCRIZIONE DI NUOVI OGGETTI. - APPROVAZIONE DELL'IMMEDIATA
DISCUSSIONE DEL D.L. N. 388.
PRESIDENTE
: Ha chiesto la parola per mozione d'ordine
l'Assessore alla Pubblica Istruzione, Faval; ne ha facoltà.
FAVAL (U.V.):
Je voudrais demander au Conseil régional de
bien vouloir discuter un point qui a été examiné lundi dernier en
commission: "Modifiche alla legge regionale 7 agosto 1986, n. 46,
recante norme per la fornitura gratuita di libri di testo agli
alunni delle scuole elementari".
Puisque la commission, tenant compte du sujet et de la nécessité
de pouvoir légiférer en la matière, avait accepté que je demande
l'inscription aujourd'hui, je demande à mon tour au Conseil de bien
vouloir discuter ce sujet.
PRESIDENTE
: Se nessuno chiede la parola, pongo in
votazione l'iscrizione all'ordine del giorno in via d'urgenza del
D.L. 288, richiesta dall'Assessore alla Pubblica Istruzione,
Faval:
ESITO DELLA VOTAZIONE
Presenti, votanti e favorevoli: 25.
Il Consiglio approva all'unanimità.
IL CONSIGLIO
- ai sensi del secondo comma dell'art. 50 del Regolamento
interno;
DELIBERA
di procedere nell'adunanza in corso alla discussione e alla
decisione sul seguente oggetto:
27 bis) Disegno di legge n. 388, presentato dalla Giunta
regionale in data 27 marzo 1987, concernente: "Modifiche alla legge
regionale 7 agosto 1986, n. 46, recante norme per la fornitura
gratuita di libri di testo agli alunni delle scuole elementari
".
PRESIDENTE
: L'esame del D.L.
288
verrà effettuato
dopo l'oggetto n.
27.
Ha chiesto la parola per mozione d'ordine il Consigliere
Baldassarre; ne ha facoltà.
BALDASSARRE (P.S.D.I.):
Sì ho chiesto la parola per
mozione d'ordine e per chiedere l'iscrizione in via d'urgenza di un
ordine del giorno, presentato dal Partito Comunista, dal
sottoscritto e da Nuova Sinistra.
Questo ordine del giorno è dovuto al silenzio che questa mattina
ha evitato che si potesse effettuare un confronto serio, proposto
dalle Forze di minoranza, sulla Commissione Affari Generali,
allargata ai Capigruppo, per le vicende relative al Casinò.
La nostra correttezza ha fatto sì che i Commissari della
maggioranza promettessero una risposta in merito nel tempo massimo
di una settimana.
Posso capire, come capisco perfettamente, la strenua difesa
personale del Presidente Beneforti, dopo l'audizione di Chamonal,
però pretendevamo una risposta...
PRESIDENTE
: Consigliere Baldassarre, Consigliere
Baldassarre! Lei discuterà l'ordine del giorno quando sarà stato
iscritto, e quindi dopo la votazione del Consiglio. Non può
illustrarlo prima.
BALDASSARRE (P.S.D.I.):
D'accordo, allora mi limiterò a
leggere...
PRESIDENTE
: No, no! Lei ha già spiegato l'argomento
dell'ordine del giorno ed ha già dato sufficienti indicazioni al
Consiglio perché possa decidere se iscrivere o meno l'ordine del
giorno in questa seduta. Prima si deve procedere alla votazione
sulla richiesta di iscrizione all'ordine del giorno in vie
d'urgenza: se il Consiglio approva l'iscrizione in via d'urgenza,
lei potrà discutere, entrare nel merito e dire tutto quello che
riterrà utile su quell'ordine del giorno. In questa fase lei deve
limitarsi ad annunciare l'ordine del giorno, cosa che lei ha già
fatto.
BALDASSARRE (P.S.D.I.):
Sì va bene, allora consegno
questo ordine del giorno alla Presidenza?
PRESIDENTE
: Certo.
BALDASSARRE (P.S.D.I.):
Signor Presidente, le raccomando
di far distribuire a tutti una copia dell'ordine del giorno prima
della votazione.
PRESIDENTE
: Certamente.
Ha chiesto la parola per mozione d'ordine il Consigliere Aloisi;
ne ha facoltà.
ALOISI (M.S.I.):
A nome del Movimento Sociale Italiano
presento un ordine del giorno analogo a quello che è stato
presentato dalle Forze di Sinistra, con la richiesta che l'attuale
Presidente della Commissione d'inchiesta "si metta da parte" in
modo da consentire alla stessa Commissione di verificare se le
accuse che sono state mosse nei suoi confronti dal sottoscritto,
soprattutto in merito all'incontro con Franco Chamonal a Milano,
nel corso del quale le accuse da me mosse sono state ribadite dallo
stesso Franco Chamonal...
PRESIDENTE
: Consigliere Aloisi, devo ripetere anche a lei
quello che ho detto al Consigliere Baldassarre e cioè che non deve
entrare nel merito dell'ordine del giorno! Abbiamo capito:
l'argomento è chiarissimo!
ALOISI (M.S.I.):
Signor Presidente, con questo ordine del
giorno chiedo che il Presidente della Commissione Affari generali,
allargata ai Capigruppo, "si metta da parte" e dia così la
possibilità alla Commissione di verificare le accuse che vengono
mosse nei suoi confronti. Grazie Presidente.
PRESIDENTE
: Lei presenti questo ordine del giorno che ha
annunciato, mentre potrà fare la sua esposizione nella seconda
parte!
Signori Consiglieri, io vorrei pregarvi di ricordare che esiste
un regolamento del Consiglio che tutti siamo tenuti a rispettare,
sia nel rispetto di noi stessi che del Consiglio inteso nel suo
insieme.
In attesa che vengano distribuite le fotocopie dei due ordini
del giorno, si procede alla trattazione dell'oggetto numero 25
bis.
