Classificazione
AMBIENTE
Stoccaggio e smaltimento rifiuti
CONSIGLIO REGIONALE
Attività consiliare d'aula



Oggetto del Consiglio n. 1097 del 20 novembre 2019 - Resoconto
OGGETTO N. 1097/XV - Inizio della discussione sulla petizione
popolare per conoscere la provenienza e la tipologia dei rifiuti
smaltiti nella discarica di Pompiod in comune di
Aymavilles.
Rini (Presidente)
- Passiamo ora all'analisi del punto n.
49 dell'ordine del giorno. Erronément dans l'ordre du jour on a
indiqué le Président du Conseil en tant que rapporteur, en réalité
le rapporteur est le Président de la III
e
Commission, le
collègue Nogara.
Nogara (AV)
- Prima di esporre la relazione sulla
petizione riguardante la discarica di Pompiod, vorrei spiegare qual
è il ruolo della commissione rispetto a una petizione popolare.
Quando viene presentata una petizione popolare, la commissione
competente la prende in carico, in questo caso era la III
Commissione. Ha 90 giorni di tempo per portare nel Consiglio... e
questo è l'unico consiglio utile per poterla portare, mi riferisco
appunto alla petizione della discarica di Pompiod. Cosa vuol dire
"portarla"? Vuol dire informare tutti i colleghi, i Consiglieri che
ci sono in quest'aula di quanto si è audito, di quanto si è sentito
e degli approfondimenti che sono stati fatti. Vorrei che fosse
chiaro che la III Commissione non è che fa appostamenti, che fa
analisi e dà delle indicazioni a qualcuno per... In questo caso le
commissioni fanno quello che vi ho appena spiegato e il ruolo che
ha un presidente di una commissione del genere è quello di
organizzare, di fare da moderatore, cercare di moderare soprattutto
tutti gli incontri e cercando di essere il più - lo usava prima la
consigliera Pulz - trasparente possibile nella sua attività di
presidente della commissione.
Io ho iniziato in questo modo il mio intervento per due motivi:
il primo, per fare chiarezza con la consigliera Pulz, che ha
dichiarato agli organi di informazione che la relazione riguardante
le audizioni non era completa. Spero che in seguito ai chiarimenti
che ci sono stati in separata sede - ne abbiamo parlato, l'Ufficio
dei gruppi... - e al fatto che viene pubblicato tutto quanto è in
possesso della III Commissione, il problema sia risolto. Riteniamo
che sia più utile per tutta la comunità che venga resa pubblica
tutta la documentazione in possesso della III Commissione che
esporre una relazione dettagliata ma comunque sempre incompleta,
perché se io dovessi presentare qui tutta la relazione e parlare e
informarvi di tutto quello che è stato detto nelle commissioni,
penso che non basterebbero questi due giorni. La commissione
quindi, e non il presidente, ha deciso di fare una relazione. Qui
ringrazio gli uffici perché hanno fatto un lavoro di sintesi nella
relazione per quanto concerne le audizioni che sono state fatte e
gli auditi sapevano e sanno benissimo che tutto quanto verrà reso
pubblico. Mi piacerebbe invece capire dal consigliere Vesan - mi
riferisco a lui perché è il Capogruppo - a chi ci si riferisce
della maggioranza quando si dice che in questo periodo ha voluto
minimizzare o trascurare il problema. Forse è ora un po' di
piantarla lì, di lanciare dei missili contro la maggioranza senza
fare dei nomi e dei cognomi "di chi minimizza o trascura quanto è
accaduto a Pompiod". Anche perché riguardandomi le audizioni - mi è
rimasto solo questo perché il resto della documentazione in questo
momento non è a mia disposizione - vedo che... tra l'altro, anche
se voi non siete come Cinque Stelle presenti nella III Commissione,
siete stati presenti praticamente sempre quando abbiamo fatto le
riunioni della commissione. Ecco, si parlava di polveri fini e
venivano chieste spiegazioni... non sapevate neanche che viene
tutto quanto messo sul sito dell'Arpa, che era tutto quanto
consultabile. Qui vedevo appunto Agnesod che vi ha risposto dicendo
che tutto quanto era consultabile giorno per giorno, quindi volendo
si poteva capire benissimo quello che si voleva sapere.
Un ultimo ringraziamento va fatto al Comitato della Discarica
sicura di Pompiod per la collaborazione, che, dopo un primo
approccio un po' sospettoso, è stata fruttuosa. Secondo noi,
appunto, questa collaborazione ha fatto sì che venisse riaperta,
che non è cosa da poco, la conferenza dei servizi per rivalutare le
autorizzazioni rilasciate a suo tempo e non solo questo. A questo
punto l'ultima informazione che vorrei dare ai colleghi Consiglieri
è che ieri la Guardia di finanza ha proceduto all'acquisizione di
tutta la documentazione sulla discarica in possesso della III
Commissione. Si sono presentati nei miei uffici come Presidente
della III Commissione e mi hanno chiesto di consegnare tutta la
documentazione in nostro possesso, che comunque è stata acquisita
sia nelle segreterie, sia all'Assessorato.
Vorrei anche chiarire questo fatto: avevo già dato mandato agli
uffici di rendere pubblica tutta la documentazione in mio possesso
- e l'avevo girata - alla fine di questa sessione del Consiglio
regionale, ed è quello che farò se avrò la possibilità di
averla...
A questo punto, come vi ho detto, la petizione prende spunto dai
principali interventi che sono stati fatti e dal lavoro che è stato
fatto dagli uffici. Sono d'accordo con la consigliera Pulz che non
è certo un lavoro sopraffino questo che è stato fatto, ma non
perché non è stato fatto bene, ma perché sono state solo prese
delle parti. Ha capito qual è stato lo spirito? Lo spirito era
quello di non dilungarmi nella lettura di tutti gli interventi che
non avrei avuto modo di fare ma, secondo me e secondo noi come
commissione, è molto più utile che tutta la comunità e non solo
questo Consiglio abbia a disposizione tutta la documentazione in
possesso della III Commissione. La relazione è fatta da una prima
parte che riguarda i principali interventi o per dare un senso a
quella che è stata la commissione. La parte finale, che ci terrei a
leggere, invece contiene le conclusioni che sono state sottoposte
alla III Commissione, che su queste proposte ha fatto delle
correzioni arrivando a questa determinazione: "
la commissione, a
conclusione dell'iter di esame della petizione presentata dal
Comitato Discarica sicura di Pompiod tiene a sottolineare che i
lavori sono stati improntati sempre alla trasparenza e
partecipazione avendo i commissari ben presente la necessità di
salvaguardare la salute dei cittadini e il rispetto dell'ambiente,
nostra principale risorsa. Tutti i portatori di interesse hanno
avuto la possibilità di esprimersi e confrontarsi, anche
avvalendosi della collaborazione dei vari esperti, così come tutta
la documentazione acquisita è stata messa a disposizione e dopo la
discussione in Consiglio regionale verrà resa pubblica tramite il
sito del Consiglio stesso. La commissione rileva che, con la
convocazione nel frattempo intervenuta della conferenza dei servizi
per il 14 novembre 2019 a cui parteciperà anche il comitato insieme
alle strutture competenti dell'Assessorato dell'ambiente, al Corpo
forestale, all'azienda USL, all'ARPA e ai Sindaci di Aymavilles e
Jovencan, sarà data la possibilità di rivalutare le autorizzazioni
a suo tempo rilasciate per la discarica di Pompiod. La commissione
reputa infine che, a fronte delle comprensibili preoccupazioni dei
cittadini, la Giunta e il Consiglio regionale debbano porre la
massima attenzione approfondendo tutti gli aspetti e arrivando
anche a riconsiderare il proseguimento dell'attività di questo tipo
di discariche sul territorio regionale. Nella riunione in data 11
novembre 2019 la commissione conclude nei termini l'iter di
discussione sulla petizione, approvando a maggioranza la presente
relazione
".
Io a questo punto come presentazione della relazione avrei
terminato e mi riservo di fare in seguito un intervento.
Presidente -
La discussione generale è aperta. La parola
al collega Mossa.
Mossa (M5S)
- Buongiorno a tutti. Per quanto riguarda le
considerazioni del collega Nogara relative alla nostra
comunicazione, risponderà poi successivamente il collega Vesan e io
mi limiterò invece a un'altra tipologia di intervento. "
La
Regione si è interessata della discarica in ogni circostanza:
dall'autorizzazione alla gestione, alla vigilanza e al controllo
amministrativo e tecnico operativo dell'impianto"
, queste sono
le parole dell'assessore Albert Chatrian in una lettera indirizzata
al ministro Costa circa un mese fa. Questo vale a dire che se vi
sono delle responsabilità per quanto riguarda la conformità del
sito e il materiale conferito, queste sono da imputare unicamente
all'Assessore. Sono parole sue, non mie.
Nella seduta del 4 novembre ultimo scorso ogni ente audito ha
riportato dei dati rassicuranti, tanto che qualcuno stava pure
pensando di mettersi l'anima in pace sulla questione. L'assessore
Chatrian ci tranquillizzava informandoci che l'Arpa aveva
predisposto una memoria relativamente all'esito di alcune verifiche
effettuate sulla qualità dei rifiuti conferiti e sul percolato in
base ai campionamenti e ai rilievi fatti il 6 settembre. I tecnici
dell'Arpa ci rassicuravano fornendoci informazioni in merito
all'esito dei controlli effettuati su campioni prelevati,
specificando che questi risultano conformi ai criteri di
ammissibilità in discarica. Ci informavano che anche dal
campionamento di percolato non è emersa alcuna criticità, così come
sono risultati negativi anche i rilievi radiometrici. Ci spiegavano
che dal controllo sulla qualità dell'aria - e mi scuso se non ero a
conoscenza che veniva pubblicato sul loro sito - non è emersa
alcuna tossicità e pericolosità per la salute degli abitanti.
Infine, ci riferivano che anche i controlli sulle acque
sotterranee non hanno evidenziato superamenti delle concentrazioni
di soglia consentite. L'Amministratore delegato della Ulisse 2007,
il geologo consulente della stessa e il progettista dell'intervento
ci illustravano come il sito fosse a norma e rispettasse tutti i
parametri di impermeabilità messi in dubbio dal geologo di
Legambiente, il tutto con il benestare dei tecnici Arpa, che ci
informavano che in fase autorizzativa non è stato necessario
richiedere le prove sulla permeabilità dei calcari in quanto si è
ritenuta sufficiente la barriera artificiale. Infine, la dottoressa
Mancuso ci rendeva edotti di come la normativa di riferimento fosse
stata ampiamente rispettata.
Per fare un quadro generale, da tutta questa serie di audizioni
quindi è risultata una discarica a norma, il materiale conferito
conforme ai criteri di ammissibilità, il pieno rispetto della
normativa nel rilascio delle concessioni e i livelli di
inquinamento di aria, acqua e radioattività non pericolosi per la
salute degli abitanti. Tutto questo ci stava quasi per
tranquillizzare, ma poi sono arrivati quei cattivoni dei finanzieri
e hanno messo tutto sotto sequestro con l'ipotesi investigativa di
gestione illecita e inquinamento ambientale, facendo crollare, come
un castello di carte, tutti quei dati rassicuranti che ci sono
stati forniti e che ci avevano quasi indotti a pensare di essere
noi quelli demotivati e miscredenti diffidenti nei confronti di
quest'Amministrazione trasparente come il vetro. Adesso però sorge
un dubbio: quale degli auditi non ce l'ha raccontata giusta? Uno?
Due? Tutti? In nome della trasparenza che dovrebbe distinguere
l'amministrazione pubblica dalla criminalità organizzata, quindi le
chiedo, assessore Chatrian, di scoprire le carte in tavola e
raccontarci la verità, tutta la verità, nient'altro che la verità.
Noi alle favole non ci abbiamo mai creduto e il fatto che camion
carichi di materiale percorressero mezza Nazione, con le spese di
trasporto che questo comporta, per venire a conferire materiali di
scarto, calcinacci, terra, pietre in Valle d'Aosta puzzava più di
qualsiasi discarica presente sul territorio nazionale ed è il
motivo per il quale abbiamo chiesto un'attività ispettiva da parte
di un ente terzo, superiore alle parti, libero dai tentacoli della
piovra. Il tempo, come vede, ci ha dato ragione, quando si dice: "a
pensar male spesso ci si azzecca"...
Infine, vorrei mettere in evidenza che, al di là della piega
attuale che ha preso la situazione, quello che i firmatari chiedono
attraverso la loro petizione è che siano rese pubbliche la
provenienza e la tipologia dei rifiuti che sono stati smaltiti
all'interno della discarica...
Presidente -
Vi chiedo solo un pochino di silenzio,
perché si fa fatica a seguire il collega, per cortesia!
Mossa (M5S)
- ... adesso più che mai questo è un diritto
che non gli si può più negare. Visto che ci avete avvelenato,
almeno fateci sapere che tipo di veleno avete usato.
Presidente -
Ha chiesto la parola il collega Barocco.
Barocco (UV)
- Prima di tutto ringrazio il collega Nogara
per la gestione di una commissione che ha dovuto occuparsi di un
tema delicato. Io cerco però di essere propositivo e cerchiamo...
allo stato degli atti io sarei un po' più prudente, consigliere
Mossa. Qui ci sono numerosi... alcuni colleghi che affermano che la
salute la difendono solo loro. Vorrei dire che la salute è
patrimonio di tutti, almeno questo lo voglio credere. Permettetemi
di dire che in quest'aula alcuni mesi fa ci sono stati dibattiti
interessanti sui toni dei
social,
sulla delegittimazione
della politica, sull'odio che c'è in rete e tutti abbiamo convenuto
di mantenere certi toni perché al politico risiede anche una
funzione di testimonianza. Se guardiamo i
social
in questi
giorni su questo tema... ma lasciamo perdere i professionisti
hater
. Quando io vedo su certe pagine ufficiali su questo e
anche altri temi - che poi magari affronteremo nel corso del
dibattito - usare e apostrofare un collega assessore - non voglio
difenderlo perché si difenderà da solo - ma un Chatrian
qualunque...
(interruzione di un Consigliere, fuori microfono)
... no, Chatrian è qui, siede qui perché è stato votato.
Cerchiamo anche di mantenere certi toni, poi è vero che ci scappa,
ma volevo metterlo in evidenza, perché oggi capita a Chatrian e
domani capita a un altro. Vorrei che cercassimo di riconsiderare
certi toni, ma lo dico a me stesso prima degli altri.
Gli enti terzi sono terzi perché sono distanti di Aosta o perché
è riconosciuta loro una terza età? Io su questo non metto dubbio.
Abbiamo degli enti terzi anche in Valle d'Aosta e lasciatemi
spezzare una lancia in favore di Arpa, poi riconosco alla
Consigliera Nasso durante l'audizione che i toni usati
probabilmente non erano appropriati...
(interruzione della consigliera Nasso, fuori
microfono)
... non i suoi, quelli di risposta alla domanda. Non facciamo di
un difetto di comunicazione di una persona che lavora all'interno
dell'Arpa... è proprio stato un difetto di comunicazione, ha urtato
forse tutti. L'Arpa è deputata non a fare comunicazione ma a fare
dei documenti di carattere scientifico. Ci sarà la Magistratura -
lasciamola lavorare - che ci dirà chi effettivamente, Mossa, ci ha
preso in giro, però cerchiamo di rimanere coi piedi per terra. Io
da queste audizioni trovo - e cerco di guardare avanti - che in
questi processi autorizzativi ci sia una falla che hanno messo in
evidenza i comitati, cioè la gente, il popolo, le amministrazioni
comunali molte volte vengono "tirate" e vengono
concernées
a
babbo morto. Abbiamo visto che ci sono delle amministrazioni che
non hanno partecipato, delle amministrazioni che hanno partecipato
alle conferenze dei servizi, che dobbiamo inquadrare. Forse memore
anche della mia esperienza amministrativa, quando un comune va in
una conferenza dei servizi, guarda caso, il sindaco è l'unico
politico che deve arrivare lì però un po' strutturato e gli uffici
sono quelli che sono. Queste sono le regole, e anche lì un altro
processo, abbiamo scoperto che l'autorizzazione unica ambientale ha
un valore quasi assoluto e limita le capacità di programmazione
comunale di uso del suo territorio. Non sono un tuttologo, posso
anche senz'altro avere in questo intervento qualche punto che deve
essere meglio studiato. Vedo, appunto, una falla: quella del
coinvolgimento delle popolazioni locali e cerco di portare una
suggestione, un argomento per superare questa falla. Perché non
usiamo uno strumento? Guardiamo avanti, quindi ci potrebbero essere
dei casi simili che si presentano in futuro. Cerchiamo di studiare
uno strumento simile al
débat public
, una legge del 1995 di
Michel Barnier; è stato anche Ministro all'ambiente dell'UMP,
quindi non di Sinistra, poi Commissario europeo, che ha introdotto
nella legislazione francese il
débat public
, che precede le
scelte pubbliche, precederebbe la conferenza di servizi e
precederebbe, secondo quello che io ho in testa, tutte le istanze
autorizzative e dovrebbe prevedere il coinvolgimento delle
popolazioni locali e delle amministrazioni locali. Non è una
novità. C'è un DPCM del maggio 2018 che lo prevede anche in Italia
per certe opere, che però, se andate a vedere, hanno delle
envergures
... 200 milioni di euro di investimento mi sembra
un po' troppo per la Valle d'Aosta, ma perché non ci prendiamo
l'impegno di redarre uno strumento di questo genere per
investimenti pubblici che hanno forte impatto sul nostro territorio
che è così importante e debole? Questo è quello che prevede il
débat public, comment ça marche?
Le rôle: l'organisateur
est une autorité administrative indépendante, dans le cadre de
chaque débat est d'aider le public à formuler ses attentes et
faciliter l'expression de tous les points de vue. Le débat doit
permettre à la fois
- e questo è declinato bene -
de mettre
en discussion l'opportunité du projet: faut-il le réaliser ou non;
d'examiner les variantes du projet si elles existent: quelle forme
doit-il prendre, quel fuseau doit-il emprunter; de discuter des
conséquences du projet sur l'aménagement du territoire, de discuter
ses impacts sur l'environnement
.
Non mi attardo sulle analisi che sono state fatte, sul passato,
ci saranno dei colleghi che hanno seguito il
dossier
meglio
di me e che potranno dettagliare certe cose, però cerco di dare una
prospettiva futura affinché certi casi non si ripetano e perché
effettivamente la presenza delle popolazioni locali... affinché le
esigenze dei Comuni, le esigenze della così tanto usata gente siano
prese in considerazione, ma dobbiamo avere lo strumento normativo
per poterglielo permettere. Faccio questa proposta perché penso che
questa maggioranza abbia in sé gli strumenti per poter dibattere
anche di questi temi. Adesso faccio una battuta per la quale magari
qualcuno poi mi tira le orecchie: è importante la
réunification
ma, se usciamo di qui, i temi che ci chiedono
sono altri, sono questi: l'ambiente, la mobilità e anche tanti
altri argomenti su cui noi, purtroppo, non ci attardiamo o ci
attardiamo poco. Lo dico a me stesso ma penso che la funzione di un
Consigliere regionale, oltre che essere polemica, e io lo sono,
forse non in aula ma in altre sedi, deve essere anche propositiva e
questo penso sia il ruolo di tutti noi. Cerco di portare un piccolo
contributo per cercare di risolvere i problemi futuri. Sul passato
purtroppo ci sarà da ragionare e non solo in quest'aula.
Président -
Le collègue Gerandin a demandé la parole.
Gerandin (MOUV')
- Mi scusi, è per una mozione d'ordine,
se possibile. Volevo chiedere se gentilmente era possibile
anticipare o comunque avere un intervento da parte dell'Assessore
in merito alle conclusioni della conferenza dei servizi del 14
novembre, anche perché potrebbero esserci stati nuovi sviluppi di
cui noi non siamo a conoscenza, che abbiamo solo parzialmente
letto, tenuto conto che l'oggetto della conferenza era:
"valutazione ai sensi dell'articolo 208 del comma 12 del decreto
legislativo n. 152/2006 della modifica delle prescrizioni contenute
nell'autorizzazione della gestione della discarica di Pompiod". So
che nella convocazione c'è un termine entro cui deve essere
concluso il procedimento, che sono 150 giorni, però non c'è un
termine minimo, per cui può anche darsi che, a seguito della
conferenza di giovedì 14, ci siano già delle novità e, per avere
una discussione un po' più serena e con tutte le argomentazioni e
le novità in campo, sarebbe a mio parere opportuno avere un
intervento preliminare dell'Assessore.
Presidente -
La parola all'assessore Chatrian.
Chatrian (AV)
- Per quanto riguarda la conferenza
avvenuta il 14, oggi non ho nessun elemento da portare in
quest'aula, nel senso che c'è stato l'avvio del procedimento e già
oltretutto in sede di conferenza hanno già deciso il prossimo
incontro che, se non sbaglio, è stato programmato e pianificato per
il 5 dicembre. So che hanno iniziato l'iter per quanto riguarda i
quesiti posti sia dal comitato, sia dalle associazioni, sia dalle
singole strutture, ad oggi non ho nessun'altra informazione. Penso
che in questo momento sia importante un dibattito franco su tutto
quello che la commissione... e ho ascoltato attentamente
l'intervento del presidente Nogara... e, per quanto riguarda la
maggioranza, noi presenteremo comunque una risoluzione su questo
punto perché riteniamo importantissimo mettere nero su bianco,
soprattutto dal punto di vista politico, le volontà di questa
maggioranza aperta ovviamente al contributo di chi è interessato a
integrare e a voler procedere comunque in una certa direzione.
Colgo quindi l'occasione per dire che io non ho altre informazioni
per quanto riguarda la conferenza, sono quelle che ho cercato di
esplicitare nelle premesse.
Presidente -
La parola al collega Vesan.
Vesan (M5S)
- Mi spiace che non arrivino informazioni
sull'andamento della conferenza dei servizi da parte
dell'Assessore, però noi qualche indicazione purtroppo l'abbiamo
avuta sul funzionamento e sulla mancata rispondenza della stessa
rispetto alle dichiarazioni fatte durante le audizioni della
commissione. Mi spiace che il collega... ah, sì c'è, quindi magari
riesci a sentirmi se non è troppo impegnato. Solo due precisazioni
sull'esito votato a maggioranza dalla commissione. La relazione che
è stata letta in quest'aula parla espressamente di arrivare fino
alla revoca dell'autorizzazione e che tutto quanto è demandato alla
conferenza di servizi, poi se uno si va a guardare anche solo
l'oggetto della lettera di convocazione della conferenza dei
servizi, vede che quest'ultima è stata convocata per valutare
l'eventuale modifica delle prescrizioni. In nessun modo questa
conferenza dei servizi prenderà in considerazione la possibilità di
arrivare alla revoca dell'autorizzazione stessa. Perché è stata
convocata così? Non lo sappiamo, ma sicuramente non rispetta
l'esito della relazione votata dalla maggioranza della III
Commissione, che, di fatto, con quella relazione ha demandato tutto
a questa conferenza dei servizi, riservandosi eventualmente dopo di
riprendere in mano la questione, ma è uscita dicendo che la
conferenza dei servizi sarebbe stata la soluzione.
Nell'elenco da lei fattoci, Signor presidente Nogara, ci sono
anche tutti quelli che possono partecipare e, primo fra tutti, ci
ha citato il comitato, proprio quello che ha presentato la
petizione di cui stiamo parlando. Ebbene, questo comitato si è
visto segnalare un'ora prima della commissione che non avrebbe
potuto portare il suo tecnico all'interno di quella che è
fondamentalmente una conferenza tecnica, un'ora e quaranta prima
della manifestazione. All'ultimo momento sono stati accettati
invece i portatori di interesse quale Valle Virtuosa, che lo
avevano chiesto, ma la conferenza dei servizi si è svolta a porte
chiuse, lasciando fuori il comitato all'inizio, facendolo entrare e
poi invitandolo a uscire... Adesso ho solo indicazioni da parte del
comitato su quanto sono state accolte con attenzione le loro
proposte da parte degli organi tecnici della Regione, quelli che
lei ha citato, Assessore, però non ne sono usciti particolarmente
soddisfatti. Se ho mai visto un cittadino valdostano sconsolato su
come viene amministrato, questi sono i membri del comitato dopo la
conferenza dei servizi. Come ha funzionato però questa conferenza
dei servizi alla quale partecipano, probabilmente in seduta
riservata, solamente i tecnici che sono abilitati a rilasciare
l'autorizzazione? Ha funzionato che i destinatari della
concessione, cioè i tecnici, di cui leggiamo magari qualche nome
anche sul giornale in questi giorni, hanno invece potuto
partecipare integralmente ai lavori portandosi dietro anche il loro
legale, così risulta.
Sembra anche che la conferenza dei servizi sia stata registrata
solo in presenza del comitato e non negli altri momenti, queste
magari sono solo voci, noi non ne siamo certi. Avremmo tanto voluto
che lei, Assessore, che probabilmente ha informazioni di prima
mano, dipendendo da lei il dirigente che gestisce, organizza e
convoca la conferenza dei servizi, potesse dirci qualcosa di più e
di meglio e soprattutto di più tranquillizzante ma questa volta non
ce l'ha fatta.
Veniamo alle nostre accuse nei confronti della maggioranza di
essere troppo tranquillizzanti. Il fatto di dire che facciamo la
conferenza dei servizi che può revocare l'autorizzazione e poi non
la facciamo a noi è sembrato troppo tranquillizzante. Quello è
rivolto a lei, presidente Nogara, così facciamo i nomi di cui aveva
così disperatamente bisogno. Il fatto di aver ricevuto in
quest'aula e ripetutamente durante le audizioni da parte
dell'assessore Chatrian delle tranquillizzazioni anche sull'esito
delle analisi... l'Assessore in quest'aula ci ha detto: "i
risultati dell'analisi sono confortanti, è tutto a posto. Sto
aspettando di pubblicarli, solo la validazione dei dati". Dopodiché
quando abbiamo sentito l'Arpa, Arpa ha detto: "in realtà abbiamo
fatto l'analisi di due carichi, uno è a posto, sull'altro ci stiamo
confrontando, dobbiamo fare delle analisi più approfondite". Noi
abbiamo avuto queste indicazioni, noi e i cittadini, non solo in
quest'aula ma anche da dichiarazioni sul giornale. Queste sono le
dichiarazioni tranquillizzanti per le quali noi abbiamo contestato
l'atteggiamento della maggioranza nei confronti della discarica di
Pompiod. Adesso c'è un'indagine in corso.
Le voci che escono sui giornali, che sono le uniche che abbiamo,
noi non abbiamo indicazioni, non siamo stati sentiti, né siamo
stati promotori dell'azione da parte delle forze dell'ordine...
però ci sono indicazioni su cose ben peggiori di quelle sulle quali
noi ci siamo espressi e molto più preoccupanti. Vedremo che cosa ne
sarà. Tutti quanti aspettiamo con impazienza l'esito delle
indagini. Una cosa però, caro presidente Nogara, vorrei dirgliela
ed è relativa al fatto che l'Arpa avrebbe detto che tutto quanto è
consultabile sul suo sito, citando le polveri sottili. Sì, le
polveri sottili sono consultabili sul sito perché l'Arpa ha
piazzato uno strumento per misurarle che a mesi alterni, un mese sì
e un mese no, quindi quest'attenzione part-time da parte
dell'Amministrazione si è comunque tenuta, e ci sono i dati sulle
polveri sottili e questi sono pubblicati in modo giornaliero sul
sito dell'Arpa. Quando, a seguito delle dichiarazioni in aula, sono
andato a chiedere personalmente al direttore Agnesod i dati del
benzopirene, che lui ha citato come fatti tranquillizzanti, lui mi
ha confermato che non erano ancora stati pubblicati e che non si
riuscivano a trovare sul sito. Al tempo stesso i dati sul percolato
non sono leggibili sul sito. Credo ciecamente all'Arpa che ha
dichiarato che non ci sono problemi da un punto di vista di
radioattività, perché sono analisi che fanno da tantissimo tempo e,
anche se non sono pubblicate sul sito, ho piena fiducia sul fatto
che almeno non ci mettano le scorie radioattive, però i dati sul
famoso antimonio, che non si sa se risponda o meno nel confronto
fra i dati della ditta e i dati dell'acqua, per esempio, quelli non
sono affatto consultabili sul sito. Sono ormai mesi che chiediamo a
questa Amministrazione di voler pubblicare i dati, perché è la
prima cosa che tranquillizza tutti i cittadini e sono mesi che la
risposta è: "ci stiamo lavorando". Allora diciamo che ci stiamo
lavorando, non diciamo che va tutto bene, diciamo che va tutto bene
solo nel momento in cui abbiamo controllato che vada bene
davvero.
Vorrei correggere il collega Barocco sul valore supremo
dell'autorizzazione unica ambientale. L'autorizzazione unica
ambientale supera i piani regolatori e gli altri strumenti di
pianificazione non perché è la mano di Dio che la posa sulla Terra,
ma perché è frutto di una conferenza dei servizi in cui tutti
quelli che potrebbero esprimere un parere negativo vincolante
partecipano e lo esprimono. Non è quindi che i sindaci non possono
dire perché c'è l'autorizzazione unica di servizio che non si può
fare: i sindaci possono evidenziare il fatto che il loro piano
regolatore preveda, per esempio, un'area agricola e che quindi sono
assolutamente contrari al fatto che siano stoccati dei rifiuti.
Mentre invece la dichiarazione fatta in aula è di questo tipo e non
solo in aula, ma alla stessa convocazione della famosa conferenza
dei servizi destinata a rivalutare la discarica di Pompiod ha fatto
seguito una lettera di precisazioni in cui si ribadiva che il
comitato era solo un ospite e che non aveva potere di voto e non
aveva la possibilità di partecipare al contraddittorio, ma veniva
invitato solo quale uditore. Questa è la prima parte più
interessante, cosa che noi abbiamo citato sui
social
,
probabilmente in maniera troppo crudele. Chiedo perdono se è
sembrato un attacco mediatico. Lo dico perché anche noi facciamo
comunicazione per questo tramite.
L'altra cosa che abbiamo evidenziato in questa lettera di
convocazione è che, invece di approfondire in modo particolare che
cosa prevede il piano regionale sui rifiuti al momento
dell'autorizzazione, è stato fatto da chi ha convocato questa
conferenza dei servizi un attento studio su una particolare
sentenza del Consiglio di Stato relativa a un'autorizzazione
rilasciata nel napoletano, che stabilisce che non è possibile
cambiare parere in conferenza dei servizi, cioè, una volta che in
conferenza dei servizi è stato dato il parere favorevole, lo stesso
non può più essere ripreso. Stabilisce che il potere supremo sulla
decisione finale di quello che esce dalla conferenza dei servizi è
in capo all'autorità concedente e il succo alla fine di questa
lettera sembrava: "non state neanche a venire, tanto non cambia
niente e rimane così". Ribadisce anche che neppure in autotutela
l'Amministrazione può superare l'esito della conferenza dei servizi
e questa mi sembra un'interpretazione un po' forzata. Arrivare a
recuperare tutti questi dati, che presuppone una ricerca
significativa da parte di un dirigente dell'Amministrazione
regionale, solo per confutare e impedire il legittimo intervento
dei cittadini valdostani che sono stati chiamati per partecipare a
questa conferenza dei servizi ci sembra un pessimo atteggiamento.
Noi abbiamo citato la maggioranza come pessimo atteggiamento, senza
fare nomi, ma alla fine il dirigente incaricato di seguire questa
pratica è incaricato dall'attuale maggioranza. L'Assessore che ha
permesso di rilasciare questo tipo di autorizzazione con un PD
invece che con una delibera di Giunta fa parte della maggioranza
regionale. L'iter è lungo, ci sono varie maggioranze che hanno
partecipato. Noi siamo particolarmente perplessi sulla trasparenza
dell'iter, sul rispetto della cittadinanza e a maggior ragione
siamo maggiormente perplessi sul fatto che, per farsi tutelare
dalla propria amministrazione, alcuni cittadini valdostani abbiano
dovuto ricorrere alla Magistratura. In quest'aula hanno trovato
poco ascolto, quello incompetente di noi forze di minoranza, ma
zero ascolto da chi li sta amministrando.
Presidente -
Chi intende prendere la parola è pregato di
prenotarsi. Siamo in discussione generale. La parola al collega
Lucianaz.
Lucianaz (LEGA VDA)
- Come al solito, un breve intervento
solo per testimoniare il disagio che hanno i cittadini valdostani
di fronte al nostro solito - questa volta faccio anch'io il Cinque
Stelle - battibecco in aula. Non ho visto nessuno del Governo alla
riunione di Issogne, neppure di Aymavilles quest'anno, a parte
l'assessore a Aymavilles, non ho visto nessuno a Champdepraz e non
ho visto nessuno a Donnas e vi garantisco che fuori si respira
tutto un altro clima. Il valdostano non riesce a capire perché la
politica non sa dare risposte e noi gli veniamo a dire, come aveva
affermato alla conclusione dei lavori della III Commissione il
presidente Nogara: "la politica non può più fare niente, ora è
competenza della conferenza dei servizi". Noi andiamo a dire ai
nostri cittadini: "la politica non può più fare niente", però
adesso l'Assessore ci dice: "confrontiamoci in aula, che ognuno
porti il suo contributo e vediamo di trovare altre soluzioni".
Mettiamoci d'accordo qua, ragazzi. La politica può o non può fare
ancora qualcosa? Ha senso che continuiamo a fare teatrino qui
dentro per poi sentirci dire: "la commissione fa solo audizioni" e
muore lì e noi in Consiglio continuiamo a perdere tempo a fare
discussioni per poi sentirci dire che sono i tecnici che poi, a
loro volta, non prendono decisioni per loro intenzioni ma per
decisioni già prese precedentemente. Allora io vi chiedo di
ascoltare i cittadini, che sono esasperati da questo modo di
condurre la vicenda di queste due discariche. Avrei preferito anche
che l'assessore Testolin, che è di Aymavilles, e l'assessore
Viérin, che è di Jovencan, avessero almeno una volta detto qualcosa
su questa faccenda, si fossero fatti vedere una volta e invece
credo che - non so per quali calcoli - non intendano esprimersi. Vi
garantisco, e qui chiudo, che stiamo dando una pessima figura in
quanto organo istituzionale, questa è la mia idea
personalissima.
Président -
Y a-t-il d'autres Conseillers qui souhaitent
intervenir? L'assesseur Bertschy a demandé la parole.
Bertschy (AV)
- Per una brevissima replica a nome di
tutto il Governo rispetto a quello che ha detto adesso il collega
Lucianaz. È stata una precisa scelta quella di non presenziare
all'assemblea comunicata ai rappresentanti del comitato per evitare
di fare passerella, a nostro avviso, in una situazione che vi posso
dire non sempre è piaciuta a chi era in sala. La politica ha un suo
ruolo, lo può esercitare. Abbiamo ricevuto il comitato, abbiamo dei
contatti con il comitato, però cerchiamo di differenziare quella
che è una responsabilità di governo da quella che invece è
un'azione popolare che va rasserenata anche nella sua conduzione. È
quindi voluta, comunicata, trasparente e non è un'assenza di
attenzione, anzi, attraverso il lavoro che sta facendo il collega
Chatrian, stiamo cercando di fare tutto il possibile per creare
un'azione che sia veramente politica: era a questo a cui mi
riferivo prima. Tutto quello che è amministrativo ha comunque un
mandato politico. Quello che oggi si sta sviluppando a livello
amministrativo ha comunque avuto un indirizzo politico che viene
rappresentato in una maniera non corretta. Anche nel dibattito oggi
- anche chi è stato più volte citato lo potrà chiarire - deve
essere chiaro che questa maggioranza è contro a un modo di
amministrare rifiuti che non sia quello al servizio della comunità
valdostana e nell'interesse della stessa. In questo senso quindi si
deve agire e in questo senso agiremo nell'ambito delle leggi che ci
sono a disposizione, ma anche con mandati forti che ci permettano
di entrare in merito a quello che sta succedendo. Io però lo dico
per educazione, l'assenza non è un'assenza di disinteresse, è
un'assenza organizzata, ma comunicata proprio per evitare che si
stia semplicemente a cavalcare o a indirizzare riunioni che i
cittadini devono fare nella loro massima libertà, con la massima
tranquillità e anche con la massima sicurezza di poter esercitare
al meglio la loro funzione di stimolo verso la parte politica
qualunque essa sia.
Presidente -
Altri? La parola al collega Lucianaz.
Lucianaz (LEGA VDA)
- Era solo per la replica, che
accetto ed è stata spiegata, però qui non abbiamo avuto una
risposta di cosa può fare ancora la politica su questa faccenda.
Gradirei che tutti quelli che ci ascoltano oggi abbiano almeno
un'idea di cosa può ancora incidere la decisione politica su questi
fatti che paiono tremendamente tecnici, poi comunque ringrazio per
la risposta.
Presidente -
La parola alla collega Pulz.
Pulz (ADU VDA)
- Vorremmo tornare sui lavori in III
Commissione consiliare a proposito della discarica di Pompiod,
lavori che sono purtroppo terminati in modo burrascoso e ADU VDA,
da sola, come spesso accade, ha votato contro la relazione finale.
Ci sembra doveroso spiegare, perché il documento sulla discarica di
Pompiod non rende giustizia né al notevole lavoro portato avanti
dalla commissione stessa, che per mesi ha dibattuto sul tema
confrontandosi con diversi tecnici e punti di vista, anche al
seguito del sopralluogo in discarica, e quindi se mi permette - ne
avevamo già parlato a tu per tu -, neanche a lei stesso,
Presidente, rende merito. Non fa giustizia neanche al Comitato
discarica sicura di Pompiod. Noi Consiglieri dovremmo ringraziare
tutti sentitamente. Mi fa piacere che lei abbia aperto così prima,
Presidente. Tutti dovremmo ringraziare questo comitato per il
prezioso lavoro che ha portato avanti con coraggio e anche con un
certo
bon ton
, con
finesse
. Coraggio che testimonia
un risveglio generale, secondo noi, della cittadinanza che vuole
finalmente farsi parte attiva e non delegare tutte le
responsabilità ai Comuni e al Consiglio regionale, che comunque
hanno ovviamente le maggiori responsabilità. Il Comitato di
Pompiod, come anche il Comitato "La Valle d'Aosta non è una
discarica", nato a Issogne e Champdepraz e zone limitrofe, sono
entrambi una cartina di tornasole importantissima. Di che cosa?
Dello Stato, della democrazia in Valle d'Aosta e, nonostante tutto,
ci fanno essere ottimisti, nonostante le notizie di ieri, rispetto
al futuro e a una società che non subisce ma reagisce. È per questo
che davvero mi dispiaccio che in III Commissione non sia stato mai
accettato lo
streaming
come avevamo chiesto e proposto più
volte e mi dispiaccio anche di tutti gli sfottò, scusate il
termine, più o meno espliciti che abbiamo dovuto sentire sul tema.
I cittadini non sono dei tecnici e nemmeno noi di ADU lo siamo
tutti, ma, per fortuna, sia come gruppo politico che poi come
comitato loro, abbiamo goduto noi e loro degli apporti volontari e
gratuiti di molti esperti. E poi noi che cosa facciamo? Diamo
ovviamente dell'iter una valutazione politica anche in base alla
nostra formazione di ambientalisti di lunghissimo corso.
Troviamo quindi del tutto fuori luogo certe ricorrenti
osservazioni, certi detti e non detti da parte di tecnici e da
parte di politici per delegittimare chi vuole soltanto capire
meglio, ma certi tentativi in fondo ci fanno solo sorridere, anche
se un po' amaramente. Noi ci permettiamo di ribadire, sperando di
non fare ancora arrabbiare il presidente Nogara, che quella
relazione finale è risultata superficiale, parziale e non ha tenuto
conto dei ricchi apporti e delle molte criticità evidenziate da più
parti. Ribadiamo che questa responsabilità non può essere
attribuita agli uffici che fanno egregiamente il loro lavoro,
perché gli uffici hanno bisogno di chiare indicazioni politiche che
spettano ai politici. Per questo volgiamo ancora dire che il nostro
gruppo ha passato vari giorni a cercare di integrare quella
relazione, ma a nessuno è interessato completare un lavoro che è
sembrato alla fine più la brutta copia di una sintesi di verbali
che non un
report
ragionato. È questo il punto su cui voglio
soffermarmi, cioè la mancanza di un ragionamento politico
complessivo e lungimirante, che sappia guardare anche alle
conseguenze future della gestione del nostro territorio. Poi se la
realtà, come mi è stato detto da più parti, è che nelle commissioni
tanto si è sempre fatto così, vi avviso che questa frase è in grado
di scatenare dentro di me le peggiori reazioni, tipo quelle delle
Reines
alla
Croix Noire
perché, anche se si è sempre
fatto così, si può sempre fare di meglio e non c'è nessuna prassi
che non possa essere rivista, aggiornata e migliorata.
Ben venga la pubblicazione che ha annunciato il presidente
Nogara di tutte le registrazioni sul sito della Regione, il povero
sito attende anche i tanti dati promessi da tempo.
Insomma, per poter chiudere serenamente i lavori della
commissione, mancavano - ormai parlo al passato perché il sequestro
della discarica credo cambi un po' le carte in tavola - molti
documenti determinanti, per esempio appunto, come diceva già il
collega Vesan, analisi più complete su questi rifiuti speciali non
pericolosi ma forse non è detto che non pericolosi voglia dire
anche non nocivi. Non è stato, infatti, introdotto immediatamente,
ma solo dopo 17 mesi di attività, un efficace sistema di controlli
in contraddittorio con le ditte conferenti i rifiuti. Manca poi,
dicevamo già prima, una perizia geologica sul livello di
permeabilità della discarica, perché l'esperto ha detto più volte
che lo strato roccioso è fratturato e poroso.
Da una domanda tra l'altro del collega Cognetta abbiamo scoperto
che il collaudo cautelativo è stato fatto solo il 26 ottobre, cioè
due giorni dopo il nostro sopralluogo in discarica e su una
profondità di 50 centimetri. Non abbiamo dati sul pregresso, su che
cosa sia successo sotto la precedente gestione appunto di Pompiod.
Non si è voluto procedere ai carotaggi perché, per carità, si
sarebbero rovinati i teli o magari anche perché si sarebbe scoperto
qualche dato allarmante, chi lo saprà mai... I cannoni
nebulizzatori previsti dal piano di gestione per la questione delle
polveri, che fanno sì che gli abitanti di Pompiod per molto tempo
non abbiano più aperto le finestre - adesso finalmente le apriranno
ma fa freddo -, sono stati facilmente sostituiti da girandole che
luccicavano ancora il giorno del sopralluogo, avevano ancora
l'etichetta del negozio dove le hanno comprate.
Ancora poi c'è il problema della centralina mobile che ha
monitorato le polveri registrando delle medie ma non i picchi
durante gli sversamenti dei materiali colorati, belli tutti
colorati, dai camion che arrivavano dal nord Italia. Poi perché non
sono stati fatti i prelievi sulle analisi delle acque e del
percolato più in profondità e non solo questo in questo pozzo che
misura 4 metri? E perché l'Amministratore delegato dell'Ulisse
2007, parlando della relazione annuale di cui dovremmo
accontentarci secondo lui, ha potuto permettersi di dire che non
tutti i dati sono pubblicabili perché c'è la legge sulla
privacy
, che sappiamo benissimo tutelare altre questioni,
cioè i dati personali? E dove sono i risultati delle analisi di un
carico di scorie su cui l'Arpa ha detto che permane ancora
incertezza. Alla luce di tutto questo, ADU VDA spera vivamente che
la chiusura della discarica di Pompiod sia definitiva e che la
successiva bonifica e ripristino ambientale, e specifichiamo che ci
vorranno dai 15 ai 20 anni
post mortem
contro i 5 anni a cui
sarebbero soggette le discariche per soli inerti... come avrebbe,
tra l'altro, dovuto essere quella di Pompiod, ma poi un
provvedimento dirigenziale ha deciso che non bastava più e di
autorizzare un bel po' di codici CER per gli inerti speciali non
pericolosi.
Noi riteniamo del tutto inopportuna - e l'abbiamo detto non so
quante volte in quest'aula, ormai anche le pareti l'hanno capito -
l'autorizzazione a conferire in un sito residenziale di importanza
storico-naturalistica in mezzo ai vigneti e ai meleti, alla cava
per il deposito delle fontine, all'area protetta per le 8 specie di
pipistrelli, nonché accanto al sentiero naturalistico, ben 105
sostanze di rifiuti industriali provenienti perlopiù da fuori
Valle; 15 dei quali, tra l'altro, in deroga alla quantità delle
sostanze contaminanti presenti nei rifiuti.
Questa discarica nel sito di Aymavilles e la volontà di
realizzare la più estesa discarica di Issogne, sempre appunto
destinata alla stessa tipologia di rifiuti, accresce in noi -
abbiamo anche questo già detto in quest'aula - la preoccupazione
per un sistema che si sta facendo strada sul territorio regionale,
che l'Assessore ha negato esistere nel momento della nostra prima
interrogazione sul tema, ma poi a un certo punto, e ce ne siamo
rallegrati, è tornato sui suoi passi e ha addirittura dichiarato -
così abbiamo letto dai giornali - che lui come amministratore nel
2010 non avrebbe accettato la riapertura della discarica di
Pompiod. Ora siamo nel 2019 e crediamo che un assessore - almeno
questa è la nostra idea pur non avendo alcuna esperienza dall'altra
parte della barricata - abbia il potere di prendere decisioni anche
coraggiose, non lo so, poi ci dirà lei. Qui serve lungimiranza
politica, oltre a una conoscenza tecnica delle questioni, che non
possono essere demandate soltanto ai dirigenti. Tra l'altro,
dirigenti che sono gli stessi da una vita, perché in Valle d'Aosta
siamo pochi e quindi alcuni devono fare tutto, per tutta la vita
sempre le stesse cose e questo ovviamente alla faccia
dell'anticorruzione! Se ci nascondiamo dietro ai tecnicismi e ai
cavilli di legge, conviene allora che ce ne andiamo a casa tutti,
magari stamattina, se la faccenda è solo tecnica perché noi qui
siamo in veste di politici, o no? D'altronde gli stessi tecnici
dell'Arpa, se poi vogliamo parlare di tecnici e loro lo sono sul
serio, avevano espresso nel 2010 parere contrario alla
proliferazione di questi codici CER, parere motivato con una
relazione ufficiale firmata da un funzionario Arpa. Poi è successo,
anche questo abbiamo sentito, che la dirigente Mancuso in pubblico
ha dichiarato le testuali parole: "
Arpa a un certo punto ha
dovuto cambiare idea
", chi lo sa perché! Lo stesso Corpo
forestale ha lasciato intendere, con un certo imbarazzo, se non ho
interpretato male, di non poter prendere decisioni autonome
rispetto alle direttive date dall'Amministrazione. Allora se è
quest'Amministrazione che deve dare queste direttive, le dia, ma le
dia con un po' di coraggio. Noi, e non la Magistratura, dobbiamo
dare le direttive, sennò che ci stiamo a fare? Qui sembra che la
politica abdichi alle sue responsabilità e questo atteggiamento non
ci piace, non è il nostro. Il fatto che la Valle d'Aosta stia
diventando la pattumiera del nord-ovest d'Italia e forse anche del
nord-est, ma per il momento restiamo al nord-ovest, dipende non da
questioni tecniche ma da precise scelte politiche da parte dei
nostri orgogliosi autonomisti, che sono fin troppo pronti, secondo
noi, a fare retorica sulla difesa del nostro territorio. Di cosa
stiamo parlando quindi? Non stiamo forse parlando di tutela del
territorio? La scelta di accettare in una discarica per inerti una
moltitudine incredibile di tipi diversi di rifiuti non pericolosi,
con tanto di concessione aggiuntiva di deroghe sulla quantità di
sostanze contaminanti ammesse, ha fatto sì che cominciassero ad
arrivare in Valle d'Aosta rifiuti industriali che prima nessuno
aveva mai visto. Precisiamo che non esiste alcun obbligo di legge
nell'applicazione delle deroghe. Le deroghe si chiamano così perché
solo concessioni date in casi eccezionali a favore di qualcuno. Si
può quindi facilmente concludere - noi questo concludiamo - che i
rifiuti in Valle d'Aosta sono stati voluti per favorire qualcuno e
non è fare allarmismo. La nostra nota preoccupazione è che questo
tipo di deroghe venga concesso ad altre discariche.
Quello che comunque ci rallegra - perché poi ci sono anche gli
aspetti positivi in tutta la faccenda e vanno sottolineati - è che
nel giro di poco più di un mese molti stiano rivedendo le loro
posizioni che prima sembravano inossidabili in materia di
discariche e questo, se mi permettete, senza volerci in alcun modo
esaltare, è successo a seguito della serata che Ambiente Diritti
Uguaglianza Valle d'Aosta per prima ha organizzato a Issogne, o
volete negarlo? Se volete negarlo, fate pure, ma ci sono le
locandine, mi spiace. La discarica di Pompiod è stata dichiarata,
in maniera molto discutibile, di interesse pubblico, come anche
quella di Chalamy; perché? Ce lo ha detto anche ieri il dirigente -
almeno se ho interpretato bene, posso sempre sbagliare -: per
superare i vincoli ambientali. Di fatto dove sta questo interesse
pubblico? Lì c'è un preciso interesse privato e un preciso danno
pubblico, perché nessuno finora è riuscito mai a rispondere alla
nostra domanda filosofica di senso - forse la filosofia non vi
piace... -: dov'è l'interesse pubblico? Ci guadagnano i Comuni
interessati? No. Ci guadagna la Regione? No. Ci guadagnano gli
abitanti, quelli vicini o quelli lontani? No. Non c'è nemmeno un
posto di lavoro per favorire qualcuno. Allora di cosa stiamo
parlando? Ci guadagnano dei privati, ma noi non siamo quei privati
e i loro panni, in cui ci possiamo anche sforzandoci un po' di
mettere, ci stanno troppo stretti, perché noi qui non siamo i
proprietari e non siamo i gestori ma siamo qui con un preciso
mandato elettorale che è soltanto uno: quello di difendere tutti
insieme gli interessi della comunità valdostana e a noi pare che
non sia sempre così chiaro per tutti. Convinti che il principio di
precauzione debba guidare le scelte innanzitutto per la salute e
per la tutela dell'ambiente, speriamo che la chiusura di questo
impianto sia definitiva e ci batteremo sempre a fianco dei
cittadini che si stanno ancora impegnando nella raccolta delle
firme per la discarica di Issogne e, se non sbaglio, siamo attorno
alle seimila firme.
Qualche riflessione in più bisognerebbe farla. All'inizio di
tutta la procedura di autorizzazione c'è stata mancanza di
trasparenza e anche gestione ambigua del processo decisionale, che
ha escluso il coinvolgimento della popolazione, tanto che alcuni
amministratori pare che abbiano creduto si trattasse di una
semplice discarica per rifiuti inerti da demolizione edile contro
la quale ovviamente non avremmo nulla da eccepire. Vi è stata poi
invece una necessaria timida apertura a seguito delle petizioni.
Noi tutta quella trasparenza tanto decantata nella conclusione
della relazione in commissione fatichiamo ancora a vederla e non
perché siamo i beceri sinistrorsi complottisti e radicali, tutti
complimenti che ci sono stati affibbiati e che volentieri
rimandiamo al mittente. Noi sappiamo di per certo che c'è stato
molto ostruzionismo attorno alla faccenda di Pompiod e lo abbiamo
verificato anche di persona, perché solo dopo aver ululato come il
lupo in varie sedi che i documenti a cui abbiamo accesso di
diritto, tramite l'articolo 116 del Regolamento, ex articolo 116,
entro 20 giorni non mi pervenivano, gli stessi documenti a un certo
punto hanno cominciato ad arrivare a pioggia, anche se non sempre
nei tempi previsti. Dov'è la trasparenza in questo Palazzo che -
l'ho già detto altre volte - ha le tende nere alle finestre? E non
è affatto di vetro nemmeno per noi Consiglieri, figuriamoci per i
cittadini che ci hanno eletti! Ora forse la pressione dell'opinione
pubblica e la Magistratura, purtroppo, stanno invertendo la rotta,
avrei preferito dire: "l'opinione pubblica ha fatto invertire la
rotta della politica", no, invece è dovuta intervenire la
Magistratura. L'inversione della rotta comunque è l'unico risultato
che davvero possiamo giudicare estremamente positivo, la nuova
sensibilità che sta nascendo nella comunità valdostana.
Noi quindi ribadiamo il nostro voto contrario, quello che
abbiamo già espresso in commissione rispetto a tutto il
procedimento, che ci porta oggi a concludere questo iter nato dalla
raccolta delle firme dei cittadini a cui peraltro abbiamo
partecipato direttamente perché volevamo conoscere anche noi la
provenienza e la tipologia dei rifiuti smaltiti a Pompiod. Questo
voto è rafforzato dai metodi che hanno caratterizzato la conferenza
dei servizi che si è svolta giovedì scorso e a cui abbiamo voluto
dedicare, non a caso, la
question time
, perché riguarda
sempre questioni urgenti e problematiche, in apertura di questo
Consiglio.
Presidente -
La parola alla collega Nasso.
Nasso (M5S)
- Buongiorno a tutti. Finalmente arriva in
aula la discussione di questa travagliata, oserei dire, petizione.
Non ho molto da aggiungere sulle questioni tecniche che bene hanno
detto i miei colleghi di gruppo e altri colleghi che mi hanno
preceduta. Vorrei fare due considerazioni più generali. Quello che
è successo ieri è un fatto assolutamente gravissimo e su cui tutti
in quest'aula dovremmo riflettere tutti, minoranza, maggioranza,
Governo, eccetera. Dalle prime notizie abbiamo quindi appreso che
in una piccola discarica in un piccolo paese in cui si dovrebbero
conferire solo rifiuti inerti, ci sono almeno 1150 tonnellate di
rifiuti non ammissibili e altamente inquinanti e questo è un dato
davvero molto preoccupante. Parliamo, lo sappiamo, l'abbiamo detto
prima, di una piccola discarica accanto alle vigne, accanto alle
case e accanto ai luoghi dove viene stagionata la Fontina,
eccetera. Non dobbiamo neanche sottovalutare il fatto del traffico
di tutti i camion che sono arrivati in quella discarica per
scaricare, camion che sono andati avanti e indietro per anni e il
cui inquinamento ce lo siamo respirati noi tutti, le nostre
famiglie e i nostri amici, tutto ciò è preoccupante e a tratti
agghiacciante.
La Guardia di finanza e il Corpo forestale hanno acquisito i
documenti mediante le perquisizioni, lo sappiamo tutti, lo abbiamo
ricordato anche prima e ad oggi quattro persone risultano indagate.
Le gravissime ipotesi di reato sono la gestione illecita della
discarica di Pompiod e l'inquinamento ambientale. Io vorrei che
queste ipotesi rimanessero tali, lo dico proprio da cittadina e
abitante di questa regione. In Valle d'Aosta, una piccola regione
di montagna, quindi accade che sono concesse discariche in cui
vengono portati rifiuti tossici da zone industriali italiane. Si
pensi che alcuni camion arrivano... arrivavano - forse è più giusto
usare il tempo passato - dalla Toscana. Quando ieri ho appreso la
notizia, non nascondo di aver provato una certa soddisfazione,
mista a sollievo, pensando al Comitato Pompiod Discarica sicura,
che tutti noi abbiamo avuto modo di conoscere, tutti noi ci siamo
confrontati, anche nel lavoro in commissione e non solo. Io ho
avuto modo anche di confrontarmi con loro durante le serate
organizzate in Bassa Valle sulla futura discarica di Chalamy, di
Issogne, sito dieci volte più grande di quello di Pompiod. È stato
anche interessante perché il Comitato di Pompiod ha avuto occasione
di confrontarsi con i cittadini di quel luogo, che hanno a loro
volta creato un comitato. Io trovo personalmente una cosa molto
positiva il fatto che cittadini si siano uniti per un obiettivo
comune. Quelli del comitato sono cittadini che per anni si sono
fatti un mazzo, hanno visto passare centinaia di camion sotto le
loro case, hanno visto uomini bardati da testa a piedi con delle
tute, ci hanno mostrato le foto, anche alla commissione e credo che
tutti i componenti di questo Consiglio abbiamo viste queste
fotografie. Hanno lavorato, la politica aveva detto che non c'era
nulla di pericoloso e che tutto andava bene. Sono persone che hanno
vissuto con la finestra chiusa per tanti anni, specialmente gli
ultimi 2-3, cittadini che hanno raccolto firme, hanno studiato,
hanno impiegato tempo, passione e denaro per il loro territorio e
finalmente ora qualcosa si è mosso. La grande tristezza che io
provo è che qualcosa si è mosso non per mano della politica ma per
mano della Magistratura e questo lo trovo una sorta di fallimento,
perché se dei cittadini presentano un'istanza, la politica in
qualche modo deve ascoltare, non può nascondere sotto il tappeto
cosa accade. È anche grazie a loro esposto a ridosso della
riapertura della discarica che si è arrivati a questo punto. Tutto
questo fa male perché noi cittadini possiamo stare attenti al
nostro ambiente e metterci del nostro contributo nel nostro piccolo
quotidiano: facciamo la raccolta differenziata, siamo attenti a non
stampare troppi fogli, facciamo questo e facciamo quell'altro, ma
quando poi scopriamo che ai piani alti se ne fregano, fa davvero
rabbia. L'auspicio è che chi non ha osservato le dovute attenzioni
su questo tema, in barba alla salute dei cittadini, la paghi, ma
nel senso proprio quasi ovvio del termine. Tutto questo, mi piace
ricordarlo, è la dimostrazione che, quando la popolazione, persone
che hanno uno stesso obiettivo si uniscono, non ce n'è per nessuno
e ce la si fa.
Un'ultima cosa volevo rispondere al collega Barocco. Sono
contenta che si sia notata, io oserei dire, la maleducazione con
cui, durante l'ispezione alla discarica qualche settimana fa ormai,
l'Arpa mi aveva risposto...
(interruzione di un Consigliere, fuori microfono)
... una persona dell'Arpa, chiedo scusa, mi aveva risposto. Io
da ignorante, non sono un tecnico...
(nuova interruzione di un Consigliere, fuori
microfono)
... sì, una persona, ci mancherebbe, è sempre sbagliato
generalizzare su tutta una categoria. Io da ignorante avevo
ascoltato che la popolazione sarebbe stata più serena e più
tranquilla con dei carotaggi e avevo chiesto a un ente tecnico:
"come mai questi carotaggi non vengono fatti se servono per
tranquillizzare la popolazione?" Il tecnico mi ha risposto: "tanto
se li facciamo non vi va mai bene niente". Io mi aspettavo un altro
tipo di risposta da un tecnico. Infatti poi in commissione abbiamo
visto che un carotaggio ci dice cosa c'è qui, magari a 50
centimetri c'è qualcos'altro e non è un'analisi troppo precisa. In
quella sede però lì io avevo sentito questa risposta che, insomma,
non era assolutamente corretta. Va bene il difetto di
comunicazione, va bene un nervosismo di base, ma sicuramente non
sono queste le risposte che si meritano i cittadini, se anche ai
cittadini il trattamento riservato era stato lo stesso. Io non ho
nient'altro da aggiungere e speriamo che l'attenzione, a questo
punto, di tutta la politica rimanga, anzi si alzi, sulla discarica
di Chalamy.
Presidente -
Colleghi, vista l'ora, possiamo sospendere i
lavori. I lavori riprenderanno alle ore 15:30. Buona pausa.
La seduta è tolta.
---
La seduta termina alle ore 12:53.
