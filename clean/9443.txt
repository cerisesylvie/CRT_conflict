Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 503 del 10 maggio 1989 - Resoconto
OGGETTO N. 503/IX - DATI SUL PERSONALE INFERMIERISTICO
DELL'OSPEDALE REGIONALE. (Interrogazione con risposta
scritta)
PRESIDENTE:
Do lettura dell'interrogazione in oggetto,
presentata dal Consigliere Riccarand ed iscritta al punto 4
dell'ordine del giorno dell'adunanza odierna.
INTERROGAZIONE CON RISPOSTA SCRITTA
AL FINE di verificare i dati e le notizie attualmente in
possesso dell'Amministrazione regionale per quanto riguarda il
personale infermieristico dell'Ospedale regionale;
il sottoscritto Consigliere regionale
INTERROGA
l'Assessore alla Sanità ed Assistenza Sociale per sapere:
1) se il numero del personale infermieristico presso l'Ospedale
regionale è attualmente sufficiente oppure se vi sono dei posti
vuoti in organico e quali sono i settori in cui la carenza di
personale infermieristico è maggiore:
2) quanti sono stati gli iscritti e i licenziati dalla scuola
infermieri professionali negli ultimi tre anni ed in che modo si
pensa di far fronte alla crescente richiesta di tale figura
professionale;
3) come si pensa di ovviare alla attuale impossibilità di
assistere continuativamente ospedalizzati in stato di non
autosufficienza che costringe i familiari del degente a ricorrere
alla assistenza di personale esterno a pagamento;
4) se si ritiene necessario e opportuno introdurre nuove figure
di personale sanitario incaricato di assistere continuativamente le
persone ricoverate non autosufficienti.
PRESIDENTE:
All'interrogazione con risposta scritta, testé
letta, è stata data risposta con lettera n. 735 in data 27 aprile
1989.
