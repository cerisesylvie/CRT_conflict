Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3111 del 21 ottobre 1987 - Resoconto
OGGETTO N. 3111/VIII - CONVENZIONE CON LA SOCIETÀ FILMAKER
PRODUZIONI S.R.L. PER LA REALIZZAZIONE DI MATERIALE AUDIOVISIVO
RELATIVO A PARTICOLARI AVVENIMENTI NELL'AMBITO REGIONALE.
(Interrogazione con risposta scritta).
PRESIDENTE:
Do lettura dell'interrogazione con risposta
scritta presentata dal Consigliere Mafrica:
INTERROGAZIONE CON RISPOSTA SCRITTA
Ricordato che con deliberazione n. 603 del 23 gennaio 1987 la
Giunta regionale decideva di approvare una convenzione con la
Società FILMAKER PRODUZIONI s.r.l. per la realizzazione di
"materiale audiovisivo relativo a particolari avvenimenti
nell'ambito regionale" sulla base di istruzioni ricevute
dall'Ufficio Stampa;
Ricordato altresì che per dette prestazioni era stabilito un
compenso forfettario annuale di lire 113.280.000, da liquidarsi in
rate trimestrali di lire 37.760.000;
Verificato che l'art. 2 della convenzione prevedeva "la
disponibilità da parte della FILMAKER PRODUZIONI s.r.l. della
troupe di ripresa per un numero massimo di otto diversi interventi
al mese, nonchè la disponibilità della sala di montaggio e dei
tecnici per un numero massimo di 40 ore al mese",
il sottoscritto Consigliere regionale
INTERROGA
il Presidente della Giunta regionale per sapere:
1)
se ci sono stati rilievi della Commissione di
Coordinamento sulla deliberazione n. 603 del 1987;
2)
quali somme sono state finora erogate alla società
interessata;
3)
quali avvenimenti sono stati filmati fino ad oggi
dalla FILMAKER PRODUZIONI s.r.l.;
4)
quali servizi sono stati già rimontati nella
stesura definitiva e qual è la durata di ciascuno di essi;
5)
quale uso si intende fare di tali servizi e chi ne
decide volta per volta la possibile utilizzazione.
PRESIDENTE:
È già stata data risposta scritta con lettera
n. 388/SS in data 16 ottobre 1987.
