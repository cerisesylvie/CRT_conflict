Classificazione
CONSIGLIO REGIONALE
Attività consiliare d'aula



Oggetto del Consiglio n. 664 del 30 luglio 2014 - Resoconto
OGGETTO N. 664/XIV - Ordine dei lavori.
Presidente -
La parola al Consigliere Borrello
per...?
Borrello (SA)
- Grazie Presidente.
Buongiorno a tutte le colleghe e a tutti i colleghi. Così come
abbiamo definito all'interno della Conferenza dei Capigruppo, che
si è appena conclusa, avremmo l'intenzione di richiedere una
sospensione per poterci confrontare all'interno della maggioranza.
Grazie.
Presidente
- Come convenuto in Conferenza
Capigruppo...penso che la Conferenza Capigruppo abbia ancora una
validità, spero, si è concordato...
(interruzione di un Consigliere, fuori microfono)
...è stato chiesto, quindi la sospensione è accordata.
Si dà atto che la seduta è sospesa dalle ore 9,05 alle ore
10,43.
Viérin M. (Presidente) -
Si riprendono i lavori,
innanzitutto chiedo scusa a chi ci ascolta, ai presenti, ai
giornalisti per il tempo che abbiamo preso per le riunioni della
Conferenza dei Capigruppo, di opposizione e di maggioranza, ma era
per ottimizzare anche la conduzione dei lavori, visto che è
l'ultimo giorno del Consiglio e ci sono anche degli argomenti
importanti. Ci è quindi sembrato logico, da parte di tutti, cercare
di trovare delle soluzioni che ci portino a discutere quello che è
scritto nell'ordine del giorno per produrre poi degli atti che
siano a favore dei valdostani.
Io riprenderei dal punto 30...34, chiedo scusa, l'appello
l'avevamo già fatto. Partirei quindi dal punto 34, che avevamo
sospeso ieri sera, dopo la votazione dell'ordine del giorno, quindi
punto 34 all'ordine del giorno.
