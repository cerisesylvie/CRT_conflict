Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 1775 del 24 gennaio 1996 - Resoconto
SEDUTA ANTIMERIDIANA DEL 24 GENNAIO 1996
OGGETTO N. 1775/X Nomina di un rappresentante della Regione in
seno al Consiglio di amministrazione della società Pila S.p.A.
Presidente Ha chiesto la parola il Consigliere Perron.
Perron (UV) Pour proposer candidat à cette charge M. Benzo
René.
Presidente Si procede alla votazione.
- Consiglieri presenti e votanti: 29
- Schede nulle: 2
- Schede valide: 27
- Schede bianche: 6
Hanno riportato voti:
- Benzo René: 21
Presidente In base all'esito della votazione risulta designato
quale rappresentante della Regione in seno al Consiglio di
amministrazione della Società Pila S.p.A., per il triennio
1996/1998 che scadrà il 30 giugno 1998, il sig. Benzo René,
residente in Aosta, reg. Cossan, 13.
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 3 agosto 1971, n. 10 è stata autorizzata
la sottoscrizione di capitale azionario da parte della Regione a
favore di società di funivie e seggiovie locali e di altre società
aventi per fine iniziative di interesse turistico locale;
- l'articolo 19 dello Statuto della società Pila S.p.A. riserva
alla Regione la facoltà di nominare, ai sensi dell'articolo 2458
del Codice Civile, un componente del Consiglio di
amministrazione;
- la legge regionale 24 agosto 1992, n. 50 stabilisce che i
rappresentanti designati dalla Regione nei Consigli di
amministrazione nelle società di cui la Regione sottoscrive quote
di capitale azionario, devono avere almeno uno dei seguenti
requisiti:
- titolo di studio di scuola secondaria di secondo grado;
- almeno tre anni di esperienza di amministrazione di un ente
locale o di una società di trasporto a fune;
- il succitato Consiglio di amministrazione è scaduto il 30
giugno 1995 per compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 36 dell'8 agosto 1995 dell'elenco delle nomine in scadenza nel
secondo semestre dell'anno 1995, nella riunione del 27 dicembre
1995 si è espressa sulle seguenti candidature:
1) Aglietta Umberto, 2) Benzo René, 3) Berno Manlio, 4) Billo
Maurizio, 5) Bo Mario, 6) Bosonin Renzo, 7) Bressan Fabio, 8)
Coslovich Roberto, 9) Dalle Giorgio, 10) Distasi Carlo Nicola, 11)
Dosio Guido, 12) Galbiati Piero Luciano, 13) Guarienti Di Brenzone
Virando Agostino, 14) Guerci Mario, 15) Guidetti Ezio, 16) Janin
Rivolin Yoccoz Annalisa, 17) Marchesini Stefano, 18) Mondardini
Giorgio, 19) MUraro Mirko, 20) Pagani Aldo, 21) Raimo Fiorentino,
22) Sommo Lorenzo, 23) Sonatore Antonio, 24) Zani Loretta;
Ritenuto necessario provvedere alla nomina di un rappresentante
della Regione in seno al Consiglio di amministrazione della
summenzionata società per il triennio 1996/1998 che scadrà il 30
giugno 1998;
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 3 agosto 1971, n. 10, 27 marzo
1991, n. 12 e 24 agosto 1992, n. 50;
Delibera
1) di nominare, ai sensi dell'articolo 2458 del Codice Civile,
quale rappresentante della Regione in seno al Consiglio di
amministrazione della Società Pila S.p.A., per il triennio
1996/1998 che scadrà il 30 giugno 1998, il sig. Benzo René,
residente in Aosta, reg. Cossan, 13;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
