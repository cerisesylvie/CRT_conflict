Classificazione
SPORT E TEMPO LIBERO
Manifestazioni sportive



Oggetto del Consiglio n. 2560 del 25 gennaio 2017 - Resoconto
OGGETTO N. 2560/XIV - Interrogazione: "Notizie sulla
destinazione del marchio del trail 4K".
Farcoz (Président) -
Point n° 6 à l'ordre du jour. La
parole à l'assesseur Marguerettaz.
Marguerettaz (UV) -
La collega Certan mi permetterà di
non condividere le premesse dell'interrogazione, anche perché lei
inizia con un'affermazione che è stata smentita dalle sentenze del
tribunale, dove si dice: "ha voluto organizzare un trail con le
stesse caratteristiche del Tor de Géants". È lo stesso argomento
che è stato utilizzato da VDA Trailers e che è stato smentito dalle
sentenze del tribunale, le quali hanno detto che non è così. Però,
al di là di tali questioni, non stiamo a fare l'esegesi delle sue
premesse.
Dal punto di vista sostanziale io le consegnerei, per il punto
n. 1 e n. 2 dell'interrogazione, il dettaglio dei costi del trail e
il rendiconto completo dell'evento, che mi è stato trasmesso dal
Forte di Bard, in modo tale che lei abbia tutti i dati, senza che
io stia qui a dettagliarli adesso.
Sul terzo punto, "se corrisponde al vero che l'associazione
Forte di Bard ha intenzione di vendere a privati il marchio del
4K", l'associazione Forte di Bard mi ha comunicato che non ha
nessuna attività di questo genere in corso.
Président -
La parole à la conseillère Certan.
Certan (ALPE) -
Grazie Assessore per la sua risposta. Che
lei non sia d'accordo con le premesse della nostra interrogazione,
lo trovo abbastanza normale e scontato, quindi non mi preoccupa
molto. È ancora tutto da verificare se sia giusta la sua versione o
quello che sosteniamo noi nelle premesse. Le dico anche - lei sa
che io sono molto diretta e sincera - che queste sono le premesse
che avevamo già esplicitato a settembre, quando le avevamo chiesto
una rendicontazione, che allora non c'era. Oggi, gennaio 2017,
ritorniamo sull'argomento e sarò lieta di prendere visione di
questa rendicontazione.
Sul punto n. 3, "se corrisponde al vero che l'associazione Forte
di Bard ha intenzione di vendere a privati il marchio del 4K",
potrebbe sembrare una provocazione o una battuta, ma siccome
circolavano queste voci, credo che fosse opportuno in qualche modo
avere una conferma pubblica che non vi è nessuna intenzione di fare
questo genere di azioni, perché chiaramente, se così non fosse, poi
se ne assumerebbe anche lei la responsabilità in quanto
Assessore.
