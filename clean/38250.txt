Classificazione
CASA DA GIOCO



Oggetto del Consiglio n. 1823 del 24 febbraio 2016 - Resoconto
OGGETTO N. 1823/XIV - Interpellanza: "Interventi presso
l'Amministrazione della Casa da gioco di Saint-Vincent per la
revoca dei premi attribuiti ai Dirigenti".
Viérin M. (Presidente) -
Punto 28 dell'ordine del giorno.
La parola al collega Ferrero.
Ferrero (M5S) -
Grazie Presidente.
Su quest'interpellanza io spero di essere smentito
dall'Assessore, che mi dica che nessun premio è stato dato ai
Dirigenti della Casa da gioco. In questo caso chiederò scusa, ma,
dato che noi abbiamo problemi ad avere molti documenti, ogni tanto
ci muoviamo a naso e allora dobbiamo chiedere se effettivamente le
cose sono successe o meno, quindi perdonerete questo modo di
procedere, ma è l'unico che abbiamo, perché non disponiamo di
documenti. Non faccio quindi altre elucubrazioni e altri processi
alle intenzioni, aspetto di sapere cosa mi dice l'Assessore, la
domanda è secca: sono stati dati dei premi ai Dirigenti della Casa
da gioco e all'Amministratore? Chiuso lì.
Presidente -
La parola all'Assessore Perron.
Perron (UV) -
Merci Monsieur le Président.
Chers collègues, la société n'a versé aucune prime aux
Dirigeants au cours de l'année 2015. Le 12 janvier 2016 la société
Casino a signé un accord avec Federmanager dont le point 3 précise
que, compte tenu de la situation économique difficile dans laquelle
se trouve la société, les Dirigeants renoncent à tous les éléments
de rémunération variable qui leurs seraient dus, y compris ceux
prévus par la Convention collective nationale du travail en
vigueur, par les conventions précédentes ou par des accords
individuels. Je précise également - parce que vous l'avez cité -
que la rémunération du Directeur général comprend une partie
variable liée aux objectifs quantitatifs et qualitatifs atteints;
ces objectifs ont été atteints, mais à ce jour ladite partie
variable n'a pas été versée.
Presidente -
La parola al Consigliere Ferrero.
Ferrero (M5S) -
Grazie Presidente.
Sono felice di sentire questo, evidentemente anche una certa
azione svolta dall'opposizione alle volte serve, perché
effettivamente sarebbe stato imbarazzante corrispondere dei premi
con una situazione del genere. Le voci si erano susseguite,
sembrava già che fosse stato raggiunto un accordo, però questo
gesto di buona volontà da parte dell'Amministratore, della Giunta
regionale e dei Dirigenti penso che sarà sicuramente apprezzato
dalla comunità valdostana e quindi questo è un ottimo risultato.
Grazie.
