Classificazione
AMBIENTE
Stoccaggio e smaltimento rifiuti



Oggetto del Consiglio n. 257 del 26 novembre 2013 - Resoconto
OGGETTO N. 257/XIV - Interrogazione: "Situazione relativa
alla raccolta e alla valorizzazione delle plastiche da
imballaggio".
Président -
Pour la réponse, la parole à l'Assesseur
Bianchi.
Bianchi (UV)
- Oui, merci Président.
In merito all'interrogazione sulla raccolta e la valorizzazione
delle plastiche da imballaggio presentata dai colleghi, in via
preliminare posso evidenziare che, a decorrere dal gennaio 2012, la
quantità dei rifiuti in plastica accettati da COREPLA ed oggetto
quindi di contributo ottenuto in seconda fascia, che è la massima
riconosciuta per i rifiuti derivati dai circuiti di raccolta
differenziata urbana, rappresenta il 65,77 percento del
quantitativo in peso conferito all'origine. Nel periodo gennaio
2012-settembre 2013, a fronte di un quantitativo di rifiuti in
plastica pari a 4.145,14 tonnellate avviato a recupero presso
COREPLA, il quantitativo riconosciuto come valorizzazione certa è
risultato pari a 2.726,29 tonnellate, corrispondenti appunto al
65,77 percento. Tale percentuale è quella certificata di effettiva
e certa valorizzazione, già ora nettamente superiore alla
percentuale prevista dalla normativa comunitaria.
Entrando invece nel merito dell'interrogazione, rispetto al
punto 1:
"se il contributo concesso da COREPLA negli ultimi due
anni è stato percepito e in che misura"
, allora, nel corso del
2012 e fino a settembre 2013, sono stati riconosciuti da COREPLA
alla Regione i contributi di valorizzazione, come dicevo, per
imballaggi in plastica o rispondenti alla seconda fascia e sono
pari ad euro/tonnellata 201,43 per tutto il 2012 e ad
euro/tonnellata 205,46 nel 2013, oltre ad un contributo per la
pressatura delle balle conferito al consorzio pari ad
euro/tonnellata 36,20 per il 2012 e 36,92 per l'anno 2013, per un
importo complessivo pari ad euro 325.644,09 per l'anno 2012 e ad
euro 287.344,24 per i primi nove mesi del 2013.
Per quanto riguarda invece il secondo punto:
"se le
operazioni di selezione vengono effettuate interamente presso il
centro di Brissogne"
, presso il centro di trattamento dei
rifiuti urbani e assimilati di Brissogne viene pretrattato
solamente il 50 percento dei rifiuti in plastica conferiti. Ciò
deriva dal fatto che gli spazi a disposizione presso il centro non
hanno consentito la realizzazione di un impianto avente
potenzialità maggiore. La realizzazione di un impianto più grande
avrebbe comportato l'obbligo di rivedere l'intera
organizzazione.
Infine, relativamente al punto 3, in cui si chiede:
"qual è
la destinazione delle plastiche scartate da un primo vaglio"
,
allora, per quanto concerne le quantità di rifiuti conferiti ai
centri di selezione COREPLA, le quantità scartate sono gestite
direttamente dai centri medesimi; per quanto concerne invece la
selezione eseguita presso il centro regionale di Brissogne, viene
avviata allo smaltimento in discarica. Potrei aggiungere che,
relativamente al conferimento in generale, quindi non solo per la
plastica, ma anche per essa...segnalo che nel mese di agosto 2013
l'Assessorato, anche in considerazione del fatto che pervengono da
tempo segnalazioni da parte di VALECO di conferimenti di rifiuti
derivanti dalla raccolta differenziata non conformi alle
caratteristiche richieste dal consorzio di filiera ai fini
dell'avvio del recupero, ha inviato una lettera a tutte le autorità
di sub-ATO, nella quale comunicava che, a far data dal mese di
settembre, gli oneri sostenuti per l'effettuazione della selezione
manuale per ridurre i quantitativi di rifiuti conferiti in forma
differenziata da smaltire in discarica perché contaminati da
frazioni estranee, sarebbero stati addebitati direttamente ai
sub-ATO interessati. Tale decisione, peraltro concordata con le
autorità di sub-ATO, va nella direzione di responsabilizzare i
Comuni nell'adozione di tutte le misure necessarie per assicurare
il corretto conferimento delle sole tipologie conferibili alle
singole raccolte differenziate. Il passaggio successivo dovrebbe
essere quello di riuscire a premiare chi, invece, effettua
correttamente il conferimento. Grazie.
Président
- Merci. Pour la réplique, la parole au
collègue Roscio.
Roscio (ALPE)
- Sì, buongiorno, grazie Presidente.
Grazie Assessore per la sua risposta, che mi soddisfa solo in
parte, nel senso che nel punto 2 lei dice che a Brissogne viene
vagliata solo la metà della plastica conferita e quindi non mi ha
detto dove viene trattato il resto della plastica, nel senso che,
se viene vagliato solo la metà, dove viene gestito il resto, poi
magari mi dice...nel senso che non vorrei che la plastica, per
questione di spazio, venisse portata altrove per essere vagliata e
poi conferita a COREPLA. Tanto più che, come mi conferma, sebbene
in passato la questione della plastica sia stata molto dibattuta,
soprattutto per il fatto che sembrava che non fosse una cosa
economicamente vantaggiosa, adesso lei mi conferma che invece si
parla di centinaia di migliaia di euro all'anno di contributo che
COREPLA riconosce alla Valle d'Aosta, soprattutto se viene fatta in
maniera congrua, nel senso che le plastiche da recupero danno un
vantaggio, quindi sarebbe opportuno che VALECO gestisse
completamente le plastiche in loco per poter avere vantaggi ancora
superiori.
Attendiamo effettivamente la messa in atto di quanto ci ha
detto, cioè quella di finalmente premiare i sub-ATO che fanno bene
la raccolta delle plastiche e invece disincentivare i comportamenti
scorretti. Ecco, qui si ritorna sempre alle stesse cose, nel senso
che mi chiedo come si riuscirà a fare una cosa del genere fintanto
che rimarrà la raccolta stradale, non ci saranno sistemi di
riconoscimento dell'utenza, è tutta una cosa che, finché non
partiamo, diventa difficile. Noi stiamo aspettando Assessore...ha
detto:
"fine novembre"
, siamo a fine novembre, attendiamo di
avere una risposta complessiva, anzi, la sollecitiamo ad avere
questa risposta complessiva, anche perché mi sembra di capire che
una gestione corretta dei rifiuti è vero che ha maggiori costi per
essere messa in piedi, ma poi ci sono anche maggiori introiti, che
derivano da comportamenti corretti e quindi sarebbe una cosa da
promuovere entro tempi brevi. Grazie.
Président
- Point 6 à l'ordre du jour.
