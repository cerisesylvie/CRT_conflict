Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3348 del 22 dicembre 1987 - Resoconto
OGGETTO N. 3348/VIII - ACCESSO ALLE UNITÀ OPERATIVE DI
GINECOLOGIA E GERIATRIA IN REGIONE BEAUREGARD.
(Interrogazione).
PRESIDENTE
: Do lettura dell'interrogazione presentata dal
Consigliere Lilliana Breuvé:
INTERROGAZIONE
CONSIDERATO che le Unità Operative di Ginecologia e di
Geriatria da parecchio tempo sono state dislocate in regione
Beauregard;
VISTE le notevoli difficoltà di accesso a tale
ospedale;
INTERROGA
l'Assessore alla Sanità ed Assistenza Sociale per sapere se
ha previsto:
- delle segnaletiche luminose per l'accesso;
- una insegna fissa sullo stabile che permetta
l'individuazione dell'ospedale anche dalla strada statale
sottostante.
PRESIDENTE
: Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT (U.V.):
L'interrogante chiede se è previsto
dimettere delle segnaletiche luminose per l'accesso alle unità
operative di ginecologia e geriatria: non è prevista nessuna
segnaletica luminosa, che d'altra parte non esiste nemmeno per
l'ospedale, dove c'è anche il Pronto Soccorso, sito in viale
Ginevra.
C'è una segnaletica ben diversa fra un ospedale e l'altro per
non trarre la gente in inganno; c'è una croce rossa per indicare il
Pronto Soccorso all'ospedale di viale Ginevra e una semplice "H"
bianca per il Beauregard, per indicare che non c'è Pronto
Soccorso.
Già la questione di un'insegna fatta sul Beauregard in quel
momento era stata scartata perchè il fatto di avere una
segnalazione luminosa di un ospedale avrebbe potuto trarre in
inganno qualcuno non pratico di Aosta, e quindi non a conoscenza
della zona in cui si trovano gli ospedali, che si sarebbe recato al
Beauregard per trovare un Pronto Soccorso, anzichè al
Mauriziano.
PRESIDENTE
: Ha chiesto di parlare il Consigliere
Segretario Lilliana Breuvé, ne ha facoltà.
LILLIANA BREUVÈ (P.S.I.):
Ringrazio l'Assessore per
queste delucidazioni, che però mi sembrano assurde: primo, perchè
la segnalazione diversa per i due ospedali mi sta benissimo se si
vedesse l'una e se si vedesse l'altra; secondo, perchè della gente
che ha avuto bisogno di recarsi in questi ospedali non ha visto nè
l'una nè l'altra, confuse come sono fra altre insegne di alberghi o
altro.
Ritengo che sarebbe bene che sul frontespizio dell'ospedale
fosse scritto ospedale, se poi uno fa confusione, pazienza, ma
almeno ne trova uno.
Il vecchio ospedale lo troviamo comodamente, questo nuovo è di
una difficoltà unica soprattutto per una persona che non conosce
Aosta. Le ripeto la mia preoccupazione; la ringrazio se vorrà fare
qualcosa nel senso richiesto dalla interrogazione.
