Classificazione
AMMINISTRAZIONE REGIONALE
Ordinamento degli uffici e del personale


Resoconto integrale del dibattito dell'aula
Oggetto del Consiglio n. 1259 del 5 aprile 1995 - Resoconto
OGGETTO N. 1259/X Espletamento di un concorso interno, per
titoli ed esami, per la nomina a 2 posti di istruttore
amministrativo (Ruolo del personale amministrativo - 8° livello)
nell'ambito del Servizio affari generali ed interventi diretti
dell'Assessorato dei lavori pubblici. Approvazione del bando e
delega alla Giunta.
Deliberazione Il Consiglio
Premesso che nell'ambito del Servizio affari generali e
interventi diretti dell'Assessorato dei Lavori Pubblici sono
vacanti due posti di istruttore amministrativo (ruolo del personale
amministrativo - 8° livello);
Ritenuto che i posti di cui trattasi devono essere ricoperti
mediante concorso interno, per titoli ed esami, così come previsto
dall'articolo 5 della legge regionale 21 maggio 1985, n. 35 e
dall'articolo 5 della legge regionale 24 ottobre 1989, n. 68;
Visto il parere favorevole rilasciato dal Dirigente del Servizio
del Personale ai sensi del combinato disposto dell'articolo 72
della legge regionale n. 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
deliberazione;
Richiamata la legge regionale 28 luglio 1956, n. 3 e successive
modificazioni;
Delibera
1) di approvare il sottoriportato bando di concorso per
l'espletamento del concorso interno, per titoli ed esami, per la
nomina a due posti di istruttore amministrativo (ruolo del
personale amministrativo - 8° livello) nell'ambito del Servizio
affari generali e interventi diretti dell'Assessorato dei Lavori
Pubblici, stabilendo che il termine di pubblicazione sia ridotto a
45 giorni ai sensi dell'articolo 84 della legge regionale 28 luglio
1956, n. 3;
2) di delegare alla Giunta regionale gli atti necessari
all'espletamento del concorso di cui trattasi, ivi compresa
l'approvazione della graduatoria finale e la nomina del
vincitore.
3) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente
Qualcuno chiede la parola? Si può passare alla
votazione, i consiglieri sono invitati a votare.
Presenti, votanti e favorevoli: 24
Il Consiglio approva all'unanimità
