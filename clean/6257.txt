Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 720 del 13 luglio 1984 - Resoconto
OGGETTO N. 720/VIII - DISEGNO DI LEGGE CONCERNENTE:
"DISCIPLINA DELLA VENDITA DI GIORNALI E RIVISTE E INDIRIZZI DI
PROGRAMMAZIONE PER LA FORMAZIONE DEI PIANI COMUNALI".
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Pollicini, ne ha
facoltà.
POLLICINI - (Féd. DP-UVP):
Sarò sintetico, in quanto sia
la relazione che tutta l'indagine che l'ISCOM ha compiuto sul
problema delle edicole è qui riportata, con dati anche
interessanti.
Tutta questa legge è stata concordata con le categorie
interessate; c'è da fare solo un'aggiunta: poiché i Comuni hanno 18
mesi di tempo per fare i loro piani e fino a quell'epoca non
possono modificare questa tabella ottimale del numero delle
rivendite, c'è da aggiungere una rivendita a Pollein, per il fatto
che in quel Comune ci sono due rivendite, una all'autoporto e
l'altra in paese.
PRESIDENTE
: Passiamo all'esame dell'articolo. Do lettura
dell'articolo l:
ART. 1
(Piani di localizzazione dei punti attuali di vendita)
Al fine di incrementare la diffusione della stampa e di
realizzare l'economica gestione della distribuzione di giornali e
riviste, ciascun Comune della Regione predispone un piano di
localizzazione dei punti ottimali di vendita, tenendo eventualmente
conto anche di quanto disposto negli analoghi piani dei comuni
confinanti relativamente alle zone limitrofe.
Per i centri urbani, il piano rilevava la consistenza della rete
di rivendita nonché l'entità delle vendite di quotidiani e
periodici e detta norme per il rilascio di autorizzazioni alle
rivendite negozi ed edicole e per la loro localizzazione ottimale,
tenendo conto della popolazione, delle caratteristiche
urbanistiche, economiche e sociali di ciascuna zona, nonché degli
elementi di cui ai successivi art. 2 e 4.
Per i punti di vendita nelle zone rurali e montane, si deve
tenere conto delle condizioni d'accesso.
Per le autorizzazioni alla vendita di giornali quotidiani e
periodici in alberghi, pensioni, librerie ed esercizi della grande
distribuzione, nonché per il rilascio dell'autorizzazione alla
vendita ambulante ed automatica di giornali e riviste occorre
tenere conto della esistenza di altri punti di vendita.
PRESIDENTE
: Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'articolo 2:
ART.
2
(Obiettivi dei piani comunali)
(1) Nella redazione dei piani di cui all'articolo precedente, i
Comuni perseguono i seguenti obiettivi:
migliorare il servizio nei confronti del consumatore in modo che
esso possa effettuare le proprie scelte in rapporto alla
accessibilità del servizio;
favorire una più razionale diffusione
del servizio sul territorio mediante una più equilibrata e
stretta correlazione spaziale con le attività para-commerciali e
sociali;
- incrementare la produttività media dei fattori di produzione
impiegati, e in particolare del lavoro.
PRESIDENTE
: Metto in approvazione l'articolo 2:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'articolo 3:
ART. 3
(Definizioni)
(1) Ai fini dell'applicazione della presente legge e della
redazione dei piani comunali, si formulano le seguenti
definizioni:
- Strutture distributive
Le strutture distributive sono i punti in cui il consumatore
acquista i giornali e le riviste.
- Rivendite edicole
Sono i punti di vendita le cui strutture fissate stabilmente o
meno al suolo pubblico sono comunque separate dagli edifici in
muratura e la cui unica attività e la rivendita di giornali e
riviste.
- Rivendite negozi
Sono i punti di vendita che occupano locali, in affitto o in
proprietà, che possono essere assimilati a tutti gli effetti a
normali negozi e la cui unica attività e la rivendita di giornali e
riviste.
- Rivendite promiscue
Sono i punti di vendita collegati funzionalmente e fisicamente
ad altre attività commerciali quali rivendite di monopoli, pubblici
esercizi, librerie, altri esercizi commerciali, la cui attività di
rivendita di giornali e riviste avviene congiuntamente a quella
degli altri settori.
- Rivendite automatiche
Sono dei punti di vendita, in cui l'atto d'acquisto avviene
senza l'intervento diretto del rivenditore ma mediante macchinari o
attrezzi all'uopo predisposti, la cui unica attività e la rivendita
di giornali e riviste.
- Rivenditore
E' colui che, iscritto nel registro esercenti il commercio di
cui all'art. 1 della legge 11.6.1971, n. 426, è titolare della
autorizzazione del Comune per rivendere giornali e riviste in sede
fissa.
PRESIDENTE:
Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'articolo 4:
ART. 4
(Indirizzi generali per le norme e le direttive dei piani
comunali)
(1) I piani comunali devono tenere conto dei seguenti
indirizzi:
- Zonizzazione
Il territorio comunale può essere suddiviso in zone sia per lo
studio che per le indicazioni di programma. Tali zone, che devono
essere omogenee dal punto di vista delle caratteristiche
urbanistiche e funzionali, devono corrispondere possibilmente alle
circoscrizioni (quartieri) o alle zone commerciali previste dal
piano ex lege 426/71.
- Trasferimenti
Saranno consentiti nei limiti del raggiungimento della
localizzazione ottimale di piano.
Avranno priorità nei trasferimenti i rivenditori operanti nella
stessa zona localizzati in punti non ottimali, seguiti dai
rivenditori operanti in altre zone localizzati in punti non
ottimali.
Si possono consentire trasferimenti in localizzazioni non
ottimali per certificate cause non imputabili al rivenditore,
privilegiando le soluzioni in cui si riduca al minimo la distanza
dalla localizzazione ottimale.
- Superfici
E' facoltà dei Comuni fissare superfici minime da rispettare per
ottenere l'autorizzazione alla rivendita fissa di giornali e
riviste.
- Autorizzazioni stagionali
In relazione alle caratteristiche prettamente turistiche che
caratterizzano molti Comuni della Regione, i piani comunali possono
determinare il numero e la localizzazione delle rivendite a
carattere stagionale.
Per stagione si intende un periodo di tempo, anche frazionato,
non inferiore ai 60 giorni e non superiore ai 180 giorni, che può
comprendere anche parte dell'anno successivo a quello in cui ha
inizio l'attività.
- Autorizzazioni per i punti ottimali di vendita
Qualora non vengano presentate domande per la gestione dei punti
di vendita di cui ai paragrafi b) e c) del precedente art. 3,
localizzate nei punti ottimali indicati nel piano comunale, in un
periodo di tempo non superiore ai 6 mesi, i Comuni possono
autorizzare alla vendita di quotidiani e periodici i titolari di
altre autorizzazioni al commercio localizzati alla minore distanza
dal punto ottimale.
I titolari di rivendite allocate in zona e nel comune hanno
priorità nell'accoglimento della domanda di trasferimento per
attivare i punti ottimali di vendita fissati dal piano.
- Localizzazione delle rivendite Il piano comunale deve indicare
la localizzazione ottimale delle rivendite. Tale localizzazione va
effettuata privilegiando gli assi viari di grande scorrimento, la
possibilità di fermata degli autoveicoli senza intralciare il
traffico, la vicinanza di mercati ambulanti, di fermate di mezzi
pubblici, di presenza di servizi commerciali, para ed extra
commerciali, rispettando ovviamente le indicazioni degli strumenti
urbanistici.
- Distanze minime
Limitatamente al Comune di Aosta per il periodo transitorio, la
distanza minima tra le rivendite per il rilascio di nuove
autorizzazioni e di 500 mt.
PRESIDENTE
: Metto in approvazione l'articolo 4:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'articolo 5:
ART. 5
(Indirizzi operativi circa gli aspetti tecnici del processo di
formazione dei piani comunali)
(1) I Comuni nella stesura dei piani debbono determinare il
numero e localizzazione ottimale delle rivendite di giornali e
riviste utilizzando i seguenti elementi:
- Popolazione gravitante
E' il valore della popolazione che gravita sul Comune,
comprendendo con questo termine la popolazione residente, la
popolazione turistica, calcolata come residente in base alle
presenze, e la popolazione fluttuante che, per motivi di lavoro, di
studio, di fruizione di servizi, gravita sul Comune.
- Quota di attrazione
Occorre individuare quanti si staccano dal flusso di popolazione
gravitante per effettuare l'atto di acquisto di giornali e
riviste.
- Mobilità
E' la valutazione dei motivi che inducono la popolazione a
muoversi sul territorio e che possono essere legati all'acquisto
dei giornali e delle riviste.
- Spesa
La spesa per l'acquisto di giornali e riviste può fornire utili
indicazioni sulla opportunità economica dell'insediamento delle
rivendite ottimali.
PRESIDENTE
: Metto in approvazione l'articolo 5:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'articolo 6:
ART. 6
(Consultazione delle associazioni)
Il Consiglio comunale adotta il piano comunale per le rivendite
di giornali e riviste dopo aver sentito il parere delle
rappresentanze comunali, o, ove queste difettino, regionali o
nazionali, delle associazioni più rappresentative a livello
nazionale degli editori e distributori e delle organizzazioni
sindacali più rappresentative a livello nazionale e regionale dei
rivenditori, nonché delle altre categorie che ne facciano
richiesta.
Tale consultazione deve essere effettuata anche prima del
rilascio di ogni autorizzazione, a mezzo di lettera raccomandata.
Le organizzazioni suddette devono pronunciarsi entro 30 giorni dal
ricevimento della comunicazione.
Trascorso tale termine, s'intende che il parere è
favorevole.
E' comunque possibile nominare e convocare apposite Commissioni
presso il Comune per esaminare i criteri di priorità di eventuali
domande concorrenti.
PRESIDENTE
: Metto in approvazione l'articolo 6:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'articolo 7:
ART. 7
(Redazione dei piani da
parte dei Comuni)
I Comuni della Regione hanno a disposizione 18 mesi dalla data
di entrata in vigore della presente legge per predisporre i
rispettivi piani per le rivendite di giornali e riviste.
Trascorso inutilmente tale periodo, i Comuni non potranno più
concedere nuove autorizzazioni, anche in presenza di disponibilità
in base al numero ottimale riportato nella tabella di cui al
successivo articolo 15.
PRESIDENTE
: Metto in approvazione l'articolo 7:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 8:
ART. 8
(Autorizzazione amministrativa)
L'esercizio delle rivendite di giornali quotidiani e riviste e
gli eventuali trasferimenti in altre zone sono soggetti a
autorizzazione amministrativa rilasciata dal sindaco del Comune in
cui avrà sede l'esercizio, nel rispetto del piano comunale di cui
all'articolo precedente.
Il richiedente deve essere iscritto nel registro degli esercenti
il commercio con le modalità ed ai sensi del Capo I della legge
11.6.1971, n. 426.
PRESIDENTE
: Metto in approvazione l'articolo 8:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 9:
ART. 9
(Criteri di priorità)
(1) Nel caso di domande concorrenti, il sindaco rilascia le
autorizzazioni attenendosi alle seguenti priorità:
a) - oggettive
esclusività della rivendita;
domande presentate da commercianti titolari di autorizzazioni
per la vendita di merci incluse in tabelle affini o tali da
considerarsi ai sensi del D. M. 28.4.1976;
b) - soggettive
domande di trasferimento da zone sature in zone che presentino
disponibilità numerica in base alle indicazioni del piano;
domande presentate da gestori o coadiutori che dimostrino di
aver gestito una rivendita o coadiuvato per almeno due anni prima
dell'entrata in vigore della presente legge;
capi famiglia di nuclei familiari i cui componenti possano
coadiuvare il titolare.
(2) Hanno priorità nel rilascio delle autorizzazioni per i punti
ottimali di vendita per un periodo di novanta giorni decorrenti
dalla data di entrata in vigore del piano comunale, i trasferimenti
rispetto alle nuove autorizzazioni.
(3) A parità di condizioni, la precedenza sarà determinata
dall'ordine cronologico di presentazione delle domande.
PRESIDENTE
: Metto in approvazione l'articolo 9:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 10:
ART. 10
(Esercizio delle rivendite)
L'esercizio delle rivendite negozi e delle rivendite edicole può
essere svolto unicamente dal titolare o dai suoi parenti o affini
fino al terzo grado, con l'eventuale collaborazione di terzi.
E' vietato l'affidamento in gestione a terzi.
Il trasferimento delle titolarità di un esercizio di rivendita
per atto tra vivi o a causa di morte comporta il trasferimento
della autorizzazione.
I titolari delle autorizzazioni rilasciate ai sensi della
presente legge possono curare il recapito a domicilio di giornali
quotidiani e riviste.
E' fatto obbligo ai titolari di autorizzazioni rilasciate ai
sensi della presente legge di assicurare parità di trattamento alle
diverse testate.
PRESIDENTE
: Metto in approvazione l'articolo 10:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 11:
ART. 11
(Revoca dell'autorizzazione comunale)
(1) Il sindaco procede alla revoca dell'autorizzazione qualora
il titolare:
non attivi la rivendita entro sei mesi dalla data di rilascio
dell'autorizzazione o sospenda per lo stesso periodo l'attività di
vendita, salvo proroga in caso di comprovata necessità;
venga cancellato dal registro degli esercenti il commercio;
non assicuri la parità di trattamento alle diverse testate;
affidi la gestione della rivendita negozio o edicola a
terzi.
PRESIDENTE
: Metto in approvazione l'articolo 11:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 12:
ART. 12
(Chiusura temporanea della rivendita)
(1) Nel caso di chiusura temporanea dell'esercizio di
rivendita per un periodo superiore a tre giorni ed inferiore a sei
mesi, ovvero nel caso di impedimento temporaneo del titolare della
rivendita per lo stesso periodo, questo deve affidare la rivendita
ad un familiare o altro sostituto, ovvero al titolare di altra
autorizzazione per il commercio, avente sede nella stessa zona. Se
tale obbligo non è adempiuto, le imprese editoriali e di
distribuzione possono provvedere direttamente.
PRESIDENTE
: Metto in approvazione l'articolo 12:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 13:
ART. 13
(Esenzione dall'autorizzazione comunale)
(1) Non è necessaria alcuna autorizzazione:
per la vendita nelle sedi di parti- ti politici, enti, chiese,
comunità religiose, organizzazioni sindacali o associazioni, di
pubblicazioni a contenuto particolare, ancorché contemporaneamente
distribuite nelle rivendite negozi o nelle rivendite edicole;
per la vendita ambulante di giornali quotidiani e periodici di
partiti, sindacali o religiosi, che ricorrano all'opera di
volontari a scopo di propaganda politica, sindacale o
religiosa;
per la vendita nelle sedi delle società editrici e nelle
redazioni distaccate dei giornali da esse editi;
per la distribuzione porta a porta curata dall'editore per le
proprie pubblicazioni.
(2) Per la vendita di cui al paragrafo a) del comma precedente,
si intende anche quella effettuata dall'interno dei locali delle
sedi attraverso aperture che diano sulla pubblica via ovvero
all'ingresso delle medesime e nello
spazio immediatamente antistante.
Qualora le pubblicazioni non siano distribuite nelle rivendite
negozi o nelle rivendite edicole, la loro vendita può avvenire
anche fuori delle sedi.
PRESIDENTE
: Metto in approvazione l'articolo 13:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 14:
ART. 14
(Turni di chiusura)
I Comuni predispongono annualmente, su proposta delle
associazioni e delle organizzazioni sindacali di cui al precedente
art. 6, apposito calendario dei turni di chiusura domenicali e
festivi, nonché dei turni di, chiusura per ferie, tali da garantire
l'apertura di almeno la metà delle rivendite negozi o edicole
esistenti in ciascuna zona.
Nei periodi di chiusura le rivendite devono esporre apposito
cartello indicante il punto di vendita aperto più vicino.
PRESIDENTE
: Metto in approvazione l'articolo 14:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 15:
ART. 15
(Disposizioni per il periodo transitorio)
(1) Fino a quando non saranno approvati i piani comunali, per il
rilascio di autorizzazioni per le rivendite di giornali e riviste i
Comuni dovranno attenersi alle prescrizioni della presente legge ed
in particolare per quanto riguarda il numero di punti ottimali di
vendita, a quanto indicato nella tabella allegata alla presente
legge.
PRESIDENTE
: Metto in approvazione l'articolo 15:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Do lettura dell'articolo 16:
ART. 16
(Norme transitorie per l'iscrizione al REC
e per l'autorizzazione amministrativa)
Coloro che alla data del 6.8.1981 erano in possesso del
patentino rilasciato dalle commissioni paritetiche degli editori e
rivenditori di giornali o comunque dimostrino, su conforme
attestazione delle imprese editrici e di distribuzione, di aver
esercitato in tale data attività di rivendita, hanno diritto ad
ottenere l'iscrizione nel registro degli esercenti il commercio,
previa istanza da presentare all'Assessorato regionale
dell'industria, commercio, artigianato e trasporti.
Gli stessi soggetti hanno diritto ad ottenere
l'autorizzazione amministrativa previa istanza da presentare entro
dodici mesi dall'entrata in vigore della presente legge.
Le richieste di cui ai commi precedenti devono essere
presentate entro dodici mesi dall'entrata in vigore della presente
legge.
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Metto in approvazione l'articolo 16:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Metto in approvazione la tabella allegato
1:
omissis ...
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE
: Metto in approvazione la legge nel suo
complesso per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
