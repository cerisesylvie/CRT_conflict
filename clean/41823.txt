Classificazione
CONSIGLIO REGIONALE
Attività consiliare d'aula



Oggetto del Consiglio n. 846 del 24 luglio 2019 - Resoconto
OGGETTO N. 846/XV - Ordine dei lavori.
Rini (Presidente)
- Ha chiesto la parola la collega
Morelli.
Morelli (AV)
- Per mozione d'ordine o una semplice
richiesta di chiarimento. Volevo semplicemente sapere se c'è stato
un accordo sull'inversione dell'ordine del giorno e quindi sulla
necessità di procedere con la trattazione dei punti n. 47.02, n.
47.03 e n. 46.02 in modo prioritario, altrimenti, se non c'è stato
un accordo, io formalmente propongo che ci sia l'inversione
dell'ordine del giorno.
Presidente
- Io credo di aver capito, e poi se non è
così, vi chiedo di approfondire e quindi metterò in votazione...
con uno a favore e uno contro... possiamo affrontare le due
questions avec réponse immédiate
e poi procedere con
l'analisi dei testi di legge in materia finanziaria, nell'ordine
quindi i punti n. 46.02, n. 47.02 e n. 47.03 dell'ordine del giorno
insieme o invertiti: prima i punti n. 47.02 e n. 47.03 insieme e
poi il punto n. 46.02. Colleghi, siete d'accordo? Vuole dare una
risposta formale il collega Manfrin.
Manfrin (LEGA VDA)
- Solo per dire che l'inversione
dell'ordine del giorno non è stato oggetto di accordo, la
maggioranza ha tranquillamente i numeri per proporlo e votarlo,
quello che però voglio che rimanga agli atti è che, anche se gli
strumenti consiliari vi permettono di fare inversioni all'ordine
del giorno... noi abbiamo detto che non abbiamo alcun problema a
discutere le tre leggi che sono oggetto di discussione, però
riteniamo proprio per il rispetto alle prerogative del Consiglio e
del Regolamento e considerato che viene assegnata la funzione di
stabilire l'ordine giorno ed eventuali inversioni alla Conferenza
dei Capigruppo, anche se vi è la possibilità ovviamente anche per
il Consiglio di fare questa inversione... Siccome siamo per
l'ennesima volta andati in Conferenza dei Capigruppo e nessuno ha
chiesto l'inversione perché non c'erano i numeri per farla passare
e poi si arriva qui in Aula e la si chiede, io domanderei
cortesemente anche al Presidente del Consiglio... se si vuole fare
un'inversione, la si proponga laddove si stabilisce l'ordine del
giorno: la Conferenza dei Capigruppo. Non ci sono i numeri per
farla passare? Si procede con la discussione come sempre, si fa una
notturna, due notturne e si esaurisce l'ordine del giorno perché
dire che un'iniziativa è prioritaria rispetto a un'altra ritengo
sia sbagliato. Ci sono iniziative ispettive e ci sono iniziative di
legge, ancorché abbiamo già detto che ovviamente diamo tutta la
disponibilità nel fare la discussione delle tre leggi che sono
oggetto ovviamente dell'accordo.
Presidente
- Collega Manfrin, la ringrazio. Le ricordo
semplicemente che già in seno alla Conferenza dei Capigruppo
avevamo parlato di un'eventuale poi richiesta di anticipazione di
questi ordini ma, al di là di questo, proprio perché io chiedo
davvero - l'ho chiesto questa mattina per altre tematiche - che ci
sia coerenza, visto che si chiede sempre giustamente il rispetto
del Regolamento, le ricordo che proprio l'articolo 41 prevede che
si possa invertire l'ordine del giorno in Aula, esattamente
pareillement
a come si può fare nella Conferenza dei
Capigruppo. Credo quindi che il Presidente del Consiglio non possa
in alcun modo andare a indirizzare una o l'altra sede al fine della
discussione di una richiesta legittima e soprattutto conforme al
nostro Regolamento. Colleghi, quindi se siete d'accordo, procediamo
all'esame dei punti n. 3.01 e n. 3.02 e poi alle leggi. L'ordine
del giorno quindi è invertito in questa misura. C'è l'accordo
colleghi di tutti? Va bene.
