Classificazione
FINANZA REGIONALE E LOCALE
Finaosta


Resoconto integrale del dibattito dell'aula
Oggetto del Consiglio n. 2226 del 3 ottobre 2001 - Resoconto
OGGETTO N. 2226/XI Disegno di legge: "Modificazione alla
legge regionale 28 giugno 1982, n. 16 (Costituzione della società
finanziaria regionale per lo sviluppo economico della Regione Valle
d’Aosta), da ultimo modificata dalla legge regionale
3 gennaio 2000, n. 1"
Articolo 1 (Sostituzione dell'articolo 8)
1. L'articolo 8 della legge regionale 28 giugno 1982, n. 16
(Costituzione della società finanziaria regionale per lo sviluppo
economico della Regione Valle d'Aosta), da ultimo sostituito
dall'articolo 4, comma 5, della legge regionale 17 dicembre 1997,
n. 41 (Legge finanziaria per gli anni 1998/2000), è sostituito dal
seguente:
"Articolo 8
(Capitale sociale)
1. Il capitale sociale della Finaosta è fissato fino ad un
massimo di euro 112.000.000, suddiviso in 112.000.000 azioni di
valore nominale unitario pari a euro 1, da sottoscrivere nei tempi
e con le modalità stabilite dall'assemblea straordinaria dei
soci.".
Articolo 2 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président Le projet de loi a eu l’avis
favorable à la majorité de la II
ème
Commission.
La parole au rapporteur, le Conseiller Cerise.
Cerise (UV)
La modifica alla legge regionale n. 16
istitutiva della società Finaosta S.p.A. proposta da questo disegno
di legge intende consentire a quest’ultima di
convertire il capitale sociale in euro, effettuare un aumento di
capitale sociale a titolo gratuito per un ammontare di circa 20
miliardi mediante l’utilizzo delle riserve, e
proporre successivamente un aumento di capitale pari a euro
1.807.600, passando da euro 110.192.400 a euro 112.000.000.
Nella sua nuova formulazione l’articolo 8
sostituisce la precedente indicazione puntuale del capitale
sociale, con la determinazione del limite massimo del capitale
sociale della Finaosta. Esso è individuato in euro 112.000.000
suddiviso in 112.000.000 azioni di valore nominale unitario pari a
euro 1. La sottoscrizione del suddetto capitale sarà effettuata nei
tempi e nei modi stabilite dall’assemblea
straordinaria dei soci. L’aumento di capitale a
titolo oneroso permetterà di portare alla pari la partecipazione
finanziaria dei due soci bancari, in quanto quello attualmente
minoritario potrà sottoscriverlo.
Président
La discussion est ouverte.
La parole au Conseiller Frassy.
Frassy (FI)
Su Finaosta sono molte le cose da dire e sono
molte le cose che vorremmo dire. Ci limiteremo a fare un intervento
che sia attinente a questo disegno di legge, che si limita ad una
variazione del capitale sociale e che apparentemente potrebbe
essere un disegno di legge di quelli secondari, stringato nei
contenuti, stringato nell'articolazione.
Riteniamo però che una riflessione politica, o di politica
economica e finanziaria sul ruolo di Finaosta in questa regione
debba essere fatta, perché Finaosta è forse una delle maggiori
realtà finanziarie al di fuori degli enti pubblici operanti in
Valle d’Aosta, ed è paradossalmente una realtà
finanziaria che opera con un significativo capitale, che è di
provenienza pubblica, tant’è che oggi siamo chiamati
a ratificarne la variazione e la modificazione. Paradossalmente è
anche uno dei pochi momenti in cui abbiamo
l’opportunità, al di fuori delle iniziative
ispettive fatte normalmente dai banchi dell'opposizione, di
ragionare ad alta voce su quali siano i ruoli e gli spazi che
competono - o che non dovrebbero competere - a un soggetto come
Finaosta.
Facciamo la prima considerazione partendo dalla relazione e dal
disegno di legge. Abbiamo denunciato, sin da sempre, la carenza di
trasparenza nei meccanismi gestionali e operativi di Finaosta e
devo dire che questa nostra considerazione, semmai ce ne fosse
bisogno, anche oggi, in un aspetto che può essere banale, che
qualcuno può dire essere sottinteso, traspare, perché
nell’andare a leggere questa relazione, due sono i
passaggi significativi: l’aumento di capitale a
titolo gratuito, e l’aumento a titolo oneroso.
Sull’aumento a titolo gratuito pensavamo che la
Giunta, nell’esigenza di fare la legge per delle
operazioni imminenti, avesse dimenticato di fare la relazione al
disegno di legge, di conseguenza auspicavamo che il relatore
colmasse le lacune che la Giunta aveva lasciato. Dobbiamo dire
invece che la relazione di un Consigliere peraltro attento, perché
al Consigliere Cerise va riconosciuta la capacità di fare
approfondimenti sulle leggi, e voglio ricordare
all’aula il dibattito sulla zootecnia, al quale
penso che il Consigliere Cerise abbia portato un contributo
importante e soprattutto abbia consentito nella prospettiva una
conclusione positiva a un disegno di legge che forse non sarebbe
arrivato da nessuna parte.
Arriverà dopo, però arriverà a concretizzare gli scopi che in
Assessorato, Assessore Perrin, erano stati mal definiti, o meglio i
percorsi di quegli scopi e invece qui non si dice nulla!
Normalmente in un'azienda l’aumento di capitale è
finalizzato a un qualcosa, altrimenti non ha motivo di essere; o
l’azienda va male - di conseguenza bisogna
ripristinare il capitale - oppure entrano nuovi soci, oppure ci
sono investimenti, prospettive di sviluppo per cui è necessario
attingere a nuove risorse. Implicitamente ci sembra di capire che
Finaosta abbia delle riserve talmente esagerate, talmente
inutilizzate che le deve appalesare, non le distribuisce.
Per quanto riguarda il secondo aspetto, è vero, lo sappiamo
perché queste cose le sappiamo, ma sarebbe stato opportuno magari
scriverle e dire quale dei due istituti - San Paolo e CRT - aveva,
o meglio, non aveva a suo tempo sottoscritto il precedente aumento
di capitale, capire per quali motivi in questo momento ha espresso
questa esigenza, capire per quali motivi in questo momento
l’assemblea, o meglio il Consiglio di
amministrazione, o meglio il Consiglio regionale, hanno deciso di
addivenire alla richiesta di quel socio, che, se non ricordo male,
quando non sottoscrisse quell’aumento di capitale
non lo fece in totale armonia con l’indicazione di
quello che possiamo definire con espressione poco felice, ma
sintetica, il "potere pubblico", l’Amministrazione
regionale. Allora, scusate, non voglio aprire la parentesi su tutto
ciò che è o che non è Finaosta in questa regione, avremo modo e
tempo, Presidente, di farlo, però almeno attenendoci alla legge che
oggi viene messa in discussione penso sia un diritto-dovere dei
Consiglieri capire cosa c’è dietro
all’aumento di capitale; forse non
c’è niente, e questo potrebbe preoccuparci; forse
c’è qualcosa, e questo potrebbe preoccuparci ancora
di più! Non si può portare una legge che si sminuisce, sostenendo
che un banale aumento di capitale è, in parte massima, a titolo
gratuito e, in parte minima, per riportare uno dei soci a ricoprire
quelle che erano le posizioni azionarie, ma - aggiungo io - anche
di potere, all’interno di Finaosta.
Presidente Viérin e Assessore Agnesod, il nostro gruppo
gradirebbe avere delucidazioni più serie e approfondite rispetto a
quello che non sia il senso letterale delle parole contenute
nell’articolato di legge e rispetto a quella, mi
scusi il Consigliere Cerise, alla "non relazione" che è stata
fatta, in quanto è stata una parafrasi
dell’articolato.
Président
Y a-t-il d’autres collègues qui
souhaitent intervenir en discussion générale? La discussion
générale est close.
La parole à l’Assesseur au budget, aux finances
et à la programmation, Agnesod.
Agnesod (UV)
Credo che l’interpretazione
sia molto semplice rispetto all’operazione che viene
presentata con questo disegno di legge, cioè
l’aumento di capitale gratuito, attingendo alle
riserve: è per dare alla società un grado di copertura di rischi
nelle operazioni maggiori, quindi essere maggiormente in grado di
far fronte agli impieghi, prestiti obbligazionari, partecipazioni,
crediti a rischio diretto e, di conseguenza, rafforzare la società.
Questa è l’operazione gratuita.
Per quanto riguarda l’operazione onerosa, questa
viene fatta, come detto in relazione e come chiarito bene dal
relatore prima, perché un componente della società vuole riportare
la sua partecipazione ad un livello pari a quello
dell’altro socio bancario, che sono la CRT e il San
Paolo, come soci bancari, la Finaosta, la Regione Valle
d’Aosta e altri soci.
Mi è sembrato di sentire che l’utile non viene
diviso. Non è vero. Noi abbiamo avuto, dal 1993 in poi, un
dividendo che è salito da 2,5 miliardi del 1993 a 2,8 miliardi nel
1994, e poi 3,3 miliardi, 3,5 miliardi, 4,1 miliardi fino ad
arrivare a 4,876 miliardi nel 2000. Questo è quanto la Regione ha
introitato dalla sua partecipazione in Finaosta; mi pare che non ci
sia altro da dire. Questo è un disegno di legge che ha solo queste
finalità!
Président
Nous procédons à l’examen de la
loi, article par article.
La parole au Conseiller Frassy sur l’article
1
er
.
Frassy (FI)
Sull’articolo 1 faremo la
dichiarazione di voto, che non potrà che essere negativa a questo
disegno di legge, per i motivi che penso di avere espresso in
sintesi nella discussione generale, e che vengono confermati dalla
breve replica dell’Assessore Agnesod.
Una breve replica, Assessore, che apre scenari preoccupanti,
perché se il vero e unico scopo - non mi sembra di averne sentiti
dichiarare altri - dell’aumento di capitale, seppure
a titolo gratuito, è la copertura di maggiori rischi, vuol dire che
lei sa qualcosa che avrebbe dovuto forse illustrare e comunicarci
meglio. Infatti, è quanto meno paradossale che si faccia un aumento
di capitale per coprire maggiori rischi, anche se forse non è così
paradossale, in base alla risposta che l’Assessore
Agnesod ha fornito al nostro gruppo riguardo alle sofferenze di
Finaosta ad oggi, e probabilmente rispetto a quelle che saranno le
nuove sofferenze di Finaosta nei mesi a venire, perché mi sembra
che il quadro non sia così roseo come spesso si cerca di far
passare. Vado a memoria, Assessore, perché non ho i dati sottomano,
ma se la memoria non mi tradisce le "sofferenze" di Finaosta sono
stimate in una cifra che si avvicina ai 40 miliardi.
Ora, in una realtà come la nostra, dove i bilanci delle nostre
amministrazioni comunali maggiori non superano - o se lo superano,
lo superano di poco - i dieci miliardi, lei si rende conto come una
sofferenza di questa entità non possa non destare qualche
preoccupazione.
E si rende anche conto come questa preoccupazione legittimamente
aumenti a fronte degli scenari poco rosei, di cui apprendiamo anche
oggi in relazione ad aziende che sono a libro paga - mi consenta
l’espressione brutale, ma efficace -
dell’Amministrazione regionale per i mutui e per
tutta una serie di interventi finanziari, che
l’Amministrazione, tramite Finaosta, continua a fare
con una logica, non dico più politica, ma tecnica, discutibile.
Qui, Assessore, le anticipo un oggetto di confronto politico che
il nostro gruppo porterà all’attenzione
dell’aula; il modo con cui Finaosta sta gestendo le
aperture di credito, controllando le situazioni e le sofferenze
delle società deve cambiare!
Non è credibile, Assessore, che una classe dirigente capace e in
buona fede, riesca a prendere tali e tanti abbagli come ha preso
Finaosta negli ultimi tempi! Allora, o ci sono dei meccanismi che
non sono rodati, ci sono dei funzionari che non sono
all’altezza - e in quel caso il compito politico è
quello di prendere delle decisioni e di arrivare a delle
determinazioni dure che possono riportare ad altri livelli di
maggior severità e serietà l’apertura di linee di
credito - o, se questo non avviene, Assessore, vuol dire che il
potere politico è compiacente, non voglio dire complice, ma
"compiacente" di una certa gestione quanto meno disinvolta di
quelle che continuo a chiamare "finanze pubbliche". Perché è facile
fare la S.p.A. con i soldi di Cottino, di Frassy, di Tibaldi, con i
soldi della comunità valdostana, Assessore, perché Finaosta è una
S.p.A. con i soldi di tutti noi!
Su questo noi chiederemo chiarezza; chiederemo chiarezza prima
in commissione, vorremo vedere i conti e le anticipiamo che vorremo
avere audizioni con i funzionari responsabili per capire
dall’Akerlund in giù cosa è successo, e per capire
dall’Akerlund in avanti cosa accadrà! Assessore
Ferraris, non basta scrivere su carta non intestata
all’Akerlund, senza protocollo e senza data, che
gradiremmo poi essere ristornati dai danni!
Ma di questo parleremo nel prossimo Consiglio, perché sarà
oggetto di un’altra interrogazione. Non si può
gestire così, Assessore Ferraris, la finanza pubblica! Perciò noi
siamo sconcertati dalla leggerezza con cui vengono affrontate,
Presidente Viérin, questioni che hanno un grande rilievo non solo
dal punto di vista finanziario, ma anche dal punto di vista
economico, in quanto riteniamo che Finaosta abbia delle
responsabilità nello sviluppo, ma abbia delle responsabilità anche
nel mancato decollo di molti settori della politica economica
valdostana!
Qui il discorso probabilmente ci porterebbe a fare mattina, di
conseguenza mi siedo confermando il voto negativo del nostro
gruppo.
Président
La parole au Conseiller Curtaz.
Curtaz (PVA-cU)
Per una breve dichiarazione di voto e una
giustificazione al voto negativo che andremo ad esprimere su questo
disegno di legge. Le ragioni sono sostanzialmente due, una di
carattere più specifico: in sostanza, le stesse domande che ha
posto il collega Frassy, avrei voluto e potuto farle mie, ma
avendole egli avanzate prima di me, non ho ritenuto di intervenire
per chiedere all’Assessore competente le motivazioni
che sono alla base di questo aumento di capitale.
E queste motivazioni, Assessore, sono state espresse in maniera
troppo generica; non si può liquidare una questione di tale
rilevanza anche in termini economici con il dire:
"la società ha
bisogno di capitalizzarsi per garantirsi contro rischi
maggiori"!
Noi avremmo voluto sapere quali sono questi rischi,
qual è la situazione di sofferenza, quali sono le difficoltà dei
debitori nei confronti della Finaosta. Ecco che, di fronte a una
risposta più esauriente, avremmo potuto fare delle considerazioni
eventualmente diverse. Invece, ancora una volta rispetto alla
Finaosta - ma io dico a tutte le società a partecipazione regionale
- c’è una mancanza di trasparenza, che riguarda la
comunicazione al Consiglio.
E qui vengo al secondo tema più generale, a costo di apparire
una Cassandra, perché il difetto della trasparenza sta all'origine.
Nel momento in cui il Consiglio, come è avvenuto per Finaosta, come
è avvenuto per altri casi, come temo avverrà per il Casinò,
costituisce una società per azioni che opera in regime
privatistico, si spoglia di ogni possibilità di controllo, di
stimolo, di indagine per l'opposizione, ma anche di stimolo
amministrativo da parte della maggioranza del Consiglio. In pratica
significa dare una cambiale in bianco alla Giunta, che ha poi
rapporti fiduciari e diretti con gli amministratori della società a
partecipazione regionale.
Il Consiglio viene completamente esautorato e io trovo
"drammatico" che un problema di questa grandezza, che una questione
così rilevante per la democrazia in questa regione, interessi a
così poca gente.
Può darsi che noi, che diciamo queste cose, siamo gente fuori
dal mondo, non lo so, lo chiedo anche ai colleghi: è mai possibile
che ogni volta il Consiglio, che dovrebbe essere
l’organo centrale della democrazia in questa regione
- ci vogliamo credere, altrimenti saremmo qui per scaldare le sedie
-, non si ponga con serietà questo problema? Noi approviamo una
legge e poi facciamo un salto al buio, non sappiamo più niente di
quello che capita, non possiamo più sapere niente o quasi!
Io rinnovo per l’ennesima volta questa
preoccupazione, la porto all’attenzione dei
colleghi, della stampa, dell'opinione pubblica, perché abbiamo un
Consiglio che quasi "masochisticamente" si espropria via via delle
proprie competenze, delegandole alla Giunta che agisce attraverso
società per azioni; e poi ci lamentiamo della mancanza di
trasparenza! Giusto, però, a mio giudizio, il peccato è originale e
vedo che non solo c’è un'inversione di rotta su
questo tema ma, da quello che leggiamo una situazione analoga,
verrà utilizzata anche per quanto riguarda la gestione del
Casinò.
Président
Je soumets au vote l’article
1
er
:
Conseillers présents et votants: 26
Pour: 21
Contre: 5
Le Conseil approuve.
Je soumets au vote l’article 2:
Conseillers présents et votants: 26
Pour: 21
Contre: 5
Le Conseil approuve.
La parole au Président de la Région, Viérin Dino, pour
déclaration de vote.
Viérin D. (UV)
Tout en confirmant que nous sommes pour le
projet de loi, qui, avec cette augmentation du capital social de
Finaosta, permettra d’atteindre deux finalités: tout
d’abord, d’élargir davantage la
participation en son sein de l’un des deux
partenaires bancaires mais, ensuite, du fait que les activités de
Finaosta sont rapportées au montant de son capital social, à
Finaosta aura la possibilité de mieux atteindre ses objectifs,
parce que comme tout le monde le sait, Finaosta agit sur deux
régimes: en régime spécial sur pouvoir du Gouvernement, et en
régime ordinaire, en pleine autonomie. Or,
l’exercice de ses fonctions en régime ordinaire est
rapporté à un barème, sur la base du montant du capital social. Je
voudrais également profiter des réflexions exprimées par M. Curtaz
pour ajouter quelques considérations.
Le collègue Curtaz s’est limité à présenter le
problème en termes absolus, mais il a oublié toute une série
d’éléments qui doivent être considérés. Il ne
s’agit pas en effet uniquement de définir en absolu
les compétences d’un gouvernement et
d’une assemblée; il s’agit également
de prendre en compte les moyens ou les instruments dont dispose une
collectivité publique pour agir dans le secteur économique.
C'est l’assemblée dans son ensemble qui doit
définir la gestion d'une société qui agit sur la base du droit
privé et selon une logique commerciale, avec des conseils
d’administration au sein desquels il y a des
représentants de majorité et de minorité? Ou bien, ce
n’est-il pas le cas de reconduire, comme souvent on
nous réclame dans d’autres occasions, à cette
Assemblée uniquement les pouvoirs d’ordre général:
de constitution, de définition des règles de fonctionnement, de
contrôle. Pour ce qui est de la gestion, ce n’est
pas une responsabilité de l’Assemblée, il
c’est difficile de faire partager à la minorité la
responsabilité de résultats et d’actions de sociétés
qui sont constituées par la majorité.
La responsabilité est définie, et elle revient au Gouvernement,
qui engage lui, vis-à-vis du Conseil, sur ce thème spécifique, sa
responsabilité politique; par contre, la responsabilité des
résultats revient aux gestionnaires, aux responsables de la
société, et il y a par là même la possibilité
d’exercer une fonction beaucoup plus actuelle et
plus réelle qui n’est pas celle de contrôler le
processus, mais celle de contrôler les résultats. Et, sur cette
base, il n’y a aucune limite quant aux possibilités
d’inspection, de contrôle et de vérification de
cette Assemblée.
Nous aurons donc certainement l’occasion de
revenir sur ce thème, mais j’inviterais à élargir le
cadre de la réflexion, à considérer tous les éléments sans se
limiter à considérer en absolu des compétences ou une répartition
des compétences. Une question celle-ci, telle
qu’elle a été posée, qui ne correspond plus à la
réalité des faits, je ne dis pas de cette collectivité
territoriale, mais de toute collectivité territoriale, gouvernement
étatique compris.
Président
Je soumets au vote le projet de loi dans son
ensemble:
Conseillers présents et votants: 29
Pour: 24
Contre: 5
Le Conseil approuve.
Sur cet objet s’achèvent les travaux de la
journée du Conseil de la Vallée.
La séance est levée.
La prochaine séance sera convoquée pour les 17 et 18 octobre
prochains.
