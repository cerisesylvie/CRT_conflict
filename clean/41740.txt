Classificazione
SPORT E TEMPO LIBERO
Infrastrutture ricreativo-sportive



Oggetto del Consiglio n. 753 del 3 luglio 2019 - Resoconto
OGGETTO N. 753/XV - Interrogazione: "Appalti per interventi
di riqualificazione delle piscine regionali di Aosta,
Pré-Saint-Didier e Verrès".
Rini (Presidente) -
punto n. 27 all'ordine del giorno, la
parola all'assessore Borrello.
Borrello (SA)
- Anticipo agli interpellanti che, se hanno
necessità, fornirò copia scritta, anche in virtù del fatto che fate
delle richieste di carattere tecnico legate a procedure concorsuali
e appalti, e, come ben sapete, posso solo relazionare rispetto ad
attività amministrative, quindi leggerò quanto è stato prodotto
dagli uffici. Per quanto riguarda il primo punto: la chiusura della
piscina regionale di Aosta è avvenuta per la direzione di lavori di
efficientamento energetico e consolidamento strutturale nel corso
dell'estate 2018, periodo idoneo a fornire il minor disagio
possibile all'utenza, vista la possibilità di accedere alla piscina
comunale scoperta. La chiusura della piscina regionale di
Pré-Saint-Didier, avvenuta a partire dallo scorso mese di luglio,
non ha nulla a che vedere con i lavori di efficientamento citati
nella relazione tecnico-illustrativa, bensì è dovuta a problemi e
imprevisti di natura strutturale legati al distacco di calcinacci
dei pilastri situati in zona vasca, quindi aperta agli utenti, che
avrebbe potuto creare pregiudizi alla sicurezza e all'incolumità
degli utenti stessi. La risposta al primo quesito è affermativa in
quanto per chiusure eccedenti i 30 giorni non viene riconosciuto al
concessionario il corrispettivo di gestione. Ma - secondo quanto
previsto dall'articolo 15 comma 1 del capitolato di appalto - solo
il rimborso delle effettive spese per canoni, consumi e personale
giustificati dal concessionario, maggiorate del 10% per spese
generali e utile.
Per quanto riguarda il secondo quesito da lei posto, le chiusure
previste in fase di predisposizione dell'appalto riguardavano
esclusivamente interventi circoscritti agli efficientamenti
energetici, che si sarebbero risolti in pochi mesi di chiusura in
un contesto ordinario, con il minor disagio possibile all'utenza e
che sarebbero stati trattati come specificato al punto precedente.
Qualsiasi altra chiusura imposta da motivazioni di natura
strutturale e/o di sicurezza non è stata considerata in sede di
predisposizione dell'appalto, in quanto non attuali e non
riscontrabili a priori.
Qualora si fosse presentato il caso, come peraltro è avvenuto,
tali chiusure, che sono imposte, sarebbero state trattate sempre
con le modalità già specificate: interruzione del corrispettivo e
solo rimborso delle spese sostenute. Se ne ha necessità, fornirò
copia visto che sono notizie proprio di carattere tecnico legate a
procedure concorsuali.
Presidente
- Per la replica la parola al proponente,
collega Manfrin.
Manfrin (LEGA VDA) -
Grazie, Assessore, per i dati che mi
ha fornito, però, ecco, su questo io credo che si debbano dire un
paio di cose. Tutte e tre le piscine, come lei ben sa, hanno a
turno o avuto una previsione di chiusura, oppure hanno avuto, a
causa di lavori straordinari, delle chiusure. Ecco in questa
clausola - che effettivamente lei mi ha detto che ho reperito nella
richiesta di accesso agli atti che ho fatto e a cui ho ottenuto
risposta e che appunto per questo presento in quest'aula, affinché
chi vuole ne sia informato - quello che ho trovato strano è appunto
che si dica che una sospensione prolungata del servizio superiore a
un mese produce questa riduzione. Ora qual è la stranezza? La
stranezza è che ho fatto un calcolo - utilizzo un termine che era
tanto caro all'assessore Marzi - "largo circa" di quelle che sono
tendenzialmente le spese che appunto... di quanto viene percepito
dai concessionari per la gestione delle piscine. "Largo circa" il
conto dice che vengono percepiti circa mille euro al giorno a
piscina per i gestori. Ora comprenderà, Assessore, che se io tengo
una piscina chiusa per un mese o ne tengo tre chiuse per un mese
poi magari la riapro, poi magari la richiudo, ma consideriamo anche
soltanto che io tenga chiuse le tre piscine per un mese come
effettivamente successo, anzi per molto più tempo, io avrò
percepito in tutto su tre piscine 90 mila euro, e il mio servizio
erogato sarà pari a zero, quindi mi pare evidente che
l'amministrazione avrà sborsato quasi 100 mila euro al
concessionario e il concessionario non avrò fatto alcunché.
Io credo che questo sia un problema, perché posso comprendere se
vi è una chiusura di qualche tipo imprevista e c'è magari per
qualche periodo breve, una settimana, ecco, allora chiaro che c'è
una chiusura imprevista, non posso saperlo, ma - e la ringrazio
anche per i dati che ha fornito - se io prevedo già all'interno del
capitolato d'appalto "interventi previsti: è previsto per la
piscina di Aosta un intervento di consolidamento strutturale di
efficientamento energetico con pannelli fotovoltaici estate 2017,
so già che nell'estate 2017 io chiuderò; se scrivo che per la
piscina di Pré-Saint-Didier verrà fatto un consolidamento
strutturale in sostituzione della copertura rinnovamento
architettonico per gli spazi interni e miglioramento delle
condizioni idrometriche, riduzione volume d'acqua e
rifunzionalizzazione della vasca principale, primavera 2018, so già
che chiuderò anche questa e se per la piscina di Verrès è previsto
un intervento di efficientamento energetico mediante isolamento di
parte delle pareti perimetrali estate 2018, e anche qui so già che
farò dei lavori, probabilmente, siccome questi lavori dureranno
diversi mesi, nella mia previsione, visto che sto facendo un
capitolato d'appalto, dirò: "siccome già in quei mesi ci saranno
dei lavori programmati, il concessionario sa - perché chiaramente
la gara è aperta - che se andrà a gestire questa piscina non
riceverà alcun compenso, sono lavori già programmati quindi per
quei mesi che sono previsti non si riceverà nulla, anche perché
anche prevedere, chiedo scusa, all'interno del contratto che ci
siano delle spese di personale per una piscina chiusa, io non so
questo personale quale lavoro può operare nella piscina visto che
la piscina è chiusa; magari per fare le pulizie, possibile, però
spese di personale, uno stipendio... mi sembra un po' strano,
peraltro aumentato anche del 10%, quindi ecco, Assessore, io la
ringrazierò se mi fornirà la documentazione che ha citato - è
chiaro, anche in presenza delle indagini che sono in corso e
appunto di uno svolgimento processuale di cui non so a che punto
siamo arrivati del dibattimento - penso che sarà utile fornire
questi dati per far capire che purtroppo anche l'amministrazione
quando stipula i contratti forse dovrebbe redigerli con un occhio
ai costi a risparmio e non allo sperpero come dire ingiustificato
di decine e decine di migliaia di euro dei cittadini.
