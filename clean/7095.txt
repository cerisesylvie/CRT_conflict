Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1598 del 6 novembre 1985 - Resoconto
OGGETTO N. 1598/VIII - RITARDI NELL'EFFETTUAZIONE DI ANALISI
CLINICHE PRESSO I SERVIZI DELL'ENTE OSPEDALIERO REGIONALE.
(Interpellanza)
PRESIDENTE
: Do lettura dell'interpellanza presentata dai
Consiglieri Torrione e Breuvé:
INTERPELLANZA
Se
è
pur vero che il Servizio sanitario regionale
presenta manchevolezze e disfunzioni piuttosto accentuate, non si
era ancora verificato che per essere sottoposti ad un semplice
esame dovessero intercorrere oltre cinque mesi fra il momento della
prenotazione
e
quello della sua effettuazione.
Il caso, d'altronde piuttosto clamoroso anche per le
conseguenze facilmente intuibili, si riferisce ad un tipo di esame
vascolare chiamato "doppler" eseguito presso uno specifico reparto
dell'Ente Ospedaliero regionale.
E' chiaro a quali rischi può andare incontro
un
paziente prima di essere
in
possesso dei risultati di un
esame del genere, visto
e
considerato che in cinque mesi
tutto può succedere...
Tutto ciò premesso, i sottoscritti Consiglieri regionali del
P.S.I.
INTERPELLANO
l'Assessore competente per conoscere:
a)
quali sono i motivi che determinano questo assurdo
ed inconcepibile ritardo nell'effettuazione dell'esame vascolare
"doppler" presso i Servizi dell'Ente Ospedaliero regionale;
b)
entro
quali tempi si prevede di porre
rimedio ad un inconveniente del genere;
c)
quali provvedimenti può
o
deve adottare la
Giunta regionale per eliminare questa paradossale situazione che
grava su un'utenza sempre più sconcertata e mal disposta a
sopportare specie le disfunzioni di strutture a carattere
sanitario.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Per un puro caso le due interpellanze
sono discusse una dopo l'altra e quindi parliamo ancora di sanità.
Abbiamo ascoltato con piacere le notizie tranquillizzanti
dell'Assessore, ma io purtroppo devo far conoscere al Consiglio un
caso piuttosto clamoroso e questa mia illustrazione potrebbe anche
essere intitolata: "Di analisi si può anche morire". Tuttavia non
voglio fare della sciocca ironia su un problema così importante e
perciò dico semplicemente di essermene occupato, perché un
cittadino qualsiasi si è rivolto ad un Consigliere regionale per
esporgli una situazione che presenta degli aspetti piuttosto
preoccupanti.
Nel reparto di chirurgia vascolare dell'Ospedale regionale di
Aosta occorrono oltre sei mesi per ottenere gli esiti di
un'analisi. Per essere più esatti, dal momento della prenotazione
all'U.S.L. fino all'effettuazione dell'analisi, passano cinque mesi
e dieci giorni. Io ho manifestato la mia incredulità, ma
l'interessato mi ha portato la copia della prenotazione effettuata
presso l'U.S.L. Certamente in cinque mesi e dieci giorni possono
succedere tante cose e, per combinazione, il paziente era già stato
operato presso lo stesso reparto e necessitava di un ulteriore
esame che in termine strettamente tecnico è definito "doppler".
Ho voluto perciò approfondire il caso e sono andato alla ricerca
del perché di questa disfunzione all'interno dell'Ospedale
regionale ed ho scoperto che essa è dovuta alla situazione in cui
si trova l'intero reparto di chirurgia vascolare. Il reparto in
oggetto esiste sulla carta ma ha una sua operatività molto limitata
perché è temporaneamente accorpato al reparto di chirurgia donne,
dove è anche ospitato. Non solo quindi ha una limitata
disponibilità di letti, ma ha anche una limitata possibilità di
utilizzare la sala operatoria, che è a disposizione dei sanitari
preposti alla direzione del reparto, una sola volta alla
settimana.
Il ritardo nella effettuazione delle analisi è di circa sei
mesi, ma, con gli attuali ritmi operatori e dando giustamente
priorità ai casi più urgenti, ho scoperto che occorrono esattamente
tre anni per l'asportazione della vena safena, che in termini
tecnici è chiamata "safenectomia". Questo problema merita una certa
attenzione ed un certo approfondimento, anche se io mi rendo conto
che è difficile offrire maggiori opportunità ai reparti più
costretti in spazi ristretti, fino a quando non si aggiungerà
un'altra ala all'edificio ospedaliero. Tuttavia io credo che
l'Assessore possa comunque intervenire per evitare che, come nel
caso in esame, lo spazio riservato al laboratorio di analisi sia
solo quello ricavato da una specie di sottoscala.
Questo intervento potrebbe consiste re nel dotare il reparto di
qualche locale in più e ripartendo in modo più equilibrato e
proporzionato al numero degli infermieri all'interno dell'Ospedale,
i letti destinati alle degenze tenendo conto delle effettive
necessità. Suggerisco una ripartizione più equa in attesa della
costruzione dell'altra ala che dovrebbe risolvere tutti i
problemi.
Ho voluto portare a conoscenza del Consiglio questa situazione e
spero che l'Assessore mi dia delle risposte pertinenti, anche
perché il problema non è certamente di secondaria importanza per
ché riguarda la qualità della vita dei cittadini e la salute di noi
tutti.
PRESIDENTE
: Ha chiesto la parola l'Assessore alla Sanità
ed Assistenza Sociale Voyat; ne ha facoltà.
VOYAT (U.V.):
Partecipando a vari convegni che si
svolgono periodicamente in Italia e che hanno per oggetto questioni
sanitarie si viene a sapere che per certi ricoveri, anche in alcune
città vicine, come Torino, ci vogliono due anni; che per certi
esami, come quelli che richiedono l'uso del TAC e che noi facciamo
normalmente in quindici o venti giorni, sempre riferendoci a
Torino, vi vuole un anno o un anno e mezzo. Non voglio certamente
dire che "mal comune è mezzo gaudio", però si tratta di fatti che
purtroppo succedono.
Per quanto riguarda il "doppler", diciamo che gli esami vengono
fatti immediatamente per i ricoverati, che in genere rappresentano
anche i casi più gravi, ma aggiungiamo anche che, stando alle medie
delle statistiche nazionali, nessuno prevedeva una crescita così
vistosa delle richieste per questo tipo di esami al momento
dell'istituzione dell'unità operativa di chirurgia vascolare. In
ogni caso, un certo aumento di queste richieste si verifica un po'
dovunque quando ci sono nuove opportunità di analisi o di
controlli.
Una delle cause dipende anche dal reparto di cardiologia: i
vecchi ricoverati infatti erano sottoposti ad un certo tipo di
analisi, mentre, da quando è stata istituita la chirurgia vascolare
con l'attrezzatura per gli accertamenti con il doppler, tutti i
cardiologi sottopongono i pazienti a questo tipo di esame. Anche i
medici generici del servizio territoriale, forse perché male
informati, richiedono l'esame doppler per tutti i pazienti che
presentano un piccolo problema di circolazione o altri sintomi
particolari: ne consegue perciò un'inflazione, quasi paurosa, di
richieste per questo genere di esame che, dai colloqui avuti con i
responsabili di questo reparto, non sempre sembrano pertinenti o
necessarie. Tutto ciò ha contribuito a determinare una grave
situazione di disagio presso l'Ospedale di Aosta.
Quali sono le difficoltà più evidenti sulle quali noi possiamo
intervenire? La prima dipende dalla presenza di due soli medici che
operano nel campo della chirurgia vascolare e che quindi sono
abilitati ad effettuare gli esami doppler; la seconda difficoltà
era legata alla carenza di personale infermieristico specializzato.
Ho detto "era", perché da circa dieci giorni è stata assegnata al
reparto un'altra infermiera professionale con la funzione di
assistere il medico in questo genere di analisi; la terza
difficoltà è costituita dall'assenza di locali idonei. Da circa un
anno abbiamo chiesto al Comune di Aosta un parere sull'espansione
volumetrica dell'Ospedale, ma non abbiamo ancora ottenuto risposta,
eppure dobbiamo reperire gli spazi necessari. Il doppler è stato
messo in un sottoscala perché era l'unico locale disponibile; in
via del tutto provvisoria cercheremo di trovare altri locali vicini
al reparto di radiologia. Se la risposta del Comune di Aosta ci
fosse pervenuta subito dopo la richiesta, noi avremmo già potuto
provvedere alla ristrutturazione di quelle parti dell'Ospedale che
sono ancora vuote, come l'ex pronto soccorso e le ex sale
operatorie, dove avremmo potuto fare gli ambulatori per il doppler,
il centro doppler per la chirurgia vascolare e per la
neurochirurgia, e avremmo potuto anche risolvere provvisoriamente
la questione dei posti letto.
Ha ragione il Consigliere Torrione quando dice che bisognerebbe
ridurre una unità operativa per dare posti letto alla chirurgia
vascolare, però io voglio sapere anche quale dovrei ridurre. Poiché
non abbiamo dei locali del tutto liberi, non mi basta sapere che un
reparto ha bisogno di sedici posti letto, io vorrei che mi si
consigli a quale altro reparto li dovrei togliere. Basterebbe,
comunque che il Comune di Aosta desse parere favorevole al piano
volumetrico che abbiamo già presentato per predisporre i progetti
esecutivi di almeno una parte dei lavori per far entrare in
funzione i quattordici o sedici posti letto già discussi e
concordati con i responsabili del reparto, altrimenti, per il
momento, non c'è nessun'altra possibilità. Ricordo che a dicembre
verrà svolto un concorso per risolvere la questione del personale
medico mentre è già stato risolto il problema inerente
all'infermiera professionale.
Cercheremo di reperire locali liberi per dare una sistemazione
più adeguata rispetto all'attuale, anche se non ancora idonea allo
scopo, per gli esami doppler. E nel contempo aspetteremo di poter
fare questo "benedetto" ampliamento, non appena il Comune di Aosta
ci avrà dato la concessione edilizia.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Io mi rendo perfettamente conto del
fatto che il problema non è di facile soluzione e do anche atto
all'Assessore che il discorso sanitario, nell'ambito del territorio
valdostano, non presenta certo quegli eccessi negativi che si
verificano invece in altre parti d'Italia. Però dico anche che è
meglio paragonarci con chi sta meglio e non con chi sta peggio,
perché in questo caso stiamo parlando di problemi sanitari.
Probabilmente il ritardo alla soluzione di questi problemi è
dovuto anche alla mancata risposta del Comune di Aosta
sull'ampliamento dell'Ospedale. Io non entro nel merito però
consiglierei all'Assessore di fare una piccola verifica interna,
perché io ho ricavato la netta sensazione che alcuni reparti siano
sovradimensionati rispetto alle reali necessità, mentre altri siano
addirittura sottodimensionati.
Qualunque intervento all'interno dell'Ospedale può toccare
interessi e aspetti positivi e negativi, ma io non mi faccio
paladino di nessuno, ho solo cercato di denunciare in termini molto
obiettivi una situazione di fatto. Tuttavia non possiamo aspettare
la risposta del Comune di Aosta senza assumere le decisioni più
opportune che il caso merita, riducendo, come io mi auguro, almeno
parzialmente il ritardo di 6 mesi nella effettuazione delle
analisi, con l'assegnazione al reparto di una infermiera
professionale e sistemando altrove il laboratorio, come promesso
dall'Assessore e con soddisfazione di tutti. All'interno
dell'Ospedale però esiste una situazione di malessere dovuta anche
ad altri problemi ed io annuncio che svolgeremo, nei limiti del
possibile, un'indagine approfondita e fare mo conoscere i suoi
risultati al Consiglio.
