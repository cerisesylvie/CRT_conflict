Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1445 del 3 luglio 1985 - Resoconto
OGGETTO N. 1445/VIII - INIZIATIVE PER MIGLIORAMENTI AL
SERVIZIO DI TRASPORTO PUBBLICO TRA EMARESE E SAINT-VINCENT.
(Interpellanza)
PRESIDENTE
: Do lettura dell'interpellanza presentata dai
Consigliere Cout e Mafrica:
INTERPELLANZA
A seguito di una richiesta degli interessati, da alcuni mesi è
stato istituito un servizio di trasporto pubblico tra Emarèse e
Saint-Vincent.
Sono però giunte al Gruppo Comunista lamentele rispetto al
numero inadeguato delle corse, agli orari e al percorso del mezzo
pubblico attualmente in servi zio.
In particolare si evidenziano la necessità di una corsa di
ritorno Saint-Vincent - Emarèse nel pomeriggio, l'opportunità di
servire alcune frazioni oggi non collegate e le difficoltà
incontrate dagli studenti nel giungere in orario a scuola la
mattina.
Ciò premesso i sottoscritti Consiglieri del Gruppo
Comunista
INTERPELLANO
l'Assessore competente per sapere se è intenzione della Giunta
intervenire nella situazione prima ricordata per apportare
miglioramenti al servizio di trasporto pubblico tra Emarèse e
Saint-Vincent.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
A seguito di una richiesta che era stata
avanzata dagli abitanti di Emarèse, mi sembra dal mese di ottobre
(anzi dalla fine di febbraio, anche se poi è iniziato il 4 marzo) è
stato istituito un servizio di trasporto pubblico per la frazione
di Emarèse. Questo trasporto doveva iniziare con un periodo di
prova e siccome al nostro Gruppo sono giunte alcune lamentele da
parte degli abitanti di Emarèse per ciò che riguarda
l'inadeguatezza delle corse, gli orari o il percorso del servizio,
noi abbiamo pensato di porre il problema proprio per vedere se in
futuro sarà possibile apportare alcune modi fiche.
Da parte degli abitanti è stato fatto presente, ad esempio, che
per ciò che riguarda il trasporto degli alunni, che prima era
svolto dal Comune con un proprio servizio mentre ora è stato
sostituito dal nuovo servizio, esistono dei problemi come la
perdita della coincidenza necessaria ad alcuni alunni che debbono
recarsi a Châtillon, perché, il pullman che parte alle 7,40 del
mattino non arriva in tempo. Questa difficoltà potrebbe essere
risolta anticipando di soli 10 minuti la partenza del pullman
oppure facendo in modo che il pullman, invece di fermarsi a
Saint-Vincent, giunga direttamente a Châtillon.
Per ciò che riguarda 1 'orario c'è anche un'altra questione. Il
pullman, dopo essere sceso al mattino, sale alle ore 13, poi scende
al pomeriggio e non risale più. Questo ci sembra strano, perché chi
scende in pullman di solito deve anche risalire ma non ha il
servizio di trasporto a disposizione.
Tra le altre questioni sollevate ricordo che alcune frazioni
sembrano esse re un pò tagliate fuori, mentre allungando di un
quarto d'ora il tempo del percorso potrebbero essere raggiunte
tutte le frazioni. Alcuni ritardi lamentati sono dipesi da un
tratto di strada impraticabile e che avrebbe dovuto esse re
sistemato. Nel periodo estivo l'orario è stato modificato ed il
percorso del pullman va addirittura dall'altra parte del colle e
scende a Challant, ma ad Ottobre ritornerà in vigore il vecchio
orario oppure si modificherà qualche cosa?
Questa interpellanza è stata presentata proprio per sapere che
cosa intende fare l'Amministrazione regionale e noi riteniamo che
sia stato corretto presentarla proprio perché si era parlato di un
periodo di prova, al termine del quale si sarebbero potute
apportare eventuali modifiche migliorative.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (A.D.P.):
Volevo ricordare che il servizio
Emarèse-Saint Vincent è entrato in esercizio il 4 marzo e fino ad
ora all'ufficio trasporti non è arrivato nessun tipo di lamentela,
anche perché sono state rispettate le richieste fatte dalla
popolazione e dai Comuni interessati di Emarèse in modo parti
colare. L'unico rilievo ci proviene dal l'ufficio trasporti, che
sottolinea l'assoluta scarsità di passeggeri che utilizzano in
questo periodo l'autolinea la cui istituzione era stata sollecitata
da una petizione firmata da ben 173 persone, che richiedevano
l'istituzione di un servizio permanente anche se minimo. Pertanto
le corse, gli orari ed il percorso che
oggi
desterebbero
lamentele, secondo gli interpellanti, sono le stesse corse, gli
stessi orari e percorso, richiesti dalla popolazione e concordati
con le autorità comunali.
Esistono durante tutto l'anno due corse feriali
Saint-Vincent-Emarèse Sommarèse con partenza da Saint Vincent alle
ore 6,40 ed arrivo alle 13,00, e due corse festive con partenza
alle ore 8,30 e alle ore 13,00. Da Sommarèse Emarèse per
Saint-Vincent esistono due corse feriali alle ore 7,15 e 13,45 e
due corse festive con partenza alle ore 9,15 e 16,50. Da lunedì 1°
luglio sono entrate in funzione altre due corse supplementari
giornaliere, cioè feriali e festive, da Saint-Vincent alle ore 8,30
e alle ore 15,30, da Sommarèse alle ore 9,50 e alle ore 16,50.
Tuttavia l'ufficio segnala che nessun passeggero fino ad
oggi
ha utilizzato queste corse supplementari, speriamo che
ciò avvenga almeno nei prossimi giorni. Siamo ancora in fase
sperimentale e questi dati ci serviranno per assumere decisioni
definitive.
Tuttavia ricordo che per favorire il turismo della zona, come ci
è stato richiesto, queste corse d'estate arriva no comunque fino a
Challant-Saint-Anselme con ritorno. Non è vero che esistono oggi
frazioni di Saint-Vincent e di Emarèse non collegate. E' vero
invece che mancano i collegamenti tra Emarèse e Montjovet, come
recentemente è stato sottolineato da una richiesta in tal senso che
ci è stata presentata dal Comune di Montjovet, ma si tratta appunto
di altro Comune, di altra frazione e di altro percorso. In ogni
caso sono in corso verifiche per assicurare eventuali collegamenti
tra Emarèse e Montjovet. Per questo prossimamente faremo un
incontro con le tre amministrazioni comunali.
(.... INTERRUZIONE ....)
Non risulta che degli studenti giungano in ritardo a scuola.
(... INTERRUZIONE ....)
Mi sembra che la questione non venga presa sul serio. Solo in
rare circostanze vi è stato qualche ritardo dovuto al mancato
sgombero della neve da parte delle varie amministrazioni comunali
competenti. Comunque si assicurano i Consiglieri interpellanti che
la situazione verrà esaminata prossimamente e se, come segnalano
gli interpellanti, risulteranno documentate queste richieste si
vedrà ai porre allo studio miglioramenti ed intensificazioni degli
attuali percorsi, orari e corse, che, voglio ricordarlo ancora,
sono ancora in una fase sperimentale che permette di acquisire un
minimo di documentazione anche sulla quantità di utilizzazione
della linea.
In ogni caso la scelta, prima di diventare definitiva, verrà
portata all'esame del Consiglio regionale. Ribadisco ancora che
richieste specifiche di modifiche non sono pervenute
all'Amministrazione regionale sino a questo momento.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Ci fa piacere scoprire che da
Saint-Vincent ad Emarèse c'è un servizio di trasporti perfetto al
punto da non essere utilizzato da nessuno. Questo dato ci stupisce
un pò ma sarà nostra cura invitare coloro che ci hanno formulato
queste lamentele di rivolgerle anche ai competenti uffici
dell'Assessorato, che fino ad ora non ne sono a conoscenza. A me
risulta che alcune lamentele sono state rivolte anche
all'Amministrazione e ad altri uffici.
Diremo comunque di presentarle per iscritto affinché rimangano
agli atti in modo che, superato il periodo di pro va, possano
essere apportate al servizio le modifiche più opportune, oppure
questo potrebbe essere eliminato qualora non dovesse servire più,
come mi sembra che si voglia decidere. Io penso invece che debba
essere migliorato, sia per chi vi abita ed anche per incentivare
una forma di turismo nella collina di Saint-Vincent e di
Emarèse.
