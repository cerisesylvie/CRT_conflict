Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 6 del 15 gennaio 1973 - Resoconto
OGGETTO N. 6/73 - Problemi concernenti il caseificio
consorziale di Villeneuve. (Interpellanza)
Manganoni (P.C.I
.) - Io qui penso che, già nella
interpellanza, l'interpellanza contiene, no, contiene la mia
richiesta. In breve, la Regione sta costruendo a Villeneuve un
caseificio; da quanto mi risulta, e prego l'Assessore di
correggermi, nel caso le mie affermazioni, non siano esatte,
avrebbe dovuto entrare in funzione, questo caseificio, al primo
gennaio del 1973. Ora, per diverse ragioni, fra le quali, almeno da
quanto mi risulta doveva essere la ritardata consegna dei
macchinari da parte delle case fornitrici, ha ritardato questa
apertura; non solo, ma le previsioni che io mi auguro sbagliate, le
previsioni sarebbero queste: forse un po' pessimiste, che andiamo a
maggio, poi le mucche vanno negli alpeggi, o nei
maien
, e
praticamente andremmo a questo autunno. Cosa succede? Questo
ritardo ha danneggiato gli agricoltori in questo senso, che avevano
programmato la destinazione del loro latte partendo dal principio
che dal primo gennaio il caseificio è aperto; non essendo stato
aperto, naturalmente hanno dovuto trovare un'altra destinazione al
latte, differente da quella che loro avevano previsto.
Ora, io chiedevo le ragioni di questo ritardo, e mi auguro anche
che l'Assessore smentisca queste previsioni un po' nere che
ritarderebbero l'apertura alla fine di maggio.
Maquignaz (D.P.)
- Innanzitutto l'Assessorato non ha mai
fatto promesse o fissato un termine per l'inizio dell'attività,
cioè noi avevamo detto: "prevediamo, prevediamo che il caseificio
possa entrare in funzione ai primi di gennaio"; però naturalmente
"prevediamo", perché quando un fabbricato è in costruzione, quando
bisogna aspettare tutte le finiture, noi sappiamo che è sempre
molto difficile fare delle previsioni esatte.
Ma qui penso che sulla questione del caseificio, merita anche
fare una piccola cronistoria perché è stato un lavoro che è andato
avanti con molte difficoltà; prima, la cooperativa aveva preso
l'impegno di fare il progetto, di presentarci sia il terreno che il
progetto e noi questo l'avevamo appoggiato, perché ci sembrava
un'iniziativa valida e anche che questa responsabilità fosse presa
direttamente dalla Cooperativa.
Successivamente, invece, la Cooperativa, per la mancata
approvazione della legge sulla cooperazione, visto che non c'era
quella garanzia di finanziamento, ha preferito invece e ha deciso
di farlo fare dall'amministrazione regionale, come avevamo fatto
per Valtournenche e per St. Pierre per il magazzino da frutta.
Quindi noi abbiamo dovuto prendere il progetto che aveva la
cooperativa e portarlo in Consiglio regionale. Il Consiglio
regionale, nella seduta del 28.01.1971 ha approvato l'iniziativa ma
non ha approvato il progetto, anzi, ha demandato all'Assessorato
all'Agricoltura di riesaminarlo con alcuni consigli, alcuni
suggerimenti che erano stati fatti in sede consiliare.
L'Assessorato all'agricoltura ha provveduto immediatamente a far
fare questo nuovo progetto, perché si è dovuto rifare completamente
ed era già pronto per la fine di aprile del 1971. Il Consiglio
aveva anche stabilito che prima di appaltare sia le opere sia le
attrezzature, si doveva sentire la Commissione dell'Agricoltura;
tutte cose che non sollecitano mica l'esecuzione, caso mai la
ritardano. Difatti la Commissione ha approvato il progetto il
1.6.1971, subito la Giunta ha appaltato i lavori, e sono stati
aggiudicati il 1° settembre; il tempo di fare gli appalti,
approvazione delibere, coordinamento e naturalmente, poi,
l'aggiudicazione.
L'inizio dei lavori è stato intralciato dallo spostamento della
linea di alta tensione che esisteva sull'appezzamento; quindi anche
quello ha portato un certo ritardo. Se invece passiamo al problema
attrezzatura, come sembra che si riferisca più l'interpellanza, la
situazione è questa: il 26 aprile, già del 1971, l'Assessorato
richiedeva le offerte a cinque ditte specializzate in questo
settore; nei mesi di giugno e luglio sono pervenute tutte le
offerte; abbiamo fatto un esame dettagliato, un raffronto, un
prospetto, che è stato presentato a settembre del 1971 alla
Commissione agricoltura.
Il 17 marzo 1972 la Commissione agricoltura aveva richiesto di
effettuare una visita a tutti gli impianti, agli impianti esistenti
per poter valutare meglio le varie offerte pervenute. Il 24 aprile
del 1972, visto che non si erano ancora fatte queste visite per
svariati motivi, io avevo richiesto al Presidente della Commissione
se potevano decidere come Giunta, in quanto che si andava un po' a
rilento. Infatti il 24 giugno ha dato la risposta dicendo che
demandava alla Giunta questo compito; abbiamo immediatamente
approvato con delibera di Giunta e ordinato già il 9 maggio 1972.
La Ditta doveva ultimare completamente i lavori per la fine di
novembre; mentre invece, per la verità, c'è un ritardo di circa due
mesi, perché li ultimerà a giorni.
Io ho avuto occasione di essere presente all'Assemblea annuale
della cooperativa di Chatel Argent, il 7 di gennaio, la quale,
naturalmente mi ha manifestato queste preoccupazioni e ho avuto
occasione di esaminare attentamente la situazione e di rendermi
conto che effettivamente, se dovevamo ultimare completamente i
lavori, si andava perlomeno alla fine di marzo.
Abbiamo pensato di fare una visita al Caseificio, insieme con il
Direttore dei lavori, l'impresa, la Ditta che fornisce le
attrezzature, ed i rappresentanti della Cooperativa. Si è capito
che per poter iniziare la lavorazione al più presto era opportuno,
per il momento, non ultimare quel pavimento speciale che avevano
previsto, che richiede come minimo un mese di stagionatura, e un
mese di stagionatura del sottofondo quindi noi metteremo in
funzione il caseificio, senza completare il pavimento, solo con un
piccolo strato di calcestruzzo e questo è possibile, farlo,
completarlo, per la fine di gennaio. Quindi ai primi di febbraio il
caseificio entra in funzione.
Manganoni (P.C.I
.) - Sono soddisfatto delle risposte
dell'Assessore e sono particolarmente soddisfatto che abbia
precisato e smentito le fosche previsioni nostre, che si andava a
maggio; quindi, se entro i primi di febbraio, si tratterrebbe poi
di un mese di ritardo, se non ci fosse questo ritardo, era meglio,
comunque, comunque, non è che sia poi...
