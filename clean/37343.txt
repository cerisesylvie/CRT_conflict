Classificazione
OPERE PUBBLICHE



Oggetto del Consiglio n. 1144 del 8 aprile 2015 - Resoconto
OGGETTO N. 1144/XIV - Approvazione del programma regionale di
previsione dei lavori pubblici per il triennio 2015/2017, ai sensi
del secondo comma dell'articolo 7 della legge regionale
12/1996.
Presidente
- Per l'illustrazione del provvedimento, la
parola all'Assessore Baccega.
Baccega (SA)
- Grazie Presidente.
Buon pomeriggio a tutti. Dopo il passaggio in III Commissione,
che ringrazio per l'approvazione, e al Consiglio permanente per gli
Enti locali, dove anche lì ha avuto l'approvazione all'unanimità,
presentiamo al Consiglio il piano previsionale dei lavori pubblici
per gli anni 2015-2017. Nell'ambito delle attività volte a
ridefinire in modo sostanziale il sistema di programmazione dei
lavori pubblici erano stati definiti due obiettivi strategici in
ordine generale: il primo, sviluppare un maggior livello di
congruità tra la programmazione dei lavori pubblici e la necessità
di copertura finanziaria che ne deriva, e in questa logica si è
deciso di riallineare le attività di predisposizione del documento
di programmazione con quelle di formazione del bilancio regionale;
il secondo era rappresentare una fotografia d'insieme a livello
regionale della spesa complessiva per gli investimenti pubblici
destinati alle opere pubbliche più rilevanti di interesse regionale
e a tal fine si è deciso di comprendere nel documento di
programmazione in modo esaustivo, indipendentemente dalla loro
natura, tutti gli interventi, sia quelli finanziati mediante
specifiche leggi o programmi di settore a beneficio di altri
soggetti attuatori, sia quelli realizzati dalla Regione, con
esclusione degli interventi gestiti direttamente dalle società di
scopo. Questi due obiettivi sono stati pienamente raggiunti
attraverso un attento coordinamento delle diverse programmazioni di
settore e della puntuale riorganizzazione della copertura
finanziaria, che risulta dettagliatamente articolata nelle diverse
tipologie di risorse, tutte documentate con indicazione del tipo di
fonte di finanziamento degli interventi e degli atti amministrativi
di riferimento, secondo la loro distinzione, in particolare importi
a valere sul bilancio corrente, comprensivi di eventuali fondi,
fondi Stato o provenienti dall'Unione europea già iscritti a
bilancio, importi extra bilancio, quelli a valere sul mutuo
Finaosta, derivanti da finanziamenti di soggetti privati, da fondi
Stato in contabilità speciale, dal cofinanziamento di altri Enti,
oppure importi già finanziati, impegnati per progettazioni già
realizzate: i cosiddetti "residui".
Il programma regionale di previsione dei lavori pubblici per il
triennio 2015-2017 è costituito da 113 interventi, per un ammontare
complessivo di investimenti pari a
?
152.100.720. La copertura
finanziaria coincide al 100 percento con la previsione di
investimento. Nella logica di ottimizzazione delle risorse
disponibili
,
il programma di previsione
triennale è stato quindi sostituito in favore di una proposta di
programmazione decisamente più realistica, perché totalmente
finanziata, quindi non più il "libro dei sogni" che non vedeva
finanziamenti, bensì un quadro ben preciso di lavori immediatamente
cantierabili, quindi dei lavori in esso ricompresi sono stati
confermati solo quelli con garanzia di copertura certa, copertura
finanziaria appunto.
Le strutture organizzative dell'Amministrazione coinvolte
direttamente nella programmazione regionale sono 21 in capo a
quattro Assessorati: l'Assessorato delle opere pubbliche, quello
dell'agricoltura, quello dell'istruzione e cultura e quello della
sanità, oltre ad altre due strutture in capo all'Assessorato del
turismo e a quello delle attività produttive, che indirettamente
promuovono interventi la cui responsabilità di attuazione ricade
sull'Assessorato delle opere pubbliche. Un gioco di squadra per cui
mi sembra doveroso ringraziare tutti gli attori che hanno messo in
campo la loro professionalità e il loro sapere.
In un'ottica di osservanza dei principi di trasparenza,
pubblicità, comunicazione e monitoraggio della programmazione dei
lavori pubblici, la gestione informatizzata delle attività consente
di corredare la presentazione del programma di previsione triennale
con il rendiconto delle modifiche intercorse alla programmazione
approvata l'anno precedente, evidenziando e aggiornando per ogni
intervento le informazioni relative alle diverse casistiche. Questa
puntuale rendicontazione consentirà al Consiglio regionale e a
chiunque altro ne vorrà prendere visione di riscontrare di anno in
anno la proposta di nuova programmazione regionale dei lavori
pubblici in un quadro di raffronto con quella precedente e
sufficientemente esaustivo delle dinamiche di sviluppo che la
caratterizzano. Posto che il nuovo schema di procedura utilizzato e
le novità introdotte relativamente all'inquadramento finanziario
dei singoli interventi costituiscono elementi di significativa
discontinuità con il precedente documento di programmazione, il
raffronto di cui sopra risulterà quindi coerente e realizzabile a
partire dalla prossima verifica annuale del 2015, dalla quale
emergerà la proposta di nuova programmazione a valere sul triennio
2016-2018
,
.
ma
Ma
come vengono classificati gli
interventi nel quadro dei lavori di riferimento? Abbiamo
sottolineato in Commissione che ci sono tre tipologie di
intervento: l'intervento generico, cosiddetto "G1", che prevede dei
contenitori soprattutto per attività di manutenzione, lavori di
piccola entità, lavori con carattere d'urgenza; generico G2,
contenitore di attività per interventi realizzati
dall'Amministrazione regionale a favore di altri soggetti: i Comuni
o gli Enti come l'ARER, contenitori di riferimento finanziati da
leggi speciali, come il FOSPI, come la legge 26, per cui saranno
previsti ben 15 interventi nel piano operativo 2015, che sarà
approvato nei prossimi giorni dopo l'approvazione del piano
triennale da parte della Giunta e il quadro lavori si conclude con
interventi specifici, che sono interventi caratterizzati da
descrizioni precise sul tipo di intervento da realizzare: se si
vuole realizzare un ponte, è un intervento specifico. Alle
strutture regionali quindi è affidata la programmazione, che viene
aggiornata con la modifica delle schede, che vengono eliminate a
seguito dell'affidamento o della determina a contrarre o con
l'indizione di gara. Come saranno investiti i finanziamenti del
piano 2015-2017? Come noto, in Commissione ho presentato un
emendamento che incrementava la dotazione di
?
2.800.000 per quanto riguarda
gli interventi dei lavori pubblici e di 400.000 euro per quanto
riguarda gli interventi dell'agricoltura. Un finanziamento deriva
dalle risorse dell'inclusione sociale, con le quali si potrà dare
immediatamente risposte a piccoli interventi, come era previsto
dalla risoluzione che aveva approvato il Consiglio regionale.
Il piano lavori regionale prevederà un piano di interventi in
ben 34 comuni della Valle d'Aosta, interventi che per le diverse
strutture saranno ripartiti...
io
do come indicazione pagina 17
del piano lavori, dov'è chiaramente indicata la tipologia
dell'intervento e il totale degli interventi, dei finanziamenti,
cito:
"Assetto idrogeologico dei bacini montani, ben
?
18.360.000. Opere idrauliche:
?
44.000.000. Opere stradali:
?
27.484.000..."
, e così
via. I Consiglieri o chi lavora poi potrà prendere atto sul sito
delle varie tipologie di intervento. Laddove la legge lo
consentirà, si andrà nella direzione di affidamenti mediante
cottimo fiduciario, quindi per
gli
importi inferiori ai 300 mila
euro
.
e anche
q
Q
uesta
è
anche
l'occasione per dare i risultati rispetto al 2014
;
,
al piano lavori 2014, erano 145 interventi per un importo totale di
?
62.631.000, ad oggi sono stati
tutti avviati.
Da questo punto di vista, quindi, non mi resta che concludere
dando un ringraziamento a tutte le strutture, a tutti coloro che
hanno lavorato nella direzione di produrre un documento importante,
che va nella logica della trasparenza, dell'efficacia,
dell'economicità e del voler dare una risposta importante ad un
settore che, ahimè, è abbastanza in crisi. Grazie.
Presidente
- Grazie Assessore. Apriamo la discussione
generale. La parola al Consigliere Fabbri.
Fabbri (UVP)
- Grazie Signor Presidente.
Io vorrei solo chiedere, se possibile, all'Assessore un paio di
delucidazioni. Prima di tutto mi rifaccio ad una scheda,
precisamente col codice...adesso il codice è molto complesso: 0E 05
S 00 2014, e mi rifaccio a questa scheda per la discussione che ci
sarà poi in seguito per quanto riguarda i problemi dei trasporti. È
un tipo di lavoro per il quale sono stati stanziati 1 milione e
mezzo di euro: si tratta delle opere di completamento
dell'involucro dell'aerostazione e del piazzale aeromobile. Vorrei
sapere un attimino se può dare una maggiore delucidazione su questa
cosa e soprattutto se ha ritenuto così urgente, importante questo
tipo di opera vista appunto la discussione che faremo
sull'aeroporto, visto che dovremo anche dare una linea di
prosecuzione su questi tipi di investimento. Questa è la prima
domanda.
La seconda domanda invece riguarda il piano degli investimenti.
Lei ha detto giustamente che questi investimenti sono stati
aumentati di 2.800.000 euro in seguito alla risoluzione che era
stata presa in sede di approvazione di bilancio. Questi 2.800.000
euro, più 400.000 per quanto riguarda le spese di assestamento sul
territorio, sono stati presi dal fondo dell'inclusione sociale,
come abbiamo detto già in Commissione, riducendo questo fondo per
l'inclusione sociale di ben 3.600.000 euro. Ora, visto e
considerato che laddove ci sono i finanziamenti per questo piano
che lei ci ha illustrato...vedo qui la cifra di 27.224.000 euro a
valere del fondo di rotazione della gestione speciale, della famosa
legge 40, mi chiedo e le chiedo se quei 3.200.000 euro non potevano
essere presi incrementando questo tipo di fondo di rotazione e non
andando invece a diminuire un fondo di inclusione sociale già così
ai limiti di quello che potrà coprire quelle che sono le sue
funzioni. Grazie.
Presidente
- Grazie Consigliere Fabbri. Ci sono altri
interventi? Colleghi, se non ci sono altri interventi in
discussione generale...la parola al Consigliere Gerandin.
Gerandin (UVP)
- Merci Président.
Proprio due considerazioni a margine di questo piano lavori, che
giustamente l'Assessore ha ricordato nel passato veniva un po'
chiamato il "libro dei sogni". Questa volta forse abbiamo un piano
che è un po' più realistico. Detto questo, beh, io ci tenevo a
sottolineare due-tre passaggi, due-tre aspetti che hanno per noi un
significato molto importante. Con questo piano lavori ci rendiamo
conto di quelle che sono state le scelte in sede di bilancio, come
sono state condizionate dalla diminuzione di risorse le scelte in
sede di approvazione di bilancio. Ci sono due-tre aspetti che, a
nostro parere, sono significativi: il primo è legato al ridursi
fortemente delle risorse ai sensi della legge 5 del 2001. Noi
vediamo che ci sono 5.550.000 euro a disposizione nei tre anni,
sono risorse che...noi, per quello che riguarda la legge 5,
sappiamo che ci sono due metodi di intervenire: uno era preventivo
per mettere in sicurezza, l'altro tramite interventi di somma
urgenza che venivano regolarizzati nel più breve tempo possibile.
Ora, noi siamo convinti che 5 milioni e mezzo di euro siano
veramente pochi per tre anni in un sistema come il sistema
valdostano, che è un sistema ad alto rischio per quello che
riguarda il discorso del dissesto; non siamo noi che lo diciamo,
purtroppo sono le casistiche e sono comunque le mappe nazionali che
dicono che la Valle d'Aosta è ad alto rischio. Ora, lo ha detto in
sede di approvazione del bilancio, non è che tutte le volte
dobbiamo fare gli scongiuri, incrociare le dita sperando che non
succeda mai nulla al sistema Valle d'Aosta. Noi con 5 milioni e
mezzo in tre anni veramente abbiamo messo delle risorse che non
sono assolutamente sufficienti per un discorso preventivo e ci
auguriamo che non succeda mai più un disastro com'è successo, non
possiamo neanche immaginare il 2000, ma neanche dei disastri
possono avvenire per cause atmosferiche, perché avremmo veramente
risorse altamente insufficienti. Io penso che lei, Assessore,
questo lo sappia, ne sia cosciente e noi riteniamo che in un piano
di oltre 150 milioni come lei ha illustrato 5.500.000 euro siano
veramente delle risorse che gridano vendetta!
Un altro aspetto è che questo piano sancisce di fatto la fine,
il
de profundis
per quello che riguarda i FOSPI. Con questo
è sancita la fine del FOSPI, noi sappiamo che coi FOSPI abbiamo
finanziato tutta un serie di interventi: quelli un po' più corposi,
oltre i 500 mila euro, per quello che riguarda i nostri Comuni, noi
con questo FOSPI con 6 milioni e 8 chiudiamo la partita vecchia,
perché sono 6 milioni e 8 che chiudono una partita vecchia, ma
siamo di fronte ad una realtà in cui i Comuni non avranno più
risorse proprio per investire questo men che meno, ma non avranno
neanche più la possibilità, seppur ridotta, di attingere ad uno
strumento così importante come i FOSPI. Pensiamo anche che la
situazione occupazionale in Valle come è questa su un piano di
oltre 150 milioni, lo ripeto...che mettere 10 milioni e poco più
nell'arco dei tre anni per quelli che voi chiamate i lavori di
piccola-media entità e importi più contenuti non facciano veramente
ripartire il sistema valdostano, che avrebbe bisogno in questo
momento di avere un'iniezione di liquidità, di fiducia...e
soprattutto far ripartire la macchina delle nostre piccole imprese.
È per quello che noi chiedevamo - e l'ha ricordato molto bene il
collega Fabbri - nell'atto dell'approvazione del bilancio uno
sforzo in gestione speciale affinché ci fossero delle risorse, ma
noi parlavamo di importi molto superiori, da affidare a piccole
imprese valdostane in economia diretta per far ripartire quel
settore che è un settore oramai in agonia. Noi siamo convinti che
150 milioni siano ancora delle risorse importanti nell'arco di un
triennio, però, mi permetta, Assessore, noi avremmo voluto un po'
più di coraggio da parte sua per quegli interventi a tutela del
territorio, rischio idrogeologico, a tutela dello sviluppo e degli
investimenti per quello che riguarda gli Enti locali...e
soprattutto far ripartire la macchina della piccola impresa, degli
artigiani, dei piccoli fornitori, che in questo momento sono in
grande difficoltà. Noi l'abbiamo detto, lo ripetiamo - e cogliamo
l'occasione per ricordarglielo, Assessore -: noi dei grandi
interventi, delle grandi opere non sappiamo più che farcene, anche
perché la Valle d'Aosta in questo momento non può più
permetterselo. Noi pertanto chiediamo e faremo attenzione che ogni
minima risorsa disponibile del bilancio regionale venga utilizzata
per creare un sistema di sviluppo e di investimenti e che faccia
crescere l'occupazione e soprattutto crei posti di lavoro in un
momento in cui siamo in grande difficoltà.
Presidente
- Grazie Gerandin. Ci sono altri interventi?
Se non ci sono altri interventi...la parola al Consigliere
Chatrian.
Chatrian (ALPE)
- Sì, grazie Presidente.
Avremmo gradito avere qualche giorno in più per poter analizzare
questo documento nel merito e confrontarci anche su quali sono
stati i criteri per finanziare certe opere, piuttosto che
eventualmente non dare corso e gambe a lavori, se non urgenti,
comunque necessari. Al di là di questo, una prima considerazione:
innanzitutto, rispetto al triennale degli altri anni, dobbiamo
dirle, Assessore, che questo programma regionale di previsione
lavori pubblici, comunque, non è più un libro dei sogni, nel senso
che più volte nella passata legislatura venivano "trasportati"
vecchi progetti abbandonati, progetti esecutivi comunque rimasti
nel cassetto e ogni anno venivano riportati in quest'aula e le
cifre non erano quelle corrette o comunque quelle a disposizione.
Dal nostro punto di vista, quindi, questo è un primo passaggio
obbligatorio, forse si doveva fare questo passaggio già diversi
anni fa, meglio tardi che mai, quindi apprezziamo il fatto che
all'interno di questo programma ci sono 112 interventi per un
importo di 148 milioni di euro nel triennio, finanziati 43 sul
bilancio triennale 2015-2017, 38 extra bilancio, quindi quel famoso
extra bilancio, che noi sinceramente troviamo sempre
difficoltà...perché non abbiamo la possibilità di conoscere
realmente quanti soldini ci sono ancora in quel salvadanaio
delegato ancora a Finaosta, quindi gradiremmo avere le carte
scoperte non solo per questi 38 milioni di euro, ma anche per le
altre risorse, facciamo l'esempio anche dei 60 milioni che sono
stati reperiti all'interno delle casse di Finaosta per quanto
riguarda la Casa da gioco e poi gli altri 66 milioni per importi
già finanziati. Rispetto al passato, quindi un passo avanti è stato
fatto.
Il collega Gerandin ha evidenziato il fatto che, per quanto
riguarda l'articolo 9, soprattutto i 5 milioni e 5 ci sembrano
comunque pochi visto e considerato che la manutenzione del
territorio, a nostro avviso, dev'essere al primo posto. Al di là di
questo, un'ulteriore considerazione: gradiremmo fosse possibile,
Assessore Baccega, migliorare per il prossimo triennio le schede,
numerose schede non hanno né i comuni principali dove si
interviene, la denominazione è "vari", quindi gradiremmo per il
prossimo anno, per il prossimo triennale avere comunque una
connotazione anche territoriale nel momento in cui si esplicitano
interventi urgenti a seguito di calamità, piuttosto che interventi
a seguito ancora dell'alluvione del 2000, avere tutti i dettagli
nelle 112 schede, quindi avere una mappatura dei 74 comuni dove si
interviene realmente e dove c'è la denominazione "vario/varie"
avere la connotazione e la mappatura di quali sono i comuni di
interesse in modo da avere anche, come dicevo prima, una mappatura
più puntuale per capire dove intendete andare ad eseguire tali
interventi.
Gradiremmo poi, magari dopo l'estate, avere invece...fare il
punto della situazione in commissione consiliare per vedere lo
stato dell'arte, l'avanzamento dei 112 interventi dato che
all'interno delle schede, comunque, c'è anche una previsione di
realizzazione, più volte le previsioni, ahimè, nel pubblico non
vengono mantenute e garantite, quindi magari nei mesi di
settembre-ottobre di quest'anno fare il punto della situazione per
verificare l'avvio vero dell'appalto, l'inizio lavori vero, o, se
ci sono state delle difficoltà, dirottare subito tali risorse in
altri interventi più prioritari, più necessari, in modo da dare
delle risposte più puntuali, ma delle risposte a delle opere utili
e non invece a delle opere che possono essere magari solo di
risposta a delle esigenze più politiche, che non di necessità o
comunque prioritarie. Queste quindi sono delle considerazioni che
volevamo evidenziare oggi a seguito di un triennale, come dicevo
prima, modificato rispetto agli scorsi anni, anche se gradiremmo
avere...che si cercasse di fare un passo in più e quindi avere dei
dettagli superiori in modo da confrontarsi nel merito sulle scelte
che l'Amministrazione regionale intende fare per il prossimo
triennio. Grazie.
Presidente
- Grazie Consigliere Chatrian. Altri? Non ci
sono altri interventi? La parola al Consigliere Donzel.
Donzel (PD-SIN.VDA)
- Grazie Presidente.
Il fatto di aver finalmente cercato di dare un documento che sia
il più possibile realistico e che consenta anche una lettura più
puntuale degli interventi è certamente una cosa gradita che arriva
dopo anni in cui venivano avanzate questi tipi di richieste. Certo,
il fatto di fare giustamente un piano che va sul triennio, che
raccoglie tutte le reali risorse messe a disposizione, non solo
quelle diciamo del bilancio, ma extra bilancio, poi ci porta sempre
a confrontarci con delle cifre che solo in apparenza ci riportano a
quelli che erano i fasti del passato, perché, in realtà, andando a
leggere il dettaglio dell'importo a bilancio per gli interventi sul
2015, ci troviamo quei 12 milioni di euro che danno tutta la
dimensione di com'è diventata più contenuta la possibilità di spesa
dell'Amministrazione regionale, di come, per certi versi, bisogna
spendere con maggiore oculatezza queste risorse. Evidentemente,
usciti fuori finalmente da uno schema di grandi opere, si va a dare
quelle che devono essere le risposte più puntuali, alle volte una
piccola miriade di interventi sono destinati a quella che è
l'immensa attività di manutenzione, avremo davanti da qui agli anni
a venire, rispetto a quelli che dovrebbero essere veri e propri
interventi strutturali di investimento...anche per garantire una
maggiore fruibilità del nostro territorio, perché sappiamo essere
un territorio di montagna soggetto a tantissime condizioni di
difficoltà: frane, alluvioni, che non sono solo quelle gigantesche,
ma sono anche quelle legate a singoli piccoli territori. Qui, da
una parte, si è fatta un'opera di pulizia, di riordino, certamente
sempre restano prevalenti in un discorso anche dove le risorse sono
limitate quelle che sono le scelte prioritarie che
l'Amministrazione si dà e dove in qualche modo vuole dirigere i
suoi interventi. C'è ancora in eredità quell'immensa mole di
attività che venivano dislocate sui più vari servizi e quindi
ancora qualche piccola tentazione di fare degli interventi a
pioggia qua e là c'è, però nel futuro dovremo sempre di più andare
in un'ottica di pianificazione di interventi puntuali e
coordinati.
Un aspetto non indifferente da questo punto di vista sarà quello
di coordinarsi sempre di più con le Amministrazioni locali affinché
questi interventi che anche le Amministrazioni hanno eventualmente
la possibilità di fare siano collegati e coordinati con quello che
è l'intervento di tipo regionale. Da un certo punto di vista il
fatto che ci siano meno risorse a disposizione dovrà interrogarci
sul fatto che certi tipi di opere che in passato in qualche modo
abbiamo fatto in modo un po' - tra virgolette - "faraonico", cioè
interventi soprattutto di viabilità stradale, che erano
indispensabili per la fruibilità turistica, ma che qualche volta
hanno fatto ricorso a muraglioni enormi, a strade sovradimensionate
rispetto a certi territori, ecco, rispetto a questo, bisognerà
sicuramente fare una riflessione per il futuro, perché sicuramente
l'opera di manutenzione di questi interventi non sarà così agevole,
quindi bisognerà anche inventarsi un nuovo modo di utilizzare in
modo più oculato il nostro territorio, con interventi magari dove
c'è meno cemento, ma c'è più capacità ingegneristica e progettuale.
Anche questa è un po' la sfida del futuro, non è detto che si
facciano meno interventi, ma che gli interventi che si fanno siano
interventi che in qualche modo possano durare più a lungo anche nel
tempo, quindi anche questo è un aspetto di cui dovremo tener conto
in futuro.
Presidente
- Grazie Consigliere Donzel. La parola al
Consigliere Cognetta.
Cognetta (M5S)
- Sì, grazie Presidente.
Anch'io ho avuto modo di apprezzare il documento messo a punto
dall'Assessore, quindi mi rendo conto che c'è stato un certo sforzo
per redigerlo, perché sicuramente tiene conto di tutta una serie di
aspetti puntuali e soprattutto di tutto il pregresso che è rimasto
indietro e che adesso finalmente viene sbloccato. Ho avuto modo già
in Commissione di far rilevare all'Assessore un paio di punti, che
sono stati accennati anche dal collega Donzel: uno tra tutti sul
problema della viabilità e della manutenzione delle strade. È un
problema ormai che sta crescendo in Valle, sappiamo che ci sono
tantissimi chilometri di strade, ma si stanno evidenziando ormai
tantissimi problemi e anche le risorse che vengono fuori da questo
programma regionale, ahimè, sono poche per riuscire a gestire i
problemi che già abbiamo e che chiaramente aumenteranno nel tempo.
Purtroppo abbiamo questo territorio fatto in questo modo, abbiamo
fatto tante strade, alcune necessarie, altre meno, va beh, comunque
adesso ci sono e chiaramente manutenerle è un grosso problema. Lo
stesso discorso vale per l'edilizia scolastica, dov'è vero che c'è
la questione della scuola polmone, ma è anche vero che la
situazione di alcuni edifici, che in parte devono essere finiti,
altri invece che devono essere sicuramente ristrutturati...è una
situazione che negli anni non potrà che peggiorare, quindi questi
soldi messi a disposizione, da quello che vedo, non sono molti e
sicuramente creeranno dei problemi.
Nel complesso chiaramente, se ci fosse un maggior dettaglio,
sarebbe meglio, mi rendo conto anche che c'è voluto del tempo,
questa forse è l'unica nota negativa, perché dovrebbe essere un
documento che andrebbe ripetuto nel tempo, aggiornato...come dire?
in maniera tale da poter avere una continua e costante, corretta
visione della pianificazione, cioè di ciò che sta accadendo, perché
questi sono lavori che devono partire, che sono sviluppati su tre
anni, poi però vorremmo sapere mano a mano che cosa accade e che
tipo di ritorno hanno sul territorio. La cosa importante alla fine
è questa, anche se parliamo di una cifra importante: appunto 152
milioni di euro in tre anni, che non sono affatto pochi.
Presidente
- Grazie Consigliere Cognetta. Altri? Se non
ci sono altri interventi, chiudiamo la discussione generale. Per la
replica, la parola all'Assessore Baccega.
Baccega (SA)
- Grazie Presidente.
Io voglio ringraziare i colleghi che hanno preso atto del lavoro
che si è fatto per arrivare a produrre un documento così corposo,
un documento che dà trasparenza all'attività dell'Amministrazione
regionale in termini di opere pubbliche, di interventi
nell'edilizia. Credo di dover evidenziare nel rispondere ad alcune
suggestioni che sono state in qualche modo evidenziate,
sottolineate nei vostri interventi riferite al controllo...voglio
ribadire che l'approvazione di questo piano operativo ci porterà
all'approvazione successiva del piano operativo 2015, questo è un
piano triennale, quindi di una visione triennale. Il piano
operativo entrerà di più nel dettaglio, entrerà di più nel merito e
ci darà la misura più concreta degli interventi che saranno avviati
quest'anno. Sulla base di questi interventi, il percorso di
controllo e di verifica di approfondimento proprio sul piano
triennale potrà essere fatto
on line
in modo sistematico,
perché, come avevamo detto, ogni tre mesi la struttura
Pianificazione e verifiche gestionali va ad aggiornare le varie
schede proprio sulla base dei diversi interventi che vengono
fatti.
Per quanto riguarda l'edilizia scolastica, sapete che questo
piano triennale non prevede l'inserimento della scuola polmone,
così dibattuta in questi giorni, perché quella l'abbiamo
considerata una grande opera già conclusa, si è avviata la fase di
gara e quindi, da questo punto di vista, non è prevista, però la
Giunta aveva detto che dava priorità agli interventi sulle scuole,
perché proprio la realizzazione più efficace, più immediata, in
tempi stretti della scuola polmone avrebbe permesso di fare tutta
una serie di altri interventi negli altri edifici.
Per rispondere al Consigliere Fabbri, rispetto alla scheda che
vede un milione e mezzo nell'aeroporto, quel milione e mezzo deriva
dai residui, è un impegno che ci portiamo dietro, quindi era
iscritto a bilancio come residuo e rimane in quell'ottica lì. Per
quanto riguarda il fondo di 2 milioni e 8 prelevati dal fondo
dell'inclusione sociale, che poi sono 3 milioni e 2, perché 400
mila vengono assegnati all'agricoltura, lo abbiamo già spiegato in
occasione di un'interrogazione, l'ha spiegato il collega Perron: è
l'immediatezza di intervenire che ci ha permesso di andare a
recuperare le risorse in quel fondo, i soldi ci sono, in quel modo
si riesce ad appaltare e il risultato di quell'intervento dei 2
milioni e 8 delle opere pubbliche vede 1 milione 135 euro alle
opere stradali, 395 mila euro alle opere edili, per la manutenzione
stabili 520 mila euro, per la viabilità altri 750 mila euro, quindi
interventi rapidi, efficaci, che possono dare risposte immediate.
Probabilmente, per quanto riguarda quel fondo di inclusione
sociale, il percorso è più lungo, è più complicato e era meglio,
dal punto di vista della Giunta e della maggioranza, dare una
risposta chiara, immediata proprio a quel settore che è in grave
difficoltà. Chiaro che...ahimè, Consigliere Gerandin, le risorse
sono quelle che sono, sono decisamente diminuite, ne abbiamo preso
atto tutti quanti, però io devo dire che, dal punto di vista del
dissesto, questa Regione ha fatto tanto negli anni, auspichiamo che
non succedano...ecco, faccia bene le corna che non succedano eventi
che possano generare problematiche, però, quando quegli eventi ci
sono stati, mi sembra che in passato la Regione abbia sempre
risposto in modo efficace, in modo perentorio recuperando le
risorse da dove era possibile farlo.
Per quanto riguarda le schede generiche, sì, Consigliere
Chatrian, dovremmo migliorare e lo faremo, cercheremo di
migliorarci, di rendere le schede ancora più leggibili dal punto di
vista degli interventi, è un'osservazione che accogliamo e vedremo
di fare meglio. In autunno un confronto sui vari interventi si
potrà tranquillamente fare, non ci andremo a sottrarre ad una
verifica che mi sembra legittima e puntuale...e quindi anche
interventi più oculati, più efficaci laddove si andranno ad
individuare le esigenze più immediate.
Io spero di aver risposto a tutti, credo che comunque si sia
fatto un buon lavoro, perché a febbraio, quando la Giunta ha
approvato il piano, la CNA Costruzioni aveva scritto:
"lodi ed
elogi rispetto ad un provvedimento che era atteso da parecchi
anni"
. Da questo punto di vista, quindi venerdì presenteremo
questo nuovo piano lavori anche alla Consulta dei lavori pubblici,
auspicando che possa essere apprezzato com'è stato apprezzato sia
in Commissione che in altri ambiti. Grazie.
Presidente
- Grazie Assessore. Ci sono interventi per
dichiarazione di voto? Se non ci sono interventi, passiamo alla
votazione dell'atto. Procediamo allora alla votazione dell'atto
comprensivo del programma, il nuovo testo che è stato elaborato in
III Commissione. Procediamo alla votazione. La votazione è aperta,
colleghi votate. La votazione è chiusa.
Presenti: 35
Votanti: 18
Favorevoli: 18
Astenuti: 17 (Bertin, Bertschy, Certan, Chatrian, Cognetta,
Donzel, Fabbri, Ferrero, Fontana, Gerandin, Grosjean, Guichardaz,
Morelli, Nogara, Roscio, Rosset, Laurent Viérin)
Il Consiglio approva.
Punto 25 all'ordine del giorno.
