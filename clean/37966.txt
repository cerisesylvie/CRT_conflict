Classificazione
BENI CULTURALI
Musei, biblioteche, archivi storici e aree di interesse archeologico



Oggetto del Consiglio n. 1594 del 18 novembre 2015 - Resoconto
OGGETTO N. 1594/XIV - Interpellanza: "Realizzazione di
iniziative promozionali in previsione dell'apertura del Parco
archeologico di Saint-Martin de Corléans in comune di
Aosta".
Presidente
- Per l'illustrazione, chiede la parola il
Consigliere Bertin, ne ha la facoltà.
Bertin (ALPE)
- Grazie Presidente.
L'argomento di quest'interpellanza è oramai abituale, ripropongo
una volta all'anno o quasi quest'argomento all'attenzione del
Consiglio innanzitutto perché attribuisco molta importanza a questo
Parco archeologico, più che a questo Parco archeologico ai
ritrovamenti di Saint-Martin de Corléans, che hanno un'importanza
culturale e storica rilevante e anche un potenziale turistico non
indifferente che potrebbe dare una svolta anche a quel quartiere e
in generale aumentare l'attrattività turistica e culturale della
città di Aosta. Oltre a questo, c'è anche un fatto un po'
personale, perché è da quando sono bambino, ormai sono 50 anni dal
ritrovamento - tra l'altro, la casa dei miei nonni è lì vicino, in
collina - che vedo quest'opera infinita che va avanti, questa
Salerno/Reggio Calabria valdostana che mai vede il termine,
pertanto sollecito spesso di aprirla al più presto.
Fortunatamente almeno in parte, una piccola parte finalmente
verrà aperta al pubblico nel mese di giugno dell'anno prossimo, tra
circa sei mesi. A sei mesi dall'apertura però non abbiamo ancora
visto iniziative per promuovere quest'importante sito e la cosa ci
preoccupa. Era una cosa che avevamo già chiesto in altre occasioni,
abbiamo visto a proposito anche la delibera del luglio dell'anno
scorso, nella quale si faceva cenno ad iniziative proprio rivolte a
questa volontà di promuovere l'apertura, perché non è sufficiente
aprire la porta perché la gente arrivi, accorra a visitare questo
sito archeologico seppure importante. Tra l'altro, le previsioni
sono anche piuttosto impegnative: si pensa almeno nella prima fase
transitoria di avere 50 mila visitatori. È pertanto necessario
intervenire da subito per poter...a mio avviso, siamo già molto in
ritardo per promuovere quest'apertura, pertanto volevamo sapere
quali iniziative sono state fatte, quali in previsione le sappiamo
perché sono quelle previste dalla delibera dell'anno scorso, e in
generale qual era poi l'atteggiamento rispetto a questa cosa, qual
era la promozione generale rispetto a questo sito, che, come
dicevo, può rappresentare comunque un elemento importante
dell'attrattiva della città.
Ci interessava anche - questo è un argomento un po' retorico -
quando sarà l'apertura complessiva della struttura: una struttura
enorme, sovradimensionata, una scelta sbagliata che ha di fatto
impedito di poter usufruire di questi ritrovamenti per tutti questi
anni. È stata una scelta sbagliata, però bisogna portarla a
termine, mancano ancora circa 20 milioni di euro, se non mi
sbaglio, per concludere quest'opera. Bisogna comunque avere una
data di riferimento, che mi pare fino ad adesso non sia ancora
stata data. Io spero sempre che almeno venga data una data finale
per questi lavori, per quest'impresa che sembra interminabile.
Un altro aspetto non secondario che riprende in parte i
ragionamenti che facciamo questa mattina riguarderà la gestione di
questa struttura, anche della parte che apriamo adesso, piccola, ci
piacerebbe...cioè crediamo necessario sapere che tipo di gestione
ci sarà e soprattutto i costi di questa gestione, quali sono gli
intendimenti, insomma, quale sarà il costo di gestione di
quest'apertura parziale, come sarà fatta e in generale
l'intendimento in merito. Grazie.
Presidente -
Per la risposta, ha chiesto la parola
l'Assessore Rini, ne ha la facoltà.
Rini (UV)
- Grazie Presidente.
Torniamo su un tema che in parte abbiamo già affrontato questa
mattina. Entrando più nel dettaglio, come giustamente lei, collega
Bertin, ricordava, l'Amministrazione regionale ha approvato con una
delibera di Giunta il 25 luglio 2014 una serie di iniziative
promozionali e di comunicazione propedeutiche all'apertura al
pubblico dell'area megalitica di Saint-Martin de Corléans
nell'ambito del programma di competitività regionale POR-FESR
2007-2013. Le iniziative di cui sopra consistono per macrovoci
innanzitutto nella redazione di testi didattici e divulgativi;
nella realizzazione di materiali promozionali didattici, quali
locandine, manifesti, guide brevi,
brochure
istituzionali,
dépliant multilingue, catalogo; nell'acquisto di spazi pubblicitari
su carta stampata; nella realizzazione di campagna promozionale da
effettuare via
web
; nell'organizzazione di eventi
promozionali e nella organizzazione di conferenze. Una prima
campagna di lancio promozionale consistente nell'affissione di
manifesti e nell'acquisto di spazi pubblicitari su testate
giornalistiche si è svolta - l'avrete notata - nel corso
dell'estate 2015 e un secondo lancio di
preview
si svolgerà
in concomitanza delle festività natalizie, quindi in un momento
anche di flusso turistico. Dal 29 ottobre al 1° novembre scorso poi
l'Assessorato dell'istruzione e cultura, come sapete, ha
partecipato alla Borsa mediterranea del turismo archeologico con un
proprio importante
stand
. Una presenza che, peraltro - colgo
quest'occasione per sottolinearlo -, è stata particolarmente
apprezzata, addirittura dal Ministero sono arrivati i complimenti
per lo stand e l'attività portata avanti proprio per lo stand della
Valle d'Aosta, io per questo ringrazio la struttura
dell'Assessorato. Nel corso di questa manifestazione, che ha
ospitato espositori provenienti da tutto il mondo, nonché numerose
istituzioni e Regioni italiane, è stato presentato l'intero sistema
di beni culturali della Valle d'Aosta. Bisogna essere sinceri però:
abbiamo cercato - e crediamo di aver fatto bene - di dedicare
un'importanza particolare proprio al lancio promozionale di
quest'importante opera, dell'importante sito in questione. L'ultimo
step
per quanto riguarda la comunicazione, proprio prima e a
ridosso dell'apertura, sarà infine previsto proprio per l'inverno
2015-2016, quindi con l'inizio del nuovo anno, i primi mesi. A
partire, infatti, da gennaio 2016, quindi a ridosso proprio
dell'apertura, si svolgeranno inoltre una serie di iniziative
promozionali in collaborazione con altri uffici
dell'Amministrazione regionale e saranno inoltre organizzati
conferenze stampa e momenti di presentazione del futuro museo per
gli addetti stampa a livello locale, nazionale ed internazionale.
Su questo punto ci sono in cantiere delle idee che crediamo che
possano dare una giusta e importante visibilità a questo momento.
Ovviamente non ne possiamo ancora parlare, perché sono in fase di
ultimazione, ma si tratta di eventi particolarmente importanti.
Per quanto riguarda il secondo quesito, si conferma per la
primavera 2016, approssimativamente a marzo-aprile, l'apertura al
pubblico della navata centrale del sito e del museo dell'area
megalitica riguardante il periodo dal neolitico all'antica età del
bronzo, presentando anche una selezione di 19 stele antropomorfe
come da delibera della Giunta regionale n. 782 del 2013, con la
quale proprio si andava ad approvare la scheda di operazione
nell'ambito di programma di competitività regionale sopracitato. Si
comunica che l'apertura definitiva del sito è subordinata
all'approvazione dei lavori di completamento, quindi - abbiamo
avuto anche modo di effettuare il sopralluogo - i restanti piani
dell'area a nord, nonché dell'area sud, per i quali sono in via di
approvazione le schede POR-FESR 2014-2020 che garantiranno inoltre
gli ulteriori e necessari finanziamenti.
Infine, per quanto riguarda la terza domanda: gli intendimenti
in merito alla futura gestione, si precisa che l'Amministrazione
regionale si è avvalsa di uno studio di fattibilità finalizzato
alla valorizzazione e soprattutto allo sviluppo dell'area
megalitica di Saint-Martin de Corléans, risale ad una delibera: la
n. 817 del 2011, nella quale sono state individuate una serie di
soluzioni gestionali con i relativi costi, oltre alle implicazioni
logistiche della struttura confluite peraltro nelle soluzioni
progettuali stesse della struttura che risultano in via di analisi
da parte dell'Amministrazione regionale. In questa fase di apertura
parziale risulta difficile ancora ad oggi stimare gli effettivi
costi energetici della struttura.
Per quanto concerne il personale, ad oggi si ipotizza che la
gestione in questa fase, quindi nella fase di
startup
, veda
coinvolto il personale interno dell'Amministrazione regionale,
coadiuvato nello svolgimento dei cosiddetti "servizi aggiuntivi",
consistenti nei servizi di vigilanza, custodia, bigliettazione,
assistenza museale dal personale, qui vogliamo sottolinearlo,
perché poi stanno girando anche ipotesi diverse: l'intendimento
dell'Amministrazione è quello di avvalersi del personale della
società di Servizi Valle d'Aosta S.p.A., come già avviene,
peraltro, per gli altri siti di proprietà regionale amministrati in
via diretta dall'Amministrazione stessa. Le spese del personale
sono state ovviamente preventivate e quantificate per il prossimo
bilancio e più o meno da una stima risultano essere intorno ai 200
mila euro. Grazie.
Presidente
- Per la replica, chiede la parola il
Consigliere Bertin, ne ha facoltà.
Bertin (ALPE)
- Grazie Presidente.
Bene...cioè mica tanto bene, insomma. Riaffrontiamo in modo
puntuale le questioni poste. Per quanto riguarda le iniziative
promozionali, francamente non abbiamo avuto eco delle iniziative
fatte sinora, poche iniziative fatte soprattutto a livello locale e
certamente non cambieranno i risultati di questa promozione. Mi
sembrano poche, siamo a pochissimi mesi dall'apertura e poco o
niente è stato fatto. Abbiamo letto anche noi la delibera dell'anno
scorso che lei oggi ci ha riletto, sono previste diverse iniziative
che non sto neanch'io qui a rileggere perché le abbiamo già lette e
rilette. Da un punto di vista pratico, sinora poco o niente è stato
fatto e questo mi preoccupa perché, come le dicevo, non abbiamo
molto tempo. Questa struttura è una struttura sovradimensionata, se
non porterà visitatori, rischierà di essere un bagno di sangue per
le casse pubbliche.
Facciamo riferimento allo studio di fattibilità, credo sia
quello fatto dall'Università di Ferrara qualche tempo fa. Quello
studio, lo ricordo, prevedeva un deficit strutturale di 3 milioni e
mezzo della gestione di questa struttura, nel senso che, al netto
delle entrate dei biglietti, vi era comunque un deficit di tali
dimensioni. Una cifra considerevole che si può giustificare
soltanto se dall'altra parte vi è un numero significativo di
visitatori che creano un indotto, sennò il rischio è quello che
alla fine appunto si riduca e si chiuda e sarebbe una cosa atroce
rispetto a quanti soldi sono stati investiti malamente, lo ripeto,
perché questa è stata una struttura volutamente sovradimensionata.
Se si fosse agito in modo diverso, ora avremmo già da decenni la
possibilità di visitare questo sito e di attrarre turisti. Un
errore tragico, tra l'altro, come oggi ci conferma, non sappiamo
ancora quando finalmente questi lavori finiranno. Non si può
neanche ipotizzare una data di chiusura di questa grande opera che
alla fine supererà i 40 milioni di euro. Un po' scherzosamente
l'avevo soprannominata la Salerno/Reggio Calabria valdostana anche
in ragione dei continui lavori che mai finiscono e, come la
Salerno/Reggio Calabria, ogni Primo Ministro appena entra in
funzione annuncia che finirà entro breve. In questo caso non fate
neanche più annunci, siete talmente rassegnati che neanche più
annunci fate! Rimarrà lì incompiuta...chissà per quanto! Una specie
di cattedrale, una delle tante cattedrali.
Per quanto riguarda la gestione, anche...
(interruzione del Presidente della Regione, fuori
microfono)
...se vuole, le faccio l'elenco della Charles, del Presidente,
dell'Assessore Cerise, eccetera, erano insieme a lei, non
erano...se vuole, poi interverrà, con il microfono acceso però. Mi
riferivo al Presidente Rollandin, non all'Assessore Rini che non
sta replicando fuori microfono. Comunque, a parte questo
siparietto, mi pare che anche dal punto di vista della gestione,
dei costi di gestione, siamo ancora in una fase tutta teorica, ma a
pochi mesi dovremmo avere precisamente quale sarà il costo di
questa gestione e anche avere un'idea vaga della promozione e del
numero di visitatori. Mi pare che, come al solito, siamo un po' in
ritardo e spero - ma temo - che non stiate ancora una volta
improvvisando. Grazie.
Presidente
- Grazie. Punto 26 all'ordine del giorno.
