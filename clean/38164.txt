Classificazione
SPORT E TEMPO LIBERO
Manifestazioni sportive



Oggetto del Consiglio n. 1754 del 2 febbraio 2016 - Resoconto
OGGETTO N. 1754/XIV - Interrogazione a risposta immediata:
"Disposizioni assunte per garantire la sicurezza dei partecipanti
al Tor des Géants 2016".
Viérin M. (Président) -
Point 3.01 à l'ordre du jour. La
parole au collègue Roscio.
Roscio (ALPE) -
Grazie Presidente. Questa interrogazione,
che è su un tema di attualità, non è per voler entrare in
competenze che non competono né al gruppo ALPE, né al Consiglio
regionale, ma è per cercare di avere chiarezza su alcune questioni
sulle quali la Regione riteniamo debba esprimersi in modo chiaro
per evitare dei fraintendimenti. Noi tutti conosciamo il
Tor des
Géants
, sappiamo che è in maniera incontestabile uno strumento
di enorme promozione per la Valle d'Aosta, questo credo che nessuno
possa metterlo in dubbio.
C'è però un'altra questione su cui vorremmo fare delle
considerazioni: dove si svolge questa manifestazione e alcune sue
caratteristiche. Si svolge su un terreno che non sempre è
controllato e controllabile per motivi diversi, ma fino ad un certo
punto sì, perché fino ad un certo punto vi sono i sentieri, vi è la
segnaletica, vi è la possibilità di ricorrere al soccorso dove
l'Amministrazione regionale si impegna e investe capitali e dove
ovviamente i partecipanti sanno di poter contare su aiuto, su un
conforto in ogni momento. Questa gara si svolge però anche su
sentieri - poi lì dipende anche dai periodi, perché a seconda delle
condizioni meteo può cambiare moltissimo lo stesso percorso - e su
percorsi in cui non sempre è possibile garantire a tutti la
sicurezza, ma banalmente perché ci sono punti dove è impossibile
chiamare soccorso, dove è impossibile avvistare chi partecipa, per
esempio di notte o quando c'è la nebbia. Su questo vorremmo
conoscere quali intendimenti la Regione vuole chiaramente esprimere
soprattutto riguardo alla sicurezza e cosa ha fatto in passato,
proprio per fare in modo che chi partecipa conosca esattamente le
condizioni con cui può correre e dove invece inizia un sentiero
d'avventura, dove la responsabilità è in capo al solo concorrente e
non più ad altri perché non vi sono tutele. Grazie.
Presidente -
La parola all'Assessore Marguerettaz.
Marguerettaz (UV) -
Credo che questa interrogazione sia
quanto mai opportuna, perché permette di fare chiarezza. Il 26
novembre - oggi siamo a ridosso delle iscrizioni, ma sto parlando
di diversi mesi fa - il sottoscritto scriveva all'organizzazione
testualmente: "Prima di confermare l'interesse per una
collaborazione ad una nuova eventuale edizione, deve condividere
alcuni elementi fondamentali" e questi elementi fondamentali sono
proprio la sicurezza.
Però mi permetta, collega Roscio, non è vero che questo non è un
tema che riguarda l'Amministrazione regionale, riguarda
assolutamente l'Amministrazione regionale! Si ricorderanno tutti
l'anno scorso un articolo pubblicato su
Repubblica
da parte
di un concorrente, in cui diceva che l'organizzazione era
un'organizzazione di dilettanti, che i concorrenti erano lasciati
allo sbando e dove il rischio era esagerato. Io non condivido
ovviamente nello specifico queste dichiarazioni, ma quando un
giornale come
Repubblica
a livello nazionale lancia temi di
questo genere credo che sia indispensabile fare il punto della
situazione. Il
Tor
è arrivato alla sesta edizione, però non
è che non ci sono state modifiche. In particolare, proprio perché
Roscio ha avuto modo di partecipare, l'anno scorso è stata
introdotta una grande novità: quella di vietare qualsiasi tipo di
accompagnamento. Credo sia comprensibile da parte di tutti che per
tutti i concorrenti - lasciamo perdere quei 10, 50
top
runner
che hanno ovviamente delle capacità e hanno una
struttura di un certo tipo -, per la gran parte delle persone
camminare di notte, in condizioni molto severe, probabilmente ha
creato un inasprimento della situazione, ma se in teoria può anche
andare bene un inasprimento di questo genere, bisogna ovviamente
immaginare delle azioni compensative. Mi spiego: l'introduzione del
GPS, che ovviamente viene introdotto anche in altre gare, può
essere un'alternativa. Non dico che bisogna farlo, ma delle due
l'una, non è che si possa partire all'avventura senza prendere
delle contromisure. Quindi il regolamento stesso, non solo la
sicurezza, ma tutta una serie di argomenti devono essere condivisi,
ed è quello che ha chiesto l'Amministrazione: creare un comitato
per condividere. Non si può parlare di sicurezza senza parlare di
regolamento. È un insieme di argomenti che devono essere trattati e
devono essere condivisi. La posizione fino ad oggi assunta
dall'organizzazione, ovviamente non è una posizione da noi
condivisa.
Président -
La parole à Monsieur Roscio.
Roscio (ALPE) -
Grazie Assessore per la risposta.
Per non fraintendere, non è che la questione non riguarda la
Regione, ma non tutti gli aspetti riguardano la Regione. Abbiamo
sollevato quello sulla sicurezza perché ritenevamo che non solo
riguardasse la Regione, ma che fosse anche un preciso dovere della
Regione mettere dei paletti su alcune questioni. Noi speriamo,
visto l'altissimo valore di queste manifestazioni, che la Regione
si attivi quanto più può per trovare una soluzione che garantisca
non tanto la controparte, su cui non vogliamo entrare, ma che
garantisca e dia chiarezza sulle condizioni con cui dovranno
correre soprattutto i partecipanti, perché secondo noi è la
questione più importante. Poi se sarà il GPS o l'accompagnamento
non ci interessa, ma la questione che secondo noi è più importante,
e su cui vi è anche poi il discorso della responsabilità su chi si
avventura in un terreno di avventura o anche in questo tipo di
gare, è che chi partecipa deve avere chiarezza sulle condizioni con
cui sarà chiamato a fare questa prova.
