Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2905 del 10 giugno 1987 - Resoconto
OGGETTO N. 2905/VIII - DISEGNO DI LEGGE CONCERNENTE:
"INTERVENTO FINANZIARIO PER L'ACQUISTO DI TERRENI DA DESTINARE AD
AREE PROTETTE".
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Ce projet de loi se propose de puiser dans
les fonds globaux la somme di 1 milliard et demi devant servir à
l'achat de terrains dans des zones particulièrement intéressantes
sous le profil de l'environnement: ces terrains seront en effet
destinés à la création de parcs régionaux.
Plusieurs hypothèses se dessinent déjà dans le vallon de
Champdepraz, pour le parc régional du Mont Avic, dans la zone
humide de Saint-Marcel et ailleurs.
L'achat de ces terrains se fera évidemment sur la base de prix
établis par le bureau patrimonial et par l'expertise que ce dernier
fera sur la valeur réelle des terrains. Il s'agit donc de disposer
d'une première somme.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Noi siamo favorevoli a questo disegno di
legge, però intendiamo censurare il comportamento dell'Assessore
alle Finanze che ha espresso un parere negativo, da un punto di
vista finanziario, nei confronti di una legge precedente, e
precisamente per la n. 398, mentre ha espresso un parere positivo
per la presente legge n. 403.
Intendiamo puntualizzare in Consiglio la gravità di tale
comportamento. Pur essendoci le disponibilità finanziarie, egli ha
espresso un parere negativo verso la legge n. 398, e, subito dopo,
ne ha espresso uno favorevole nei confronti del disegno di legge n.
403, presentato dalla Giunta. Se la Giunta presenta i suoi disegni
di legge in ritardo, la colpa non deve essere fatta ricadere sul
Gruppo comunista!
Noi, pur votando a favore di questa legge che riteniamo utile,
ribadiamo che l'Assessorato alle Finanze avrebbe dovuto finanziare
la nostra legge e, semmai, avrebbe dovuto trovare altri fondi per
finanziare la legge n. 403 presentata dalla Giunta. Avrebbe così
dimostrato di tenere in un certo rispetto e considerazione le
procedure d'ufficio che, altrimenti, vengono lese. Resta salva,
ovviamente, la giustificazione dell'assenza di fondi a copertura
della prima legge, che, però, a noi non risulta.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Questa legge solleva alcuni problemi,
legati in parte a quanto ha già detto il Consigliere Millet sui
criteri seguiti dalla Giunta per finanziare i progetti da essa
stessa presentati e quelli presentati dalle opposizioni, ed in
parte legati anche ad alcune precisazioni sulla destinazione dei
fondi stanziati. È ovvio, infatti, che con una cifra di 1,5
miliardi non si possa fare tutto, perché essa è assolutamente
insufficiente a realizzare quanto ha detto l'Assessore Perrin. La
realizzazione del parco regionale del Monte d'Avic, nella zona
umida fluviale e lacustre di St. Marcel e gli interventi previsti
anche in altre zone, esigono sicuramente un impegno di spesa che
supera largamente tale cifra. Si vuol sapere, pertanto, se la
Giunta è intenzionata a finanziare questa legge solo con lo
stanziamento previsto, oppure se è disponibile ad andare anche
oltre tale importo.
Un secondo problema, sempre connesso in qualche modo al
contenuto di questa legge, è sollevato dall'apertura di nuove cave
nelle zone circostanti le oasi ed i parchi naturali (che peraltro
esistono solo sulla carta) che testimonia della scarsa tutela sul
territorio esercitata dall'Assessorato regionale all'Agricoltura,
Foreste ed Ambiente Naturale. Non vorrei che, con questa legge, ci
si voglia porre al riparo da responsabilità piuttosto gravi.
Faccio presente che di fronte all'area lacustre di St. Marcel,
che dovrebbe diventare il primo parco fluviale-zona umida della
Valle d'Aosta, in prossimità di una condotta forzata dell'ENEL, nei
giorni scorsi è comparsa un'altra grossa cava che disturba in modo
evidente un bellissimo pezzo di montagna. È un segno evidente che
il miliardo e mezzo dato all'ecologia, non pareggia neppure
lontanamente i soldi investiti in imprese stradali che provocano
questi danni. Ci si chiede, a questo punto, se sia possibile
mettere in piedi quel famoso piano delle cave.
Faccio ancora notare che, in un'altra zona molto bella e che ho
già fatto notare all'Assessore Perrin, e cioè in prossimità del
torrente che separa Pollein da Charvensod, è stata autorizzata
l'apertura di una cava che, ad un mio sopralluogo di qualche giorno
fa, è risultata di gran lunga più estesa rispetto a quanto era
stato detto in Consiglio dall'Assessore.
Vorrei avere delle assicurazioni, pertanto, sia sul fatto che
questi fondi non siano gli unici ad essere impegnati per la
costituzione di parchi e riserve naturali, sia su di una più
efficace azione della Giunta per la tutela del restante patrimonio
naturale.
PRESIDENTE
: ha chiesto la parola il Consigliere Torrione;
ne ha facoltà.
TORRIONE (P.S.I.):
Questa legge riveste un interesse
indubbiamente rimarchevole, però vorrei far notare all'Assessore
che non esiste solo la zona umida di St. Marcel, per la quale le
associazioni protezionistiche si sono fieramente battute per la
creazione di un parco fluviale.
Esiste anche un'altra zona, altrettanto interessante, e che
potrebbe diventare un polmone verde per la città di Aosta, ed è
quella del cosiddetto "parco Saumont", del quale ho sentito parlare
da almeno 20 o 25 anni, e cioè da quando ero amministratore
comunale. Io la ritengo una delle zone più interessanti dal punto
di vista naturalistico, perché, pur essendo a ridosso della città
di Aosta, ha conservato un suo fascino naturale del tutto
particolare.
Stando a quanto si dice negli ambienti di solito bene informati
dei naturalisti, alcune specie di uccelli del tutto particolari
continuano a nidificare nella zona del Saumont, nonostante che la
stessa si trovi alle porte della città di Aosta. Anche la sua parte
finale, quella adibita un tempo a poligono di tiro, ha dei pregi
naturalistici del tutto peculiari. Io credo che valga la pena far
notare che la città di Aosta, dalla creazione di un parco in quella
zona, potrebbe trarne particolari benefici.
Sovente si è parlato di un parco, ma l'attenzione è stata
concentrata sulla zona del Mont Fleury che, per conto mio, dal
punto di vista strettamente naturalistico ha meno fascino del
Saumont. Nel dichiarare, pertanto, il voto favorevole del nostro
Gruppo, mi permetto di ricordare all'Assessore di tener conto anche
di queste considerazioni nel momento in cui la Giunta regionale
prenderà in esame l'acquisto di eventuali terreni da destinare a
zone protette ed a parchi naturali. Grazie.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Je n'ai voulu faire que quelques exemples
d'achat éventuel de terrains, mais il est certain que nous
envisageons d'en acheter dans ce but ailleurs. Du reste, pour
acheter des terrains il faut s'accorder avec les propriétaires; la
procédure est assez longue; c'est pourquoi, pour l'année en cours,
la somme en question devrait suffire.
Quant aux carrières, M. Sandri devrait au moins reconnaître que
depuis quelque temps on essaie d'obliger les entreprises qui
prélèvent les pierres aux fins des constructions à remettre en état
le sol. Ainsi, un projet devrait-il être présenté dans ce sens.
S'il est vrai, donc, qu'au moment du travail l'aspect du paysage
est ainsi, l'entreprise est ensuite obligée d'y remédier.
PRESIDENTE
: Passiamo ora all'esame dell'articolato:
Articolo 1
1. Per l'anno 1987 è autorizzato un intervento finanziario
per l'acquisto di terreni da destinare ad aree protette per un
complesso di spesa di Lire 1.500.000.000.
PRESIDENTE
: Se nessuno chiede la parola, pongo in
votazione l'articolo 1 testé letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'articolo 2:
Articolo 2
1. La Giunta regionale sottoporrà al Consiglio i relativi
provvedimenti amministrativi ai sensi della lettera j) della legge
regionale 7 dicembre 1979, n. 66.
PRESIDENTE
: Se nessuno chiede la parola, pongo in
votazione l'articolo 2 testé letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'articolo 3:
Articolo 3
1.
L'onere di £. 1.500.000.000.= derivante
dall'applicazione della presente legge per l'anno finanziario 1987,
graverà sul capitolo n. 29320 che viene istituito sul bilancio di
previsione della Regione per l'anno 1987.
2.
Alla copertura dell'onere di cui al comma
precedente si provvede mediante riduzione di pari importo dello
stanziamento iscritto al capitolo 50150 "Fondo globale per il
finanziamento di spese per ulteriori programmi di sviluppo (spese
di investimento)" a valere sull'apposito accantonamento previsto
all'allegato n. 8 del bilancio per l'anno in corso; su detto
intervento rimane, quindi, disponibile la minor somma di £.
410.000.000.=
PRESIDENTE
: Se nessuno chiede la parola, pongo in
votazione l'articolo 3 testé letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Do lettura dell'articolo 4:
Articolo 4
1.
Alla parte spesa del bilancio di previsione per
l'esercizio finanziario 1987 sono apportate le seguenti
variazioni:
In diminuzione
Cap. 50150 "Fondo globale per il finanziamento di spese per
ulteriori programmi di sviluppo - spese di investimento
£. 1.500.000.000.=
In aumento
Settore 2.2.1. Assetto del territorio e Tutela
dell'Ambiente
Programma 2.2.1.08. - Parchi, riserve e beni
ambientali
Cap. 29320 (di nuova istituzione) codificazione:
2.1.2.1.0.3.10.29.04. "Spese per l'acquisto di terreni da destinare
ad aree protette naturalistiche"
l.r. n.
£. 1.500.000.000.=
2.
La presente legge sarà pubblicata nel Bollettino
Ufficiale della Regione.
3.
È fatto obbligo a chiunque spetti di osservarla e
di farla osservare come legge della Regione Valle d'Aosta.
PRESIDENTE
: Se nessuno chiede la parola, pongo in
votazione l'articolo 4 testé letto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE
: Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 27
Votanti: 27
Favorevoli: 26
Contrari: 1
Il Consiglio approva
