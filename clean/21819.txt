Classificazione
BENI CULTURALI
EDILIZIA
Edilizia pubblica



Oggetto del Consiglio n. 1538 del 26 ottobre 2005 - Resoconto
OGGETTO N. 1538/XII - Eventuale presenza di reperti archeologici
nella zona interessata dall'ampliamento dell'Ospedale.
(Interpellanza)
Interpellanza
Preso atto della volontà politica di questa maggioranza di
governo di procedere all'ampliamento dell'ospedale regionale verso
est;
Atteso che tale progetto si collocherebbe nella zona
attualmente occupata dal parcheggio;
Tenuto conto che in tale zona potrebbero essere presenti
reperti storici di notevole interesse archeologico;
la sottoscritta Consigliera regionale
Interpella
la Giunta per sapere:
1) se, sulla base dei dati in possesso della Soprintendenza
per i beni culturali, è prevedibile la presenza di eventuali
reperti archeologici nella zona interessata dall'ampliamento
dell'ospedale;
2) se, prima di procedere alla definizione del progetto di
ampliamento, si intende verificare se esistono nella zona
interessata reperti archeologici e di quale interesse;
3) se, a suo avviso, l'eventuale ritrovamento di beni
archeologici rilevanti può incidere sui tempi di realizzazione
dell'opera o può richiedere modifiche e ridimensionamenti dello
stesso progetto.
F.to: Squarzino Secondina
Presidente - La parola alla Consigliera Squarzino Secondina.
Squarzino (Arc-VA) - Credo che il problema sia essenziale,
ridotto all'"osso", il testo dell'interpellanza è chiaro per cui
non sto ad illustrarlo.
Presidente - La parola all'Assessore all'istruzione e cultura,
Charles Teresa.
Charles (UV) - Sur l'initiative de l'Assessorat des travaux
publics de la Commune d'Aoste, des enquêtes "géoradar" ont été
effectuées en 2001 et en 2003 dans la zone proche de l'Hôpital
régional, qui est maintenant appelée "Place Caduti dei Lager
nazisti". Les résultats transmis à nos bureaux mettaient en
évidence uniquement la présence d'un segment de "parcours sur
route" vers le nord, dont il fallait d'ailleurs éclaircir la nature
et la chronologie. La zone, d'après les informations qui se
trouvent sur des livres à caractère historique et topographique,
ainsi que sur les cadastres, a été le lieu où se trouvait le
"cimetière de la Cathédrale et, s'il paraît plausible que les
sépultures aient été déplacées et portées ailleurs, il est
difficile de comprendre l'absence totale de traces laissées par la
Chapelle de Saint-Jean de Rumeryan - démolie en 1940 - et de
l'hôpital d'origine médiévale, tous deux placés hors du cimetière,
le long de son périmètre occidental. Si aucun élément concernant
l'occupation plus récente de la zone n'a été mis en évidence par
les recherches "géoradar", pour les phases plus anciennes il ne
subsiste pas d'éléments de jugement. Ce n'est qu'avec l'exécution
de sondages précis que pourra être évaluée la stratification
effective du dépôt, qui a été sondée jusqu'à présent avec des
méthodes géognostiques, peu significatives, en terme de
statistique, pour arriver à une analyse convaincante des
différentes phases d'occupation humaine de la zone. Après
l'exécution de sondages explorateurs, on pourra vérifier, en
schématisant, l'absence de traces dues aux activités humaines ou la
présence de traces en général et la nécessité de les documenter, en
utilisant des méthodes qui vont de la reproduction à l'éradication
de la zone, jusqu'à arriver à la conservation sur place des pièces,
si elles sont jugées d'intérêt important pour l'histoire et
l'archéologie.
Presidente - La parola all'Assessore alla sanità, salute e
politiche sociali, Fosson, per complemento di risposta.
Fosson (UV) - Mi viene un po' da ridere, perché vi sono delle
opere di interesse pubblico che in modo strumentale vengono
ostacolate, allora si cerca di utilizzare veramente tutto. Come è
stato detto, ma era già scritto, se si legge bene lo studio della
"Finaosta" non solo in alcune parti, ma sulla terza fase, descrive
un incontro avvenuto il 3 maggio 2004 con la Sovrintendenza, di cui
ha riferito l'Assessore Charles, in cui si dice intanto che è stato
fatto tutto il possibile, che lo studio è stato completo, in altre
occasioni questo non era stato fatto, qui invece è stato fatto
tutto il possibile, cioè sono state fatte indagini con il
"georadar", indagini storiche... e dicono che per quanto si può
appurare scientificamente con i metodi presenti in questo
momento... intanto è fuori dalle mura della vecchia città romana
ma, per quanto si può capire, vi è solo una strada di incerta
origine, mentre il cimitero era un cimitero napoleonico che è stato
rimosso, nel 1940 è stata demolita l'ultima cappella, è stato fatto
un famoso campo di patate di cui tutti non volevano cibarsi, perché
sembrava che nascessero dalle precedenti tombe. Direi che bisogna
cercare di essere seri, nel senso che si può anche strumentalmente
utilizzare tutti i motivi, però ci si renda conto che questa è
un'opera di pubblica utilità, un'opera che verrà ad alleviare delle
incongruenze sanitarie, un'opera che comunque è stata studiata in
tutto quanto era studiabile scientificamente in modo attento, che
però, proprio come diceva l'Assessore Charles, e chi vuole
verificarlo lo vada a vedere nell'attuale ristrutturazione della
"ex maternità". Si faranno come previsto dalla legge al momento
dell'inizio dei cantieri, degli ulteriori esami per salvaguardare
dei reperti e per non alterare la tempistica di una realizzazione
che è, come dicevo prima, per il fatto sociale che rappresenta, di
estrema importanza.
Ripeto: ci sembra strumentale che anche dei sindacati si
riscoprano esperti in archeologia, quando è già stato fatto tutto
il possibile per portare a termine un'opera di grande rilievo
sociale per il bene della popolazione, che è stata definita dal
gruppo "Verde" del Comune di Aosta un bel progetto. Mi sembra sia
giusto continuare in modo serio in una situazione che è la più
logica, di cui tutti sanno che, se non si porta a termine questo
progetto, non si farà nulla per almeno 20 anni; allora che tutti si
assumano le proprie responsabilità, però con un senso civico e di
eticità che alle volte richiedono solo agli altri, ma che è bene
riscoprano in ognuno.
Presidente - La parola alla Consigliera Squarzino Secondina.
Squarzino (Arc-VA) - Assessore Fosson, la tranquillizzo, anche
il gruppo "Verde-Arcobaleno" del Consiglio regionale pensa che sia
un bel progetto, ma non collocato lì. Questo è esattamente quanto
il Consigliere "Verde" Ugo Venturella ha detto in commissione. Egli
ha esordito con questa affermazione: "è un bel progetto, ma non
collocato lì, nel senso che è come mettere una bella astronave in
piazza Emile Chanoux". Può essere una "locomotiva" che è
bellissima, ma non collocata in piazza Emile Chanoux!
Prendo atto delle risposte datemi dall'Assessore Charles, la
ringrazio, ha detto chiaramente che le ricerche fin qui effettuate
risalgono al 2001-2003 e sono state fatte, come tutte le ricerche
fatte negli anni precedenti, con sistemi importanti, ma legati a
quel tempo. Oggi vi sono altri modi per indagare i reperti, faccio
un esempio concreto che l'Assessore Charles conosce bene: lo
"Splendor". Si era fatta un'indagine preventiva con gli strumenti
di una volta e poi si è scoperto tutto quello che si è scoperto;
oggi la scelta politica è molto chiara a tale riguardo, perché è
una scelta politica che questa Giunta intende portare avanti. Oggi
non discuteremo la legge sui borghi, che è rimandata alla prossima
volta, ma la scelta politica alla base della legge sui borghi è di
questo tipo: noi Regione, ritenendo così importante che i progetti
che vengono fatti nei borghi, prima di essere fatti, pensati, anche
solo studiati, devono avere come elemento base la conoscenza delle
strutture architettoniche e dei reperti che ci sono. Noi Regione
finanziamo, diamo un contributo a quegli enti locali o a quei
privati che, dovendo intervenire nelle loro case o in alcuni spazi
importanti, non riescono ad avere le risorse per fare quelle
indagini che sono richieste oggi per poter capire quali sono i
reperti, gli elementi strutturali importanti che vanno mantenuti.
Ho sentito l'Assessore Charles dire che occorrono sondaggi precisi
con strumentazioni particolari che consentono di leggere il
territorio. Ora quello che chiediamo - ma lo riproporrò in altro
modo visto che oggi non ho avuto una risposta politica chiara - è:
vi è la volontà politica chiara di provvedere a sondaggi precisi
con delle strumentazioni sofisticate che oggi la Sovrintendenza ha,
che oggi hanno gli archeologi, per individuare esattamente quello
che c'è? Altrimenti capita come è successo allo "Splendor", per cui
si inizia e poi comunque bisogna rinviare di molti anni, la
realizzazione dell'opera ma soprattutto la cosa più grave è che
bisogna rivedere il progetto. Allo "Splendor" cosa è successo? Allo
"Splendor" è successo che si è fatto un progetto, poi si è scoperto
che vi erano dei reperti interessanti e si è dovuto, per tutelare
questi reperti, cambiare l'impostazione del progetto, quindi
diminuire per esempio il numero di sale...
(interruzione dell'Assessore Charles Teresa, fuori
microfono)
... mais celle-ci c'est une raison... c'est une des raisons,
mais c'est une raison réelle... une des nombreuses raisons pour ce
qui concerne le cinéma "Splendor", voilà.
Chiedo allora, proprio perché questa non diventi "une des
nombreuses raisons" di eventualmente intoppo a tale progetto
dell'ampliamento dell'Ospedale, visto che ormai la Giunta così ha
deciso, di procedere a sondaggi precisi; quindi chiedo formalmente
- oggi non ho avuto risposta, lo riproporrò successivamente - se
esiste da parte della Giunta la volontà di procedere a tali
sondaggi.
