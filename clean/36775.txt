Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 710 del 25 settembre 2014 - Resoconto
OGGETTO N. 710/XIV - Interpellanza: "Situazione degli
operatori di sostegno collocati in posizione utile nella nuova
graduatoria 2013".
Président
- La parole au Conseiller Donzel.
Donzel (PD-SIN.VDA) -
Grazie Presidente.
Cari colleghi, la questione in specie, che riguarda il sistema
di assunzione degli operatori di sostegno presso la Società di
Servizi S.p.A. della Valle d'Aosta, è una questione molto complessa
e che si intreccia alle altre che abbiamo discusso anche ieri, che
riguardano la questione del lavoro. Naturalmente, non è un tema su
cui si possa fare delle improvvisazioni o della facile demagogia,
perché il tema è fra i più dibattuti anche in questi anni a livello
nazionale, e proprio in questi giorni si parla di
job act
,
si parla di soluzioni al problema della precarietà nel mondo della
scuola e quant'altro. È per questo che, al di là degli slogan che
vengono usati, "fine della precarietà", "regole uguali per tutti",
queste promesse che naturalmente la politica fa e, io immagino,
abbiano un effetto fortissimo sulle nuove generazioni, su quelle
che sono tagliate completamente fuori dal mondo del lavoro. Abbiamo
visto ieri una protesta addirittura nell'aula del Consiglio
regionale, sempre sulle questioni del lavoro che direttamente o
indirettamente alludono alle regole del reclutamento e anche al
mantenimento della propria attività.
È per questo che è bene ricordare che la Società di Servizi
nasce con uno slogan che non ho coniato io, ma che ha coniato il
Presidente della Regione: era la Società salva precari. È chiaro
che questo termine fu usato e servì anche, in qualche modo, a
convincere molti lavoratori ad accettare un nuovo iter che si
rendeva necessario, per regole anche nazionali che andavano tutte
nell'indirizzo che bisognava far sparire la precarietà, perché
bisognava, a parole, garantire tutti, dare a tutti il diritto
fondamentale di un cittadino di una società democratica, che è il
diritto al lavoro, perché se non c'è il diritto al lavoro, se non
c'è un posto di lavoro, non c'è la piena cittadinanza, cioè un
cittadino non può esercitare le libertà democratiche se non
lavora.
Ecco, quindi, l'attenzione a queste problematiche del lavoro e
al caso in specie, che riguarda alcuni operatori di sostegno.
Qualcuno dirà: ma quanti sono, di quante persone ti stai occupando,
stai coltivando un gruppo di elettori? Sono dieci, forse quindici
che sono in questa condizione? No, non sono dieci o quindici
persone! Qui è in gioco il futuro del precariato valdostano nel
sistema pubblico, anche attraverso queste forme di assunzione
tramite la Società di Servizi. Vittime consapevoli o inconsapevoli
dell'applicazione burocratica delle norme che piovono dall'alto,
non ci si accorge di quali sistemi la politica sta mettendo in
campo, quindi in qualche modo bisogna provare a capire che cosa
accade.
A un certo punto, dopo anni di enormi promesse di
stabilizzazione, il mondo degli operatori di sostegno è stato
sottoposto a un trattamento di discriminazione che non ha eguali.
Ogni due anni una prova concorsuale per essere riconfermati nel
lavoro, gente che magari aveva già dieci anni di servizio veniva
messa in concorrenza con un nuovo arrivato: una storia infinita di
passaggi di responsabilità tra l'Assessorato alla Sanità,
l'Assessorato all'Istruzione e quant'altro, che però, vista dal
punto di vista degli alunni che hanno usufruito di questo servizio,
cioè di quelli che sono diversamente abili, di quei ragazzi che
hanno qualche svantaggio a scuola, è stata comunque in grado di
offrire loro un servizio molto importante. Questi ragazzi hanno
avuto un affiancamento che è stato prezioso per loro, ma quello che
è importante è che i cittadini, gli insegnanti e le famiglie
capiscano che è stato prezioso anche per gli altri ragazzi! Solo se
noi creiamo le condizioni per un inserimento vero e pieno del
ragazzo diversamente abile in classe c'è la vera accoglienza! Se no
poi vengono fuori quei comportamenti... Va beh, oggi non sono in
vena di fare battute. Ieri ho sentito parlare di immigrati e mi si
è accapponata la pelle, e poi questi discorsi li ho visti fare
anche con i diversamente abili. Quando vengono meno le risorse, non
si rispetta più l'essere umano e si diventa molto cattivi, si va a
vedere chi ha la malattia o la non malattia... ci si preoccupa di
stare seduti vicino a chi viene da lontano... Io non condivido
queste cose, che però sono state dette in quest'aula e mi hanno
messo i brividi. Spero che non siano condivise dalla maggior parte
di quelli che siedono in quest'aula!
Ma per quanto riguarda la questione, lo sforzo enorme che è
stato fatto, è stato garantito grazie a questi operatori di
sostegno che si sono formati una professionalità e che hanno
affiancato gli insegnanti di sostegno, i quali per loro natura
hanno molte meno ore a disposizione; e noi sappiamo che, nonostante
gli sforzi straordinari dell'Amministrazione regionale in questo
campo, che sono andati molto al di là delle norme nazionali, non
riescono comunque a far fronte alle esigenze dell'utenza. Qui si
intreccia un meccanismo molto complesso tra educazione, assistenza,
qualità della nostra scuola e qualità anche di come noi facciamo
crescere in uno spirito di solidarietà i nostri figli, i nostri
alunni: se li facciamo crescere in una scuola che integra, che
accoglie, che dà a tutti pari dignità, oppure se li facciamo
crescere nel sistema dell'egoismo, del "chi è forte va avanti", del
"chi è debole rimanga indietro e faccia la sua strada". Qui, noi
del Partito Democratico, umilmente cerchiamo di rappresentare
l'idea solidaristica che sempre ha dato forza alla nostra
regione.
Arrivo al caso che si sta verificando: dopo anni di promesse, si
fa uno sforzo e si riesce finalmente a stabilizzare settanta
operatori di sostegno. È importante però ricordare che sono stati
stabilizzati con il peggiore dei contratti possibili in questo
mondo, cioè il part time verticale, che non auguro a nessuno di
dover sperimentare: si è assunti a tempo indeterminato per tutto
l'anno, ma per tre mesi all'anno non si è pagati! È una forma
innovativa, una di quelle tante regole che vengono introdotte per
mascherare in qualche modo le dure realtà che invece vive il mondo
del lavoro. Un'altra parte di quelli che hanno superato la prova,
continua ad essere assunta, ovviamente, con il sistema del tempo
determinato, quindi con la cessazione del contratto a fine anno
scolastico. Ma qui la sorpresa per chi aveva la condanna del
precariato a vita è che finalmente questa condanna ha una fine!
Termina, non sei più precario a vita, perché non puoi essere
precario! Ti dico che la tua precarietà dura trecentosessanta
giorni! Un numero preciso, una data inequivocabile! Perché la
precarietà non è che te la puoi portare dietro, come hanno fatto
molti miei colleghi sfortunati nel mondo dell'istruzione, per
vent'anni, trent'anni! Trent'anni precario: una cosa incredibile.
Trecentosessanta giorni e poi finisce! Quando arriva la data del
trecento sessantesimo giorno ti dicono che è finita! Non sei più
precario e che cosa succede? Te ne vai a casa! Te ne vai a casa
lasciando lì l'alunno che hai seguito durante tutto l'anno, te ne
vai a casa abbandonando un progetto educativo, anche se non è
finito l'anno scolastico. Ma che importa: tu non puoi essere
precario a vita, il tuo trecento sessantesimo giorno è scaduto e
quindi la norma, la norma fatta chissà dove, nell'etere, nello
spazio da chissà quale demiurgo, da chissà quale scienziato ti dice
che non sei più precario. E che cosa accade? Sei licenziato a vita!
La parola "licenziato" la voglio usare, perché ho anche ricevuto
delle telefonate dal sindacato: no, non dire licenziato, è una
cessazione del contratto. Ma quale cessazione del contratto! Questo
è un licenziamento, fatto senza dire a questa persona: un altr'anno
magari puoi ripartire. Eh no! Tu non puoi più ripartire. Ripartirà
quello dietro di te e comincerà il calvario dei trecentosessanta
giorni. Finiti i trecentosessanta giorni, non sei più precario, sei
licenziato a vita nel lavoro che tu hai imparato!
Queste persone devono avere una risposta oggi, devono averla le
famiglie, deve averla il sistema educativo valdostano, perché la
finzione e l'incapacità di gestire la realtà con norme burocratiche
che cadono dall'alto ha superato... mi sembra di vivere veramente
in una dimensione kafkiana, in un teatro dell'assurdo! Questa non è
più...! Questo modo di vivere e di essere, di dire: non ci sono più
i precari, non esiste più nulla e poi regolarmente incappiamo in
norme che sono di una assurdità, di una violenza, di una barbarie
inaudita! Scusate se ho sforato.
Presidente -
Grazie Consigliere Donzel. La parola
all'Assessore Rini.
Rini (UV) -
Merci Monsieur le Président.
Avant tout, naturellement je partage avec vous, collègue, toute
votre prémisse et surtout votre vision du modèle scolaire
solidaire, que vous avez très bien exposé.
Pour entrer dans le mérite de la question très délicate, que
vous nous avez soumise à cette salle, vous avez rappelé et je le
rappelle moi aussi que la durée maximale du contrat de travail à
durée déterminée est de trente-six mois, au terme du décret
législatif national n° 34 du 2014. La Société de Services se borne
à appliquer la loi de l'État, c'est vrai: ça c'est le vrai
problème. Des quatre-vingt-dix personnels de soutien employés par
la Société de Services Vallée d'Aoste S.p.A., quatorze sont
titulaires d'un contrat de trente-six mois, qui arrivera à échéance
en avril prochain, conformément à la loi, à cette disposition
nationale du Gouvernement Renzi. Nous sommes, collègue,
parfaitement conscients du problème et du caractère délicat de ce
dernier, c'est pourquoi nous allons vérifier avec les responsables:
nous sommes déjà en train de le faire et on est en train de
vérifier s'il y a des possibilités de trouver une solution au
niveau régional, qui puisse aller de notre part plutôt que celle
des prévisions de la loi nationale.
Ce n'est pas facile, c'est un parcours qu'on est en train de
vérifier, parce qu'on doit quand même se conformer maintenant à
cette loi. Mais on est en train de faire un raisonnement avec les
dirigeants et les responsables de la Société de Services. On
cherchera, naturellement, tous ensembles - on viendra informer sur
ça - à aboutir à une solution qui puisse donner une réponse, avant
tout aux enfants qui sont suivis par ces personnes. Vous avez bien
rappelé que le problème principal c'est vraiment pour ces enfants,
de changer même des personnes qui les suivent avec de la
professionnalité pendant le cours de l'année scolaire.
Naturellement, tout en disant ça, c'est sûr que la continuité du
service sera assurée, comme le prévoit le contrat signé par
l'Administration régionale et ladite Société.
Presidente -
La parola al collega Donzel.
Donzel (PD-SIN.VDA) -
Ringrazio l'Assessore per aver
condiviso l'approccio globale al problema e per avermi gentilmente
ed educatamente corretto. Io ho detto trecentosessanta giorni, lei
ha giustamente corretto: l'enfasi, la delicatezza della questione
mi ha portato a parlare di trecentosessanta giorni e non di
trentasei mesi, come lei correttamente ha ravvisato. Ho apprezzato
che lei abbia colto la sostanza del discorso e il senso di quello
che volevo rappresentare.
Mi fa piacere che lei e, spero, la Commissione competente -
guardo i colleghi - si facciano carico di questo problema con una
certa urgenza e io direi che dobbiamo assolutamente affrontarlo
prima di Natale - non dico nei famosi dieci o quindici giorni -
perché è un problema che si estenderà a macchia d'olio a tutti gli
altri precari della scuola in servizio. Dobbiamo per forza trovare
una soluzione che non crei questa situazione dell'assurdo del mondo
del lavoro. In questo caso non è una cosa che abbiamo creato qui,
eccetera, però è anche vero che non possiamo vivere con
l'atteggiamento di quelli che dicono: eh! il fatalismo, questa
norma ci cade dall'Europa, quest'altra norma ci cade da...! Queste
norme cadono dall'alto, ma noi dobbiamo reinterpretarle a livello
territoriale, per evitare queste situazioni veramente assurde. Va
chiarito come sia possibile che un lavoratore, che ha lavorato per
trentasei mesi, non sappia quando sarà di nuovo data a lui la
possibilità di fare il lavoro che sa fare. È questo che è assurdo!
Perché uno dice: va beh, quest'anno mi finisce il contratto, ma un
altr'anno ricomincio. Il danno in quel caso è agli alunni e alle
famiglie e bisogna cercare di correggerlo, ma il problema è molto
più complesso: che cosa succede negli anni a venire? Questa non è
la fine del precariato, questo veramente è di nuovo l'inizio di un
licenziamento di massa, diffuso qua e là dappertutto. Noi dobbiamo
veramente impegnare le nostre strutture e in particolare la V
Commissione, perché non ci sia semplicemente questo atteggiamento
fatalistico.
Io faccio notare un piccolo dettaglio sul caso in specie. In
questi anni, il costo per l'Amministrazione è sempre stato molto
fluttuante e legato purtroppo alla crescita di alunni diversamente
abili. Allora è importante che si faccia un ragionamento di costo,
che è un po' quello che cerca di fare, anche se in modo purtroppo
un po' abborracciato, il Governo nazionale: in un sistema di
servizi la cosiddetta fine del precariato è data dall'assunzione di
un numero tale di persone che dia risposta al servizio, senza che
questo comporti oneri aggiuntivi. Su questa strada di lavoro se ne
può fare, perché - tanto per parlarci chiaro - i quindici precari
costano di più di quelli assunti a tempo indeterminato, perché il
contratto a part time verticale globalmente, non avendo il carico
della disoccupazione, è molto meno oneroso per l'Amministrazione
pubblica. Quindi da questo punto di vista bisognerà che ci sia una
riflessione complessiva, perché altrimenti negli anni a venire noi
bruciamo di nuovo, con una nuova regola non fatta qui ma che ci è
capitata tra i piedi, una generazione, perché adesso saranno
quattordici e poi negli anni a venire quindici, sedici, venti per
gli operatori di sostegno, ma poi la stessa cosa succederà per gli
operatori di mostre e castelli! Cosa facciamo di queste persone? La
politica deve interrogarsi su queste cose! Non è così automatico,
ma questo è un problema che va affrontato, Presidente! Perché poi
ci cade addosso...
(voce fuori microfono)
...non è proprio diverso, perché possiamo slittare sui contratti
quanto vogliamo, perché da una parte non ci sono i bambini,
eccetera, ma poi alla fine i trentasei mesi arrivano e a queste
persone gli dobbiamo dare il via libera. Questo è un licenziamento
inaccettabile.
Presidente -
Grazie collega. Punto 34 all'ordine del
giorno.
