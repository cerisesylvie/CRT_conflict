Classificazione
TRASPORTI E VIABILITÀ
Trasporti



Oggetto del Consiglio n. 1567 del 12 gennaio 2011 - Resoconto
OGGETTO N. 1567/XIII - Approvazione di risoluzione: "Impegno
per la soluzione delle problematiche riguardanti i collegamenti
ferroviari della Valle d'Aosta".
Risoluzione
Il Consiglio regionale
Considerata la situazione insostenibile del trasporto
ferroviario regionale, da tempo oggetto di numerosi reclami da
parte degli utenti per i ritardi, le soppressioni, la carente
informazione ai passeggeri, il livello insufficiente di comfort e
pulizia dei convogli;
Preso atto che fino ad oggi gli investimenti nelle
infrastrutture di base (binari, elettrificazione, scambi, gallerie,
ecc.) sono stati effettuati in tutto il territorio nazionale a cura
delle Ferrovie dello Stato senza nessuna compartecipazione
finanziaria delle Regioni e che sulla tratta Pré-Saint-Didier -
Aosta - Torino gli interventi sono stati motto rari e sovente solo
per sopprimere il doppio binario (necessario per gli incroci) in
corrispondenza delle stazioni;
Preso atto che l'elettrificazione della linea è stata
effettuata solo sulla tratta Chivasso-Ivrea in quanto la
prosecuzione verso Aosta comportava importanti lavori nelle
gallerie in particolare ad Ivrea;
Preso atto che il materiale rotabile utilizzato è
prevalentemente obsoleto nonostante la Regione abbia contribuito
nel 2005 al cofinanziamento di euro 9.409.500 per l'acquisto di
nuovi treni Minuetto effettuato da Trenitalia e che successivamente
per stessa ammissione del gestore, questi treni si sono rivelati
poco affidabili;
Preso atto che a tale situazione, già grave, si sono
recentemente aggiunte nuove criticità dovute ai provvedimenti del
Comune di Torino e di RFI s.p.a., che oggi, nonostante le
rassicurazioni che fin dal 2008 le società del gruppo FS avevano
fornito alla Regione, comportano forti restrizioni all'accesso dei
treni a trazione termica nel passante di Torino, causando evidenti
vincoli al servizio ferroviario Aosta-Torino;
Rilevato che ad oggi il servizio ferroviario è svolto da
Trenitalia per conto dello Stato e che l'individuazione e
l'adozione di adeguate misure per risolvere i problemi in essere
competono, così come i necessari investimenti, alle società del
gruppo FS ed allo Stato;
Dato atto che il trasferimento delle competenze in materia di
trasporto ferroviario previsto dal D.Lgs. 26 ottobre 2010, n. 194,
richiede una serie di passaggi amministrativi da condividere con lo
Stato ed i gestori ferroviari tali da non consentire nell'immediato
il subentro della Regione nella titolarità del servizio;
Considerato che la Regione, nell'ambito delle sue attuali
limitate competenze in materia, ha fatto tutto il possibile per
promuovere, partecipando anche con propri finanziamenti, il
potenziamento dell'infrastruttura, attraverso l'utilizzo delle
risorse FAS e la sottoscrizione di Accordi di Programma Quadro con
i soggetti competenti al fine di programmare una serie logica e
coerente di interventi condivisi;
Valutato positivamente il dialogo avviato dal Governo
regionale con le associazioni dei consumatori, i comitati dei
pendolari e le organizzazioni sindacali della Valle d'Aosta anche
in occasione dell'incontro organizzato con le società delle
Ferrovie dello Stato d'intesa con la regione Piemonte presso il
comune di Ivrea in data 29 dicembre 2010;
tutto ciò premesso,
Impegna
i parlamentari valdostani e il Governo regionale al fine
di:
- concordare le soluzioni che saranno proposte a breve dalle
Ferrovie dello Stato, coerentemente agli impegni assunti in
occasione dell'incontro del 29 dicembre, per evitare ai pendolari
gli attuali disagi chiedendo comunque il coinvolgimento del
ministero che oggi è il titolare del contratto di servizio;
- contrastare, in coerenza con le indicazioni espresse dalle
organizzazioni sindacali e dalle associazioni dei consumatori e dei
pendolari, ogni soluzione che comporti rotture di carico e, in
seconda istanza ogni ipotesi di rottura di carico a Ivrea, che
configurerebbe notevoli disagi per gli utenti valdostani;
- acquisire quanto prima, nel rispetto del ruolo e delle
prerogative della Regione, la titolarità del contratto con
Trenitalia, in modo da poter avere maggior forza contrattuale e la
facoltà di poter applicare delle penali anche introducendo servizi
sostitutivi su gomma qualora la qualità del servizio si discostasse
dagli standard concordati:
- sollecitare, in accordo con la Regione Piemonte,
l'effettiva realizzazione degli interventi, in particolare
l'elettrificazione e la soppressione dei passaggi a livello, da
tempo previsti negli APQ già sottoscritti;
- sollecitare Trenitalia affinché sostituisca l'attuale
materiale rotabile garantendo le risorse e il personale per un
adeguato livello di servizio;
- chiedere alle Ferrovie dello Stato, in considerazione del
fatto che il collegamento ferroviario della Valle d'Aosta assume
un'importanza internazionale in quanto territorio confinante con la
Francia e la Svizzera, la realizzazione a Chivasso di un
collegamento alternativo a Porta Susa con la rete dell'alta
velocità nonché un collegamento diretto con gli aeroporti di
Caselle e Malpensa;
- di proseguire i progetti di fattibilità del corridoio della
direttrice ferroviaria del Gran San Bernardo denominata
Aosta-Martigny previsto nell'intesa generale quadro fra Governo
Italiano e Regione Valle d'Aosta per la realizzazione del Programma
delle Infrastrutture Strategiche sottoscritto a Roma il 9 luglio
2010.
F.to: Empereur - Lattanzi - Salzone - La Torre
Président
- La parole au Conseiller Empereur.
Empereur (UV)
- Merci M. le Président. A me il compito di
tratteggiare la risoluzione anche a nome dei colleghi Capigruppo
che l'hanno sottoscritta. Ci è nota la situazione insostenibile del
trasporto ferroviario regionale, anche alla luce dei numerosi
reclami da parte degli utenti per ritardi, soppressioni, carenze di
informazione, insufficiente livello di comfort e di pulizia dei
convogli. Sappiamo che finora gli investimenti nelle infrastrutture
di base sono stati effettuati in tutto il territorio nazionale a
cura delle Ferrovie dello Stato, senza nessuna compartecipazione
finanziaria delle Regioni e constatiamo anche che sulla tratta
Pré-Saint-Didier/Aosta/Torino gli interventi sono stati molto rari.
Constatiamo poi che l'elettrificazione della linea interessa solo
la tratta Chivasso/Ivrea, in quanto la prosecuzione comporta
importanti lavori nelle gallerie. Prendiamo atto, purtroppo, di una
situazione di assoluta obsolescenza del materiale rotabile
nonostante la Regione abbia contribuito nel 2005 ad un
cofinanziamento di quasi 10.000.000 di euro per l'acquisto dei
nuovi treni Minuetto. Una situazione quindi già grave, che si è
acuita recentemente con nuove criticità dovute anche ai
provvedimenti del Comune di Torino e di RFI, che oggi comportano
forti restrizioni all'accesso dei treni a trazione termica nel
passante di Torino, causando evidenti vincoli al servizio
ferroviario Aosta/Torino. Ad oggi il servizio ferroviario è svolto
da Trenitalia per conto dello Stato, quindi l'adozione di adeguate
misure per risolvere i problemi in essere compete, come i necessari
investimenti, alle società del gruppo FS e allo Stato. Il
trasferimento di competenze in materia di trasporto, previsto dal
decreto legislativo n. 194/2010, richiede una serie di passaggi
amministrativi da condividere con lo Stato e i gestori ferroviari,
tali da non consentire nell'immediato il subentro della Regione
nella titolarità del servizio. Dobbiamo constatare anche che la
Regione ha fatto tutto il possibile, pur nelle sue attuali limitate
competenze nella materia, per promuovere il potenziamento
dell'infrastruttura partecipando anche con propri finanziamenti,
attraverso l'utilizzo delle risorse FAS e la sottoscrizione degli
APQ con i soggetti competenti. Direi che possiamo valutare
positivamente il dialogo che è stato avviato dal Governo regionale
con le associazioni dei consumatori, i comitati dei pendolari, le
organizzazioni sindacali della Valle d'Aosta anche in occasione
dell'importante incontro organizzato con la società Ferrovie dello
Stato, d'intesa con la Regione Piemonte, presso il Comune di Ivrea
il 29 dicembre scorso.
Alla luce di questo quadro articolato e complesso, la proposta è
di impegnare i Parlamentari valdostani e il Governo regionale
"al fine di concordare le soluzioni che saranno proposte a breve
dalle Ferrovie dello Stato, coerentemente agli impegni assunti in
occasione dell'incontro del 29 dicembre, per evitare ai pendolari i
disagi
che conosciamo
chiedendo comunque il
coinvolgimento del Ministero che oggi è il titolare del contratto
di servizio"
. L'impegno è anche quello di
"contrastare, in
coerenza con le indicazioni espresse dalle organizzazioni sindacali
e dalle associazioni dei consumatori e dei pendolari, ogni
soluzione che comporti rotture di carico e in seconda istanza ogni
ipotesi di rottura di carico a Ivrea, che configurerebbe notevoli
disagi per gli utenti valdostani; acquisire quanto prima, nel
rispetto del ruolo e delle prerogative della Regione, la titolarità
del contratto con Trenitalia, in modo da poter avere maggiore forza
contrattuale e la facoltà di poter applicare delle penali anche
introducendo servizi sostitutivi su gomma qualora la qualità del
servizio si discostasse dagli standard concordati; sollecitare, in
accordo con la Regione Piemonte, l'effettiva realizzazione degli
interventi, in particolare l'elettrificazione e la soppressione dei
passaggi a livello, da tempo previsti negli APQ già
sottoscritti;
sollecitare Trenitalia affinché sostituisca
l'attuale materiale rotabile garantendo le risorse e il personale
per un adeguato livello di servizio; chiedere alle Ferrovie dello
Stato, in considerazione del fatto che il collegamento ferroviario
della Valle d'Aosta assume un'importanza internazionale in quanto
territorio confinante con la Francia e la Svizzera, la
realizzazione a Chivasso di un collegamento alternativo a Porta
Susa con la rete dell'alta velocità nonché un collegamento diretto
con gli aeroporti di Caselle e Malpensa; di proseguire i progetti
di fattibilità del corridoio della direttrice ferroviaria del Gran
San Bernardo denominata Aosta-Martigny previsto nell'intesa
generale quadro fra Governo Italiano e Regione Valle d'Aosta per la
realizzazione del Programma delle infrastrutture strategiche
sottoscritto a Roma il 9 luglio del 2010"
.
Président
- La parole au Conseiller Donzel.
Donzel (PD)
- Se esistesse un regolamento in questo
Consiglio regionale paragonabile al regolamento che c'è in
Parlamento, anziché una mozione a sostegno dell'Assessore, ci
sarebbe la mozione di sfiducia all'Assessore ai trasporti per le
disperate condizioni delle vie di comunicazione della Valle
d'Aosta, ma viviamo questo paradosso e ci dobbiamo anche prendere
in esame una risoluzione che l'Assessore è riuscito a costruire con
la maggioranza allargata ai fedelissimi del PdL per dirgli:
"vai
avanti così, bravo..."
. Siamo veramente al paradosso; qualche
volta sarebbe più simpatico dire:
"si sono fatti degli
errori"
, invece si dice:
"noi abbiamo fatto molto bene, anzi
vogliamo continuare e pervicacemente continueremo su questa strada,
ossia continueremo a parlare di Aosta/Martigny"
. Cari pendolari
della Valle d'Aosta noi vi promettiamo l'Aosta/Martigny, è proprio
quello che si vuole sentire dire il pendolare in questi giorni,
ossia un progetto che non si sa quando inizia, non si sa chi lo
finanzia, non si sa se verrà approvato a livello internazionale, di
cui non si sa nulla. Noi però gli diciamo:
"stai tranquillo, ci
sarà l'Aosta/Martigny"
. Addirittura quando passerà l'alta
velocità, faremo fare la stanzioncina dei valdostani che arrivano a
Chivasso riservata solo per noi, per salire si fermerà lì,
coincidenza, salgono i valdostani e sfrecciamo verso Kiev... Non
era questo che probabilmente chiedevano in questi giorni i
pendolari valdostani: chiedevano immediatamente di assumere con
maggiore attenzione alcuni interventi immediati da fare rispetto
alla qualità e alle condizioni del materiale. Alle volte si tratta
di questioni assolutamente burocratiche, ossia il personale addetto
alla pulizia ha un codice di pulizia che non è quello
corrispondente alle condizioni effettive del treno che transita, se
il treno arriva in ritardo, non si può applicare il codice di
pulizia che c'è in quel momento, perché il codice prevede venti
minuti, ma il treno è fermo in stazione solo per un quarto d'ora,
perché poi passa nella condizione di mobilità, quindi la pulizia
non viene attuata... c'è tutto un meccanismo anche burocratico che
alle volte crea delle condizioni di invivibilità di questi mezzi,
peraltro vetusti. Questo per quanto riguarda le condizioni, che non
sono imputabili neanche ai lavoratori, che alle volte non fanno
altro che attuare i protocolli che a loro vengono assegnati, ma
sono protocolli burocratizzati che andrebbero snelliti. Alle volte
il problema è che a Chivasso manca il personale, perché abbiamo
tagliato sul personale per fare cassa, allora una manovra, che non
è proprio una manovra qualunque... non è attaccare una roulotte
quella di staccare un locomotore Diesel e attaccare ai vagoni una
motrice elettrica con tutta la verifica di controllo
dell'efficienza del treno, della messa in sicurezza, ma lei,
Assessore, queste cose le conosce, quindi le dico in generale, so
che lei sa cosa vuol dire il controllo di sicurezza che ci deve
essere su un treno e le verifiche che devono essere fatte prima di
ripartire... sono operazioni che non si può dire che avvengono "in
quattro e quattr'otto"! Molte delle cose contenute in questa
risoluzione sono assolutamente condivisibili, perché lapalissiane,
però cosa manca? Quello che dicevo stamattina, dopo una vicenda che
ormai dura da un anno, si vorrebbe arrivare al punto in cui ci si
presenta non un libro dei sogni, ma vorremmo sentire che in data
tal dei tali sarà siglato un cronoprogramma in cui si dirà:
"per
quanto riguarda la pulizia dei treni, le tempistiche sono queste e
i finanziamenti aggiuntivi di Trenitalia sono questi
- se ne fa
-
se fa degli investimenti, quali sono i cambi delle regole,
quali sono i finanziamenti per l'elettrificazione, quali sono i
tempi di inizio lavori progettazione
- eccetera -
e quando
si immagina che saranno consegnati i lavori"
, ossia date,
finanziamenti, cose concrete e non
"vorremmo fare
l'Aosta/Martigny"
, perché tutti vorrebbero fare
l'Aosta/Martigny, ma quali sono le date, quali sono i tempi, chi è
che mette i soldi per quest'opera incredibile e straordinaria? Se
non ci sono i soldi, proprio il vostro Governo ci ha insegnato a
dire:
"è inutile che venite qui a fare demagogia"
, oggi ha
usato lei questa espressione:
"non fate demagogia"
; adesso
la maggioranza e il PdL, campioni di demagogia, ci vengono a
raccontare di opere che non hanno finanziamenti. Noi allora diciamo
questo è il corrispettivo in negativo della demagogia, si chiama
populismo, è continuare a raccontare favole ai cittadini
soprattutto quando, colmo dei colmi, gli si dice:
"guardate che,
appena abbiamo in mano il contratto con Trenitalia, gli diciamo
che, se il servizio non va, noi lo sostituiamo con i pullman"
.
Va be', è la fine della tratta ferroviaria, che gliene frega a
Trenitalia? Come ci ha detto lei, Trenitalia e RFI possono anche
sopprimerla una linea, ma noi valdostani vogliamo la soppressione
di queste linee? No, noi non lo vogliamo, vogliamo la ferrovia,
altro che "se non fai, io sostituisco", tu devi fare, devi darci
questo servizio! Vogliamo una Regione che si batte per avere il
servizio ferroviario! Capisco poi che avere in mano quello
strumento sarà uno strumento sicuramente più forte che le darà un
maggiore potere di contrattazione nei confronti di Trenitalia, ma -
ripeto -, a nostro avviso, questo documento manca di quello che
sempre il vostro Governo ha detto di saper fare, ossia le date, i
finanziamenti, la quantità di denaro e quindi la tempistica della
risposta.
Per questo il gruppo del Partito Democratico non può accettare
tale risoluzione, che vuole assolvere da ogni responsabilità il
Governo regionale, ma neanche voteremo contro, perché ci sono anche
tante cose che condividiamo noi stessi in questa risoluzione.
Ripeto: venga l'Assessore con le cifre, fra l'altro, gli chiedo una
cosa, perché l'Assessore mi ha rimproverato giustamente di non
avere l'informazione corretta: sul tratto valdostano non ho
acquisito il VIA rilasciato dalla Regione per l'elettrificazione,
allora gli chiedo ufficialmente qui di farmi avere il VIA...
(interruzione dell'Assessore Marguerettaz, fuori
microfono)
...mi faccia avere una copia, perché mi piacerebbe conoscere i
rilievi che hanno fatto i Comuni, lei ha detto che sono stati
coinvolti, mi piacerebbe avere copia di questo documento anche per
acquisire ulteriori informazioni, proprio per dirle che non è il
mio uno spirito polemico, ma è che qui mancano le cose che noi da
tempo chiediamo e, quando ci saranno, saremo ben lieti di votarle
anche noi e dare anche noi il nostro contributo a vincere questa
battaglia nei confronti di Trenitalia e di RFI.
Président
- La parole à la Conseillère Patrizia
Morelli.
Morelli (ALPE)
- Merci M. le Président.
Bien, à une lecture rapide de la résolution l'on pourrait même
avoir l'impression que ce soit un document dû et même partageable,
même louable, mais à une lecture plus attentive l'on ressent au
contraire une impression curieuse, car l'on se demande quelle
réelle finalité se cache derrière une invitation à l'engagement que
la majorité adresse au Gouvernement qui est l'expression même de
cette majorité. Est-ce que l'Assesseur compétent ne jouit pas de la
confiance des Conseillers de majorité? Nous ne le croyons pas, nous
entrevoyons au contraire la tentative même peu subtile d'amadouer
la juste indignation des citoyens en leur disant:
"voyez-vous
que nous sommes en train de faire quelque chose de bien, que nous
avons de bonnes intentions quant aux problèmes de la voie
ferrée"
. Nous entrevoyons aussi à travers la signature du
document par le PdL la volonté sournoisement manifeste,
permettez-moi cette expression, de donner une crédibilité et une
raison d'être à la collaboration du PdL avec la majorité, car en
réalité ce document est simplement une liste de bonnes intentions,
comme l'a justement dit le collègue Donzel, qui sont même
partageables, mais qui en ce moment n'ajoutent rien au débat sur un
problème grave et réel, concret, qui exige au contraire des
engagements également réels et concrets et non pas des énonciations
populistes, je me permets de soutenir là aussi la thèse du collègue
Donzel, du point de vue des engagements, du point de vue financier,
du point de vue des échéances qui ne paraissent nulle part dans
cette résolution. Au contraire c'est un document qui se laisse
écrire, qui ne laisse entrevoir aucune certitude, même pas le
transfert des compétences, même pas les temps, mais qui met sur le
même plan la substitution du matériel roulant avec la réalisation
de l'Aoste/Martigny dans un pêle-mêle qui ne fixe aucune priorité.
Un document qui - nous le comprenons bien - pour la majorité peut
représenter une belle opération d'image, de marketing politique,
qui absout les manques du Gouvernement, mais qui ne change rien
dans le concret. Notre position donc sera une position
d'abstention, car si nous partageons les prémisses et l'analyse,
nous ne pouvons pas partager l'engagement, car il est trop flou et
trop peu déterminé.
Président
- La parole au Conseiller Zucchi.
Zucchi (PdL)
- Grazie Presidente.
Non pensavo di intervenire nell'ambito di questo dibattito su
tale risoluzione, perché ritenevo che l'enunciazione fatta dal
Capogruppo Empereur fosse sufficiente. Sono stato indotto a
schiacciare il pulsantino e a prendere la parola a seguito degli
interventi che si sono susseguiti da parte dei colleghi Donzel e
Morelli. Vede, collega Morelli, c'è un detto che si usa:
"Honi
soit qui mal y pense"
e io non capisco francamente tutto questa
arrière-pensée
dietro a delle iniziative che invece sono
state definite populiste, demagoghe, una questione di immagine, un
maquillage
, quando di fatto qui di
maquillage
e di
fumo c'è ben poco. La verità invece è che si tratta... ed è questo
il motivo per il quale il Popolo della Libertà ha sottoscritto
questa risoluzione, in quanto ritiene che il problema della
ferrovia debba essere affrontato nel breve, nel medio e nel lungo
termine, a differenza di quanto può essere avvenuto nel passato,
con certi tipi di Governi che non sono stati attenti, cosa che
attualmente non ci sembra che sia. Proprio nel solco della
collaborazione che sta avvenendo, molto proficua che ha poco di
maquillage
e invece ha tanto di sostanza, che è avvenuta
recentemente su altri dossier, anche su questo della ferrovia che
noi riteniamo preminente proprio nell'interesse dei pendolari e dei
cittadini valdostani, noi abbiamo voluto dare il segnale di
un'attenzione particolare nel dare il nostro convinto sostegno e
appoggio, facendoci partecipi insieme al Governo regionale nel
sostenere... insieme a coloro che hanno la titolarità di certi
dossier, come ha ricordato all'Assessore Marguerettaz poc'anzi,
perché non dobbiamo dimenticare che questo è un argomento delicato
che presuppone delle competenze che fortunatamente stanno assumendo
dei rilievi a nostro vantaggio maggiori nel prossimo futuro e noi
questo è quello che vogliamo, ma che ad oggi necessita di un
colloquio continuo con le Regioni limitrofe, nella fattispecie la
Regione Piemonte, e con il Governo. Nulla di populista quindi,
nulla di
maquillage
, nulla di fumoso: qui si tratta di dare
delle indicazioni politiche a cui seguiranno, e le posso garantire
che sono in corso e avverranno anche a breve, e credo che
l'Assessore in fase di replica lo potrà testimoniare, dei colloqui
franchi come sono avvenuti e come avverranno nei prossimi giorni,
che quindi non si tratta di una mera enunciazione di principi, ma
questo è un documento politico che presuppone dei fatti che sono
avvenuti e che avverranno sul problema della ferrovia, sul problema
della risoluzione a breve, sul problema della risoluzione a medio e
a lungo termine, perché? Credo sia notorio: ieri il Presidente
Rollandin si è recato a Roma per sottoscrivere un impegno sulla
questione dell'Aosta/Martigny inserendo questo progetto all'interno
del CIPE, quindi non si tratta di suggestioni, non si tratta di
fatti aleatori, ma si tratta di sostanza e quindi di fatti concreti
e di attenzione che da parte del Governo ci sono. Così come ci sono
delle attenzioni anche nel breve periodo, perché le riunioni che
sono avvenute nel recente passato alla fine di quest'anno
presuppongono delle ulteriori riunioni che avverranno forse già la
prossima settimana, dove si affronteranno con Trenitalia i problemi
che riguardano i disagi dei nostri pendolari, affrontando nelle
giuste dimensioni - nel breve, nel medio e nel lungo periodo - un
problema che da troppo tempo giace nella situazione di inerzia;
questo lo dobbiamo dire, senza che nessuno si offenda. Mi auguro
che la rinnovata competenza, anzi la competenza che questa Regione
sta assumendo in tale materia possa finalmente trovare un giusto
ambito ed è in questo senso che noi, al contrario di voi, riteniamo
che tale risoluzione abbia un significato molto importante dal
punto di vista politico, perché siamo testimoni a buon titolo delle
attività che si stanno svolgendo anche con la collaborazione del
PdL e in questo senso intendiamo rivendicare forte e chiaro a
livello nazionale per risolvere una volta per tutte il problema del
treno - ripeto - sia nel contingente e soprattutto quello che più
conta nell'ottica futura.
Président
- Est-ce qu'il y a d'autres interventions? La
discussion générale est fermée.
La parole à l'Assesseur au tourisme, aux sports, au commerce et
aux transports, Marguerettaz.
Marguerettaz (UV)
- Grazie Presidente. Intanto grazie
anche per gli interventi e per i toni che sono stati
utilizzati.
Ritengo che ci debbano essere due o tre considerazioni che mi
permetto di sottoporvi. Non credo la ferrovia sia di destra o di
sinistra, non credo sia di maggioranza o di minoranza: è un
problema che abbiamo e che tutti assieme dobbiamo cercare di
risolvere. Qua non dobbiamo assolutamente cercare di fare
un'operazione di marketing, ma il concetto della reciprocità credo
debba essere ispiratore, la reciprocità è: "non fate propaganda",
ma "non cavalcate nemmeno la tigre"! Qua si tratta di mettere
insieme un ragionamento, una sequenza, probabilmente anche dei
ragionamenti banali, ma probabilmente dovuti e necessari. Mi è
stato detto che in alcune riunioni, a cui io non ho partecipato,
nessuno mi ha invitato, ma a cui qualcuno di voi ha partecipato,
qualcuno aveva in animo di chiedere all'Amministrazione regionale
dove aveva messo i soldi dell'elettrificazione, come se noi
avessimo ricevuto dei quattrini per l'elettrificazione e li
avessimo utilizzati per qualche altro scopo. Lei capisce allora,
Donzel, che io sono costretto a dire che questi investimenti non
sono fatti con dei fondi né regionali, né che sono stati
trasferiti, ma che sono investimenti che da sempre fanno le
Ferrovie dello Stato. Lei mi dirà che è banale, però non è banale
per tutti. Perché questa risoluzione? Non è un fatto di fiducia o
un atto di sfiducia. Lei sa che fra qualche giorno - speriamo al
più presto - il gruppo Ferrovie dello Stato, RFI e Trenitalia ci
proporranno delle soluzioni, allora, nel momento in cui il Governo
o i rappresentanti della comunità valdostana, siano essi pendolari,
siano essi consumatori, siano esse le organizzazioni sindacali, si
presenteranno, avranno la necessità di avere più argomenti
possibili, tant'è che in questa risoluzione voi nei primi punti
trovate, nell'ambito degli impegni, le stesse posizioni che sono
sostenute dai pendolari e dai consumatori, questo per presentarsi e
dare un po' di forza. Mi direte poi:
"vogliamo dei dati,
vogliamo poter definire gli standard della pulizia"
, su questo
terreno io ci sto, ma io devo avere lo strumento e lo strumento non
può che essere il contratto di servizio, di cui uno deve avere la
titolarità e non a caso abbiamo scritto che nell'incontro vogliamo
chiedere la partecipazione del Ministero delle infrastrutture, ma
perché? Perché è l'interlocutore di Trenitalia. Solo per chiarirvi
la situazione, io mi troverò insieme alla Regione Piemonte con
Trenitalia che fa delle proposte, la Regione Piemonte ha degli
argomenti, perché il contratto di servizio lo ha sottoscritto lei e
gli può dire:
"no caro, se tu non mi dai delle determinate
prestazioni, io ti applico delle sanzioni"
. Io, al di là di
manifestare la mia soddisfazione o la mia insoddisfazione, non
potrò fare altro, perché il contratto è sottoscritto dal Ministero,
ecco perché chiediamo all'interno di questa risoluzione la
titolarità di chiedere al Ministero:
"vieni al mio fianco,
siccome sei tu il sottoscrittore del contratto di servizio"
.
Capite che gli argomenti non hanno niente di demagogia, non hanno
nessun tipo di propaganda, sono anzi dei ragionamenti molto basici,
molto essenziali. I ragionamenti che vengono fatti sono dei
ragionamenti, come è stato detto da qualcuno, a breve termine, nel
senso che noi, al di là di tutte le filosofie sull'alta velocità,
sulle fermate, dobbiamo dare una risposta ai pendolari domani,
perché oggi questa situazione è pesante.
Anche però nelle situazioni come queste deve arrivare del
materiale rotabile, perché anche nell'eventuale, sciagurata ipotesi
della rottura di carico, si raddoppiano i treni, bisogna avere i
treni per poter affiancare, abbiamo fatto anche delle verifiche a
Chivasso per poter capire se ci sono i binari, abbiamo creato un
dialogo con la Regione Piemonte; credetemi, da questo punto di
vista, si tratta di avere degli strumenti per dare delle risposte.
È chiaro che in tale occasione abbiamo immaginato anche degli
scenari più a lungo termine, quindi diamo una risposta
nell'immediato, ma al contempo si cerca di riassumere all'interno
di un percorso logico anche un pensiero che va al di là del
problema della rottura di carico. Da questo punto di vista,
apprezzando il fatto che avete condiviso alcune parti, se avessimo
anche il vostro voto favorevole, ci presenteremmo con una
situazione all'unanimità, proprio riconducendo il ragionamento
all'incipit precedente. La ferrovia è di tutti, quindi non facciamo
il gioco delle parti, aderite.
Président
- La parole au Président de la Région,
Rollandin.
Rollandin (UV)
- Intervengo molto brevemente, solo per
ricordare due aspetti: il primo, nella riunione tenutasi nella
giornata di ieri con i Ministri Matteoli e Fitto, quest'ultimo è
stato chiamato a quel tavolo, dove erano presenti tutte le Regioni
che avevano presentato e che avevano sottoscritto l'accordo di
programma con il Governo, quindi avevano una serie di opere
presentate e c'era una prima disamina delle priorità. In
quell'ambito è stata fatta un'analisi comparativa con tutte le
Regioni che erano chiamate al parlamentino del quarto piano del
Ministero dei trasporti. Vorrei sottolineare due aspetti: quando
hanno parlato per il Piemonte, la priorità messa dal Ministero era
Torino/Lione e poi sistema ferroviario della Regione, chiaramente
lì si è parlato del sistema generale delle ferrovie; quando è
toccato alla Valle d'Aosta, c'era il problema della funivia del
Monte Bianco, dove erano chiare le motivazioni e il perché di
questa possibilità di inserirsi in tale accordo di programma e poi
si è parlato del sistema ferroviario. Evidentemente questo non
poteva che collegarsi... la situazione della Valle d'Aosta e la
situazione del Piemonte sono strettamente collegate, tutta una
serie di soluzioni che qui abbiamo voluto descrivere... non è
un'autoassoluzione della Regione, come ho sentito dire. Guardate
che su questi temi come il collega Donzel e, come tutti sanno, la
Regione sugli investimenti finora, indipendentemente dai Governi
che si sono succeduti, ha avuto poco spazio, perché, purtroppo, non
ci sono state delle condivisioni di finalità, che qui si vogliono
ricordare. Ma non è la Giunta che si assolve, perché su questi temi
la Giunta, al di là di dire la sua, se non c'è un raccordo stretto
fra le due Regioni sostenuto da un investimento...
indipendentemente da chi le dice, è ferma. Si tratta allora di
ricordare le prospettive che qui credo siano state elencate
correttamente, inserendo un dato importante, che è quello di
evidenziare anche l'impatto che ci sarebbe in un'area che comprende
il Piemonte, ma comprende il biellese, la Valle d'Aosta, collegato
con l'alta velocità che, se si riacquista a Chivasso una chiave di
entrata diversa, diventa interessante per tutta l'area, non siamo
soli in questa discussione, abbiamo delle potenzialità molto forti!
Questo riporta la valenza di un collegamento come quello
dell'Aosta/Martigny, che abbiamo sempre detto è molto
avveniristico, noi vogliamo riprendere i contatti anche con Berna
per riuscire a capire in che termini questo può essere ipotizzato,
sapendo che saranno tempi molto lunghi, ma se non si parte, mai si
arriverà! Quanti progetti poi sono stati realizzati e questo per
l'asse nord non è da sottovalutare per tante ragioni! Il resto è
già stato detto molto bene dai colleghi, non sto a riprenderlo;
vorrei solo dire che questo non ha nessuna valenza al di là di
quello che è scritto, ha ricordato i problemi e quello che noi
immaginiamo di poter avere: una condivisione e un sostegno. Il
sostegno è chiaro, hanno ragione i colleghi a dire:
"vediamo poi
quanto ci mettono"
, ma vorrei sottolineare che, quando sono
stati messi i soldi, i 20.000.000 di euro messi per la lunetta sono
rimasti lì, perché non si è trovato l'accordo su cosa fare, anche
questo bisogna dirlo. È quindi indispensabile fare quello che qui è
enunciato, non è assolutamente né un esame fuorviante o che vuole
guardare troppo avanti, ma bisogna poter dire cosa pensiamo sulla
ferrovia, in modo che, quando si va al tavolo, si può dire che è
stato condiviso dal Consiglio regionale che si preoccupa di questo
tema, di cui tutti parlano, ma bisognerebbe capire dove vogliamo
andare a parare, ecco la ragione per la quale l'abbiamo fatto.
Dando la buona fede a tutti quelli che sono intervenuti, quindi,
vorrei chiarire questo aspetto che è di primaria importanza.
Grazie.
Président
- La parole à l'Assesseur au tourisme, aux
sports, au commerce et aux transports, Marguerettaz, pour une
précision.
Marguerettaz (UV)
- Vorrei fare solo una precisazione. Mi
sono dimenticato, il collega Donzel aveva messo in evidenza il
discorso del trasporto su gomma, volevo semplicemente intendere che
le penali sono economiche, ma non bisogna pensare di non dare una
soluzione; una volta che ho dato una penale economica e ho lasciato
a piedi il pendolare, questo non è contento. Rispetto a questo, la
penale vuol dire: o ti applico delle sanzioni pecuniarie, oppure
incarichiamo per quell'attività sostitutiva un trasporto su gomma,
sottraendo le risorse al corrispettivo che va a Trenitalia. Ricordo
a tutti che l'unico
asset
che guadagna nell'ambito delle
Ferrovie dello Stato è l'alta velocità, mentre il trasporto
regionale si regge solo con ampi finanziamenti della Regione.
Quando qualcuno ha parlato della Toscana... questa Regione gli dà
200.000.000 e rotti, il Piemonte 260.000.000, noi nel nostro
piccolo gli diamo 23 milioni, loro ne chiedono 25.000.000 l'anno.
Non è che questo trasporto rimane in piedi perché è economico! Ecco
perché le dicevo il trasporto su gomma: non per sostituire, ma per
diminuire il corrispettivo per l'equivalente del trasporto che
viene dato per sostituirlo!
Président
- La parole au Conseiller Donzel, pour
déclaration de vote.
Donzel (PD)
- Intervengo brevissimamente, perché mi
sembra corretto spiegare la nostra posizione di fronte a questo
appello corale, per cui si dice:
"mettiamo insieme tutto il
Consiglio regionale intorno ad un documento"
. Faccio un
esempio: fra poco ci sarà una risoluzione del collega Comé, che ha
avuto però la cortesia di non presentarla firmata, ma prima di
dire:
"costruiamo insieme questo documento di cui io ho fatto
una traccia"
. È un po' diverso trovarsi una risoluzione
blindata, firmata da tutti i Capigruppo della maggioranza più il
PdL e sentirsi dire:
"noi adesso lanciamo un appello
fraterno"
, alla fine del dibattito... non è così che funziona.
Salvo poi mantenere la nostra posizione rispetto al fatto che qui
si mette insieme tutto e non si chiarisce fino in fondo se la
posizione sarà in prevalenza la battaglia sulla lunetta di
Chivasso, per cui andiamo alla Regione Piemonte e diciamo:
"noi
Valle d'Aosta vogliamo la lunetta di Chivasso e non il raddoppio
come vuole il Piemonte"
. Per fare queste cose, mi sembra
positivo l'atteggiamento, bisogna mettere insieme i soggetti e non
già far litigare fra loro i pendolari, in modo da ottenere poi che
tutte le volte che veniamo qui diciamo:
"ma quelli del Piemonte
la pensano in un modo e quelli di Aosta in un altro"
. Certo, ma
è compito della politica anche far ragionare, mettere insieme le
persone e non fare in modo che le persone difendano unicamente gli
interessi privati, perché è ovvio che cambia chiedere la fermata di
Candia, perché se io sono di Candia, voglio la fermata di Candia e
devo spiegare a questo Signore cosa succede intorno a lui, quindi è
uno sforzo collettivo della politica.
Noi, pur non votando questa risoluzione, non è che vogliamo
toglierle forza, anzi continuiamo a lavorare affinché si trovino
delle ragioni comuni, ma voglio capire se prevale nelle intenzioni
del Governo regionale la lunetta di Chivasso o il raddoppio dei
binari nella linea Aosta/Torino. Da questo documento non si evince
una chiara e netta presa di posizione, va bene un po' tutto...
"vediamo quello che si può fare", "non si sa...", "a seconda di
quello che capita, vedremo"; non è così che si fa!
Président
- Nous n'avons pas compris quelle est votre
intention...
Donzel
(fuori microfono)
- ...astensione...
Presidente
- C'è una piccola correzione da fare alla
risoluzione, anche per analogia a quanto si è fatto altre volte,
laddove si dice:
"tutto ciò premesso, il Consiglio regionale
impegna"
, va sostituito con
"invita i Parlamentari
valdostani e impegna il Governo regionale al fine di..."
.
Je soumets au vote la résolution dans le texte ainsi
modifié:
Risoluzione
Il Consiglio regionale della Valle d'Aosta/Vallée
d'Aoste
Considerata la situazione insostenibile del trasporto
ferroviario regionale, da tempo oggetto di numerosi reclami da
parte degli utenti per i ritardi, le soppressioni, la carente
informazione ai passeggeri, il livello insufficiente di comfort e
pulizia dei convogli;
Preso atto che fino ad oggi gli investimenti nelle
infrastrutture di base (binari, elettrificazione, scambi, gallerie,
ecc.) sono stati effettuati in tutto il territorio nazionale a cura
delle Ferrovie dello Stato senza nessuna compartecipazione
finanziaria delle Regioni e che sulla tratta Pré-Saint-Didier -
Aosta - Torino gli interventi sono stati motto rari e sovente solo
per sopprimere il doppio binario (necessario per gli incroci) in
corrispondenza delle stazioni;
Preso atto che l'elettrificazione della linea è stata
effettuata solo sulla tratta Chivasso-Ivrea in quanto la
prosecuzione verso Aosta comportava importanti lavori nelle
gallerie in particolare ad Ivrea;
Preso atto che il materiale rotabile utilizzato è
prevalentemente obsoleto nonostante la Regione abbia contribuito
nel 2005 al cofinanziamento di euro 9.409.500 per l'acquisto di
nuovi treni Minuetto effettuato da Trenitalia e che successivamente
per stessa ammissione del gestore, questi treni si sono rivelati
poco affidabili;
Preso atto che a tale situazione, già grave, si sono
recentemente aggiunte nuove criticità dovute ai provvedimenti del
Comune di Torino e di RFI s.p.a., che oggi, nonostante le
rassicurazioni che fin dal 2008 le società del gruppo FS avevano
fornito alla Regione, comportano forti restrizioni all'accesso dei
treni a trazione termica nel passante di Torino, causando evidenti
vincoli al servizio ferroviario Aosta - Torino;
Rilevato che ad oggi il servizio ferroviario è svolto da
Trenitalia per conto dello Stato e che l'individuazione e
l'adozione di adeguate misure per risolvere i problemi in essere
competono, così come i necessari investimenti, alle società del
gruppo FS ed allo Stato;
Dato atto che il trasferimento delle competenze in materia di
trasporto ferroviario previsto dal D.Lgs. 26 ottobre 2010, n. 194,
richiede una serie di passaggi amministrativi da condividere con lo
Stato ed i gestori ferroviari tali da non consentire nell'immediato
il subentro della Regione nella titolarità del servizio;
Considerato che la Regione, nell'ambito delle sue attuali
limitate competenze in materia, ha fatto tutto il possibile per
promuovere, partecipando anche con propri finanziamenti, il
potenziamento dell'infrastruttura, attraverso l'utilizzo delle
risorse FAS e la sottoscrizione di Accordi di Programma Quadro
(APQ) con i soggetti competenti al fine di programmare una serie
logica e coerente di interventi condivisi;
Valutato positivamente il dialogo avviato dal Governo
regionale con le associazioni dei consumatori, i comitati dei
pendolari e le organizzazioni sindacali della Valle d'Aosta anche
in occasione dell'incontro organizzato con le società delle
Ferrovie dello Stato d'intesa con la regione Piemonte presso il
comune di Ivrea in data 29 dicembre 2010;
tutto ciò premesso,
Invita i Parlamentari valdostani
e
impegna il Governo regionale
al fine di:
- concordare le soluzioni che saranno proposte a breve dalle
Ferrovie dello Stato, coerentemente agli impegni assunti in
occasione dell'incontro del 29 dicembre, per evitare ai pendolari
gli attuali disagi chiedendo comunque il coinvolgimento del
ministero che oggi è il titolare del contratto di servizio;
- contrastare, in coerenza con le indicazioni espresse dalle
organizzazioni sindacali e dalle associazioni dei consumatori e dei
pendolari, ogni soluzione che comporti rotture di carico e, in
seconda istanza ogni ipotesi di rottura di carico a Ivrea, che
configurerebbe notevoli disagi per gli utenti valdostani;
- acquisire quanto prima, nel rispetto del ruolo e delle
prerogative della Regione, la titolarità del contratto con
Trenitalia, in modo da poter avere maggior forza contrattuale e la
facoltà di poter applicare delle penali anche introducendo servizi
sostitutivi su gomma qualora la qualità del servizio si discostasse
dagli standard concordati:
- sollecitare, in accordo con la Regione Piemonte,
l'effettiva realizzazione degli interventi, in particolare
l'elettrificazione e la soppressione dei passaggi a livello, da
tempo previsti negli APQ già sottoscritti;
- sollecitare Trenitalia affinché sostituisca l'attuale
materiale rotabile garantendo le risorse e il personale per un
adeguato livello di servizio;
- chiedere alle Ferrovie dello Stato, in considerazione del
fatto che il collegamento ferroviario della Valle d'Aosta assume
un'importanza internazionale in quanto territorio confinante con la
Francia e la Svizzera, la realizzazione a Chivasso di un
collegamento alternativo a Porta Susa con la rete dell'alta
velocità nonché un collegamento diretto con gli aeroporti di
Caselle e Malpensa;
- di proseguire i progetti di fattibilità del corridoio della
direttrice ferroviaria del Gran San Bernardo denominata
Aosta-Martigny previsto nell'intesa generale quadro fra Governo
Italiano e Regione Valle d'Aosta per la realizzazione del Programma
delle Infrastrutture Strategiche sottoscritto a Roma il 9 luglio
2010.
Conseillers présents: 33
Votants: 26
Pour: 26
Abstentions: 7 (Bertin, Giuseppe Cerise, Chatrian, Donzel,
Carmela Fontana, Patrizia Morelli, Rigo)
Le Conseil approuve.
