Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 217 del 30 aprile 1981 - Resoconto
OGGETTO N. 217/81 - RINVIO TRATTAZIONE PROPOSTA DI LEGGE
CONCERNENTE: "SICUREZZA NEGLI AMBIENTI DI VITA E DI LAVORO".
Presidente
- La parola al Consigliere Minuzzo.
Minuzzo (PSDI)
- Poiché questa proposta di legge è stata
presentata per decorrenza dei termini, chiedo che venga rinviata
nuovamente alla Commissione competente perché siano completate le
consultazioni con il proponente, cioè il sottoscritto, e con i vari
rappresentanti degli Istituti di Previdenza Sociale che possono
essere interessati a questa proposta di legge. La Commissione non
ha ancora esaurito il suo compito, perciò chiedo che la proposta di
legge in oggetto venga rinviata in Commissione e venga iscritta
all'ordine del giorno del Consiglio solo quando sarà completato il
suo iter.
Presidente
- Non vi sono obiezioni alla richiesta del
Consigliere Minuzzo? Il Consiglio allora prende atto che l'oggetto
iscritto al n. 37 dell'ordine del giorno viene rinviato alla
Commissione competente come proposto dal Consigliere Minuzzo.
Passiamo all'esame dell'oggetto iscritto al n. 38 dell'ordine
del giorno.
