Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 818 del 22 settembre 1999 - Resoconto
OGGETTO N. 818/XI Ordine dei lavori: richiesta di iscrizione
nuovo oggetto.
Presidente
La parola al Consigliere Fiou per mozione
d'ordine.
Fiou (GV-DS-PSE)
Chiedo l'iscrizione di una risoluzione
all'ordine del giorno con discussione immediata. È una coda a
quanto discusso stamattina, e siccome c'è l'urgenza di inviarla a
Roma, vorremmo discuterla immediatamente.
Avendo interrotto la lettura di un'interpellanza, non
vorrei?
Presidente
? niente di grave, la mozione d'ordine ha
comunque una precedenza. Ce la presenti all'Ufficio di
Presidenza?
Fiou (GV-DS-PSE)
? è già stata presentata.
Presidente
La parola al Consigliere Marguerettaz.
Marguerettaz (Aut)
Per sapere dalla Presidenza, se non ho
capito male la proposta del collega Fiou, se vi è un articolo del
Regolamento del Consiglio che prevede questa procedura, cioè la
presentazione di una risoluzione con discussione immediata, e se
cortesemente può dirmi quale articolo prevede questa
possibilità.
Presidente
Innanzitutto la mozione dev'essere iscritta
all'ordine del giorno con una votazione, dopo di che sarà
illustrata e sarà messa in discussione.
Se il Consiglio ritiene di non iscriverla, voterà contro
l'iscrizione.
La parola al Consigliere Marguerettaz.
Marguerettaz (Aut)
La procedura che ho sempre visto usare
in quest'aula, ma non avendo la perfetta conoscenza del Regolamento
posso essere sicuramente in difetto, prevede che vi sia la
proposizione di una risoluzione, la messa ai voti per il suo
accoglimento e la discussione in coda all'ordine del giorno.
Non sono qui a mettere il bastone fra le ruote, ma voglio capire
ai sensi di quale articolo è possibile procedere con questa nuova
procedura. Vedo che sono in tanti a volermi rispondere, per cui mi
siedo.
Presidente
La parola al Consigliere Curtaz.
Curtaz (PVA-cU)
Voglio porre un'altra questione, sempre di
carattere procedurale, perché mi sembra che ci si trovi di fronte
ad una situazione abbastanza nuova. Un conto è chiedere di portare
alla discussione una risoluzione su un fatto nuovo, ma qui ci
troviamo di fronte ad una risoluzione relativa ad un argomento
all'ordine del giorno trattato ampiamente ed esaurito.
Quindi chiedo che venga verificata la questione sul piano
procedurale, perché sarebbe un precedente singolare. Dopo qualsiasi
discussione al mondo facessimo qui dentro, votiamo, eccetera, poi
dopo un'ora, un quarto d'ora, un giorno, torniamo a dibattere
nuovamente lo stesso argomento e a dover affrontare la stessa
questione.
Attenzione, non è soltanto un dato formale, perché così facendo
si vanifica il termine di decadenza previsto per la presentazione
delle risoluzioni: se la risoluzione dev'essere presentata entro la
fine della discussione generale, se ammettiamo questo meccanismo, a
questo punto quell'articolo può essere carta straccia, perché in
qualsiasi momento successivo del Consiglio si potrebbe reintrodurre
una risoluzione sullo stesso argomento. Questo mi sembra
evidente!
Presidente
Stiamo verificando, comunque per dare una
risposta immediata, in attesa della verifica, se la risoluzione
viene presentata nell'ambito della discussione viene iscritta
automaticamente, ma se la risoluzione viene presentata
successivamente, è il Consiglio che è sovrano e quindi con il suo
voto - e se raggiunge i 24 voti - automaticamente viene iscritta. È
il Consiglio che è sovrano del suo lavoro e degli atti che compie.
In questo caso a noi pare che sia così, comunque stiamo
verificando.
La parola alla Consigliera Squarzino Secondina.
Squarzino (PVA-cU)
Prendiamo il Regolamento, dove si parla
delle risoluzioni, che fa riferimento, eventualmente per quello che
non si applica alle risoluzioni, all'ordine del giorno.
Sia in un caso che nell'altro, non si dice che dopo che è
esaurito un argomento, in qualunque momento si può presentare un
risoluzione o un ordine del giorno su quel tema. L'articolo 65 dice
che
"in occasione di dibattiti concernenti petizioni, mozioni e
comunicazioni, possono essere presentate da ciascun Consigliere
risoluzioni dirette a manifestare orientamenti o indirizzi"
; e
ancora che
"per la discussione o la votazione delle risoluzioni
si osservano le norme relative agli ordini del giorno, per quanto
applicabili"
.
Per gli ordini del giorno è stabilito che durante la discussione
generale o prima del suo inizio - e qui è molto chiaro, ripeto:
durante la discussione generale o prima del suo inizio, non dice a
conclusione di questo - possono essere presentati da ciascun
Consigliere ordini del giorno concernenti il contenuto delle
disposizioni del disegno di legge o provvedimento che ne
determinino e specifichino il contenuto, eccetera.
Io qui non trovo, e può darsi che il Presidente abbia invece
trovato altre norme, ma finora nessuno ha trovato una norma di
questo Regolamento in cui si dice che l'ordine del giorno o la
risoluzione può essere presentata su un argomento, anche se questo
è stato discusso, terminato, concluso. Noi siamo in questa
situazione: l'argomento in discussione è terminato tanto che
addirittura si è allungata questa mattina la seduta, si è fatto una
pausa più lunga a pranzo. Ora qualcuno vorrebbe che si riprendesse
la discussione dell'ordine del giorno del Consiglio già conclusa.
Questo tipo di richiesta non è ammissibile!
Certo che ogni maggioranza può stravolgere qualunque cosa, in un
regime dove si rispetta la legge è chiaro che la maggioranza
diventa legge a se stessa e la impone agli altri, però in questo
momento la legge che regola questo Consiglio non lo prevede.
Presidente
Prima di dare la parola al Consigliere Tibaldi,
vorrei ricordarle che probabilmente la risposta la può ritrovare
nella sua memoria storica, perché ci sono numerosi precedenti di
risoluzioni presentate, credo, da tutti i gruppi in questo
Consiglio che sono state accettate al di fuori della discussione
generale?
(protestano vivacemente i Consiglieri del gruppo
dell'Ulivo)
? la parola al Consigliere Tibaldi.
Tibaldi (FI)
Secondo me bisogna smetterla di continuare ad
interpretare il Regolamento come qualcosa di elastico, è la prima
volta, in sei anni, che vedo che un Consigliere, nonostante
un'interrogazione sia stata aperta, s'inserisce e chiede per sue
questioni politiche o di partito di poter inserire l'iscrizione di
una risoluzione. È un'interrogazione che ha diritto di essere
discussa, come tutti gli altri punti iscritti all'ordine del giorno
esattamente dodici giorni fa, mi chiedo come mai sia permesso
questo fatto eccezionale.
A memoria, visto che si parla di memoria storica, il Presidente
Stévenin e il Dirigente Pasquino non hanno mai ammesso l'iscrizione
di una risoluzione durante la discussione di un'interrogazione.
Questo è anche un fatto di educazione e di correttezza nei
confronti di un gruppo interrogante e di un assessore che deve dare
una risposta. Pregherei il Consigliere Fiou, ma soprattutto il
Presidente La Torre, di dare applicazione corretta al Regolamento!
Questa risoluzione verrà presentata al termine delle interrogazioni
e delle interpellanze, come si è sempre fatto, e qui c'è anche chi
può testimoniare che una volta, quando quest'aula non scadeva a
questi livelli di mercato, si poteva effettuare un dibattito con
maggiore correttezza e regolarità!
Presidente
Ho apprezzato il suo intervento pacato,
Consigliere Tibaldi, nel corso del quale ha svolto una riflessione
anche corretta, però ritengo che questo non sia un argomento di
consuetudine all'interno di questo Consiglio, nel senso che noi
sappiamo - e stamani ce lo siamo detto - che i margini della
discussione in merito a questo argomento erano legati ai lavori che
si stanno svolgendo a Roma, quindi va presa in considerazione
questa situazione particolare, che richiede che, qualora si
dovessero all'interno di questo Consiglio adottare delle
risoluzioni o prendere delle decisioni, c'è questo limite di
fornirle in tempi brevissimi. Se voi ritenete che non sia
utile?
La parola al Consigliere Fiou.
Fiou (GV-DS-PSE)
Devo avere indotto qualche confusione nel
modo con cui ho proposto la cosa. È chiaro che poi mi rimetto alla
Presidenza del Consiglio sulle interpretazioni del Regolamento, che
io purtroppo conosco ancora con molte lacune. La prima confusione
che ho indotto è quando ho chiesto l'iscrizione e la discussione
immediata, ben rendendomi conto che vuol dire iscrizione e poi
eventualmente inversione dell'ordine del giorno. Quindi ho indotto
un certo dubbio proprio per la mia formulazione.
Prendo atto dell'osservazione del Consigliere Tibaldi di avere
interrotto la lettura di un titolo dell'interpellanza, perché
viaggiavo con la mano alzata e non ero stato visto, però non ho
nulla da ridire se viene concluso quel punto e poi si riprende la
cosa.
Presidente
La parola al Consigliere Marguerettaz.
Marguerettaz (Aut)
Come ho già accennato poc'anzi, ci
troviamo di fronte ad una situazione - perlomeno a mia memoria -
nuova.
Prima difformità rispetto alle procedure che io ricordo: si è
esaurito un punto all'ordine del giorno e successivamente si chiede
l'iscrizione di una risoluzione sul medesimo punto. Questa è la
prima anomalia, perché sappiamo bene che di fronte a qualsiasi
atto, il Consiglio può esprimere un indirizzo che precede la
votazione dell'oggetto stesso attraverso una risoluzione o un
ordine del giorno. Questo non c'è stato stamattina.
Se i Democratici di Sinistra avessero stamani, in fase di
discussione di quel punto all'ordine del giorno, presentato una
risoluzione sulla medesima materia, la stessa risoluzione sarebbe
stata votata addirittura precedentemente rispetto all'oggetto
stesso. Quindi questa è la prima anomalia: abbiamo passato in
giudicato, per così dire, un punto all'ordine del giorno e adesso
ci torniamo sopra.
La seconda anomalia è quella, come ho già accennato poc'anzi,
della procedura di urgenza. Non c'è mai stata che io ricordi una
procedura di questo genere; si è sempre votata l'iscrizione in via
d'urgenza delle risoluzioni proposte da questo o da quel
Consigliere, da questo o quel gruppo politico, ma la discussione di
questa risoluzione, una volta accettata, è sempre stata svolta in
coda agli oggetti del Consiglio regionale. Poi il Presidente mi
ricorderà quando questo non è successo.
Come abbiamo già detto questa mattina, in una riunione più o
meno formale, non abbiamo alcun problema ad iscrivere una
risoluzione, dispiace che la risoluzione però riguardi un punto già
chiuso, ma sul quale al limite potremmo soprassedere. Però il
discorso dell'inversione dell'ordine del giorno ?, su questo non
possiamo starci!
Un consiglio, Presidente, per evitare questi confronti un po'
difficili da svolgersi all'interno dell'aula consiliare: esiste una
"Commissione Regolamento" che oltre all'eterno compito di rivedere
il Regolamento stesso del Consiglio, credo che in questo caso
potrebbe avere una potestà di consulenza in merito
all'interpretazione del Regolamento stesso. Pregherei il Presidente
di sospendere la seduta e di riunire questa commissione in modo che
l'Ufficio di Presidenza insieme alla Commissione Regolamento possa
avere un confronto sull'applicazione del Regolamento stesso in
quest'occasione.
Presidente
La parola al Presidente della Giunta, Viérin
Dino.
Viérin D. (UV)
Avant de discuter sur la requête de
suspension et de convocation de la Commission pour le Règlement,
requête sur laquelle je n'ai rien à dire, vu que c'est un thème de
caractère général qui a déjà été discuté pendant la dernière
législature, je pense qu'il faudrait examiner non seulement
l'article 65, mais aussi l'article 53, 2ème alinéa, et l'article 41
du Règlement.
Paradoxalement, je le dis simplement pour information, lors de
la législature précédente, à un certain moment, compte tenu du fait
qu'à chaque Conseil des résolutions étaient présentées et inscrites
à l'ordre du jour avec 24 voix favorables, j'avais soulevé moi-même
le problème, en faisant référence à l'article 65 et en soulignant
le fait que pour organiser les travaux de l'Assemblée et pour que
l'on soit renseigné sur le contenu des résolutions, il y ait un
délai de présentation de ces résolutions.
A l'époque les fonctionnaires de la Présidence, notamment M.
Pasquino, avaient souligné le fait que l'article 65 se réfère, il
est vrai, à la présentation des résolutions, mais des résolutions
qui n'ont pas la nécessité d'obtenir les voix favorables des 2/3 de
l'Assemblée pour l'inscription, parce qu'elles se réfèrent à des
points qui sont déjà inscrits à l'ordre du jour.
Par contre, si l'on veut présenter des résolutions, n'importe
lesquelles, il fallait faire référence au 2
ème
alinéa de
l'article 53, parce qu'il s'agissait d'un point non inscrit à
l'ordre du jour.
L'article 53, 2
ème
alinéa, stipule que
"Pour
pouvoir discuter et délibérer sur des objets revêtant une urgence
particulière?"
- et il me semble que l'urgence particulière est
remise à l'appréciation de ceux qui présentent la résolution, et
Mme Squarzino a présenté des résolutions urgentes par exemple sur
les droits humains et nous les avons inscrites -
"et qui ne sont
pas inscrits à l'ordre du jour, une délibération du Conseil adoptée
à la majorité des deux tiers de ses membres est
nécessaire."
.
Et ensuite pour ce qui est par contre de son examen, la
référence est à l'article 41, parce qu'il s'agit de procéder, après
que la résolution soit inscrite à l'ordre du jour, à une inversion
de l'ordre du jour, mais pour ce faire l'article 41 énonce que:
"Sur proposition d'un Conseiller ou d'un Assesseur, le Conseil
peut décider que la décision ait lieu, en inversant l'ordre du jour
après avoir écouté un Conseiller pour et un Conseiller
contre?"
. Le Conseil décide et donc, du point de vue de la
procédure, ce sont ces articles auxquels il faut faire
référence.
Presidente
La parola al Consigliere Curtaz.
Curtaz (PVA-cU)
Voglio riprendere proprio l'articolo
citato dal Presidente della Giunta, per evidenziare come questo
dica esattamente l'opposto di quanto il Presidente della Giunta è
venuto testé enunciando. Il comma 2 dell'articolo 53 recita:
"Per discutere e deliberare sopra materie di particolare
urgenza, che non siano all'ordine del giorno?"
ripeto, che non
siano all'ordine del giorno, allora è ovvio che tutte queste
conseguenze che sono state citate hanno un senso.
Credo anche che sia vero che può essere successo di risoluzioni
presentate magari a fine Consiglio siano state votate
immediatamente. Ma attenzione, qui c'è una particolarità, perché
non apriamo una porticina nel Regolamento, qua apriamo uno squarcio
se diciamo che un argomento che era all'ordine del giorno ed è
stato esaurito può essere ripreso! Non esiste da nessuna parte del
mondo e in nessuna istituzione, sarebbe un "bis in idem". Abbiamo
chiuso una discussione e adesso la riapriamo da zero?
Paradossalmente, lo dico a livello di provocazione, se questo
venisse dichiarato ammissibile, fra un'ora ripresento, con qualche
virgoletta cambiata, la mia risoluzione che è stata bocciata questa
mattina e voglio vedere come si dirà che la mia risoluzione non è
ammissibile, a meno che non siamo a dei livelli di arbitrio totale,
perché il Regolamento è fatto prima di tutto per essere rispettato,
e io dico anche a tutela delle maggioranze e un po' delle
opposizioni! Oggi c'era tutto il tempo, durante la discussione di
questo punto all'ordine del giorno, di votare questa cosa, dopo di
che non entro nel merito, ma dico che apriamo non uno spiraglio al
Regolamento, ma apriamo uno squarcio che si presterà a degli abusi,
e come facciamo a dire una volta sì e tutte le altre volte no? Mi
sembra una cosa talmente ovvia, che quando si è discusso un punto
all'ordine del giorno e quando si è deliberato, si è votato, si
hanno dei termini di decadenza.
Se il Consigliere Fiou presentava questa identica risoluzione un
minuto dopo che era stata chiusa la discussione generale, era
inammissibile; se la presenta tre ore dopo è ammissibile! Ma questa
è una cosa incredibile, non ha nessun senso!
Presidente
Il Consigliere Marguerettaz prima giustamente
ha sollevato la richiesta di convocare la Commissione del
Regolamento; mi sembra in questo caso opportuno. È inutile questo
dibattito che non conduce da nessuna parte.
La parola al Consigliere Frassy per mozione d'ordine.
Frassy (FI)
Per mozione d'ordine. Penso che qui si stiano
facendo delle interpretazioni quanto meno originali oggi. Inviterei
semplicemente il Presidente a dare applicazione all'articolo 54,
che riteniamo sia applicabile non solo alla discussione degli atti
di Giunta, ma anche alla discussione delle interpellanze e delle
interrogazioni.
Lo voglio leggere: "La discussione può essere interrotta
soltanto: per domandare il rinvio della proposta all'esame?, per
proporre? una mozione d'ordine" - e il Consigliere Fiou non ha né
chiesto il rinvio dell'interrogazione, non ha chiesto con mozione
d'ordine il richiamo di norme violate, non ha domandato "la
chiusura della discussione" - e "per brevi sospensioni". Al di là
di quello che sarà il dibattito sulla successiva iscrizione o meno
di quel punto, chiedo al Presidente di portare a compimento la
discussione sul punto che è stato aperto, cioè l'interrogazione del
nostro gruppo, dopo di che è libero di presiedere, ma rispettando
il Regolamento!
Presidente Premesso che il punto 7 non era iniziato, però non
sono contrario a completare il punto 7, anche se di fatto non
avevamo ancora iniziato la discussione, comunque non c'è nessun
problema, stavamo leggendo il titolo, mi va benissimo questa
richiesta, poi sospenderemo per una riunione della Commissione del
Regolamento.
Il Consiglio prende atto concordando.
