Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 255 del 15 novembre 1971 - Resoconto
OGGETTO N. 255/71 - Estensione ai dipendenti delle aziende
irizzate, delle aziende a partecipazione statale, delle aziende
private, ai lavoratori autonomi e ai pensionati dei benefici di cui
alla legge statale 24 maggio 1970, n. 335. (Approvazione di ordine
del giorno)
Montesano (P.S.D.I.) -
Si dà lettura di una lettera
dell'Associazione Mutilati ed Invalidi di Guerra.
Il Consigliere Segretario Andrione legge la lettera
indirizzata al prof. Montesano.
Montesano (P.S.D.I.) -
Io chiederei se c'è qualcuno
che vuol intervenire su questo argomento, prima che io presenti e
proponga al Consiglio un ordine del giorno di appoggio a questa
richiesta.
Manganoni (P.C.I.)
- Io penso che, se il Presidente del
Consiglio ha già preparato un ordine del giorno di appoggio, sarà
bene che sentiamo la lettura di quello che lei propone, poi,
eventualmente, si fanno le osservazioni.
Dolchi (P.C.I.)
- Anche la categoria dei Partigiani, su
questo problema ha fatto una assemblea e ha espresso il desiderio
che le Autorità regionali ed anche parlamentari della Valle d'Aosta
facciano presente la situazione, e cioè una legge dello Stato si
applica, proprio per sua natura, solamente a dipendenti di Enti
pubblici statali o parastatali, e quindi, pur avendo gli stessi
diritti, non vengono compresi.
In questo senso, ci permettiamo associare all'iniziativa
dell'opera nazionale Mutilati ed Invalidi di Guerra.
Montesano (P.S.D.I.) -
Allora, l'Ufficio di
Presidenza propone l'ordine del giorno che il Segretario
Consigliere vi leggerà e che noi, poi, porteremo alla votazione del
Consiglio.
Andrione (U.V) -
"Ordine del giorno
Il Consiglio regionale della Valle d'Aosta, preso atto della
richiesta del Presidente della Sezione di Aosta dell'Associazione
Nazionale Mutilati ed Invalidi di Guerra, tendente ad ottenere
l'estensione ai dipendenti delle aziende irizzate, delle aziende a
partecipazione statale e delle aziende private, ai lavoratori
autonomi, ai pensionati, dei benefici di cui alla legge statale 24
maggio 1970 n. 336, concernente norme a favore dei dipendenti dello
Stato, Enti pubblici, Ex Combattenti e assimilati, fa voti affinché
il Governo e il Parlamento assumano opportune iniziative
legislative per raggiungere il predetto scopo".
Montesano (P.S.D.I.) -
Il Consiglio è d'accordo su
questo ordine del giorno presentato dell'Ufficio di Presidenza?
Ecco, Gal, lo porti all'Avv. Caveri, perché era assente.
Dolchi (P.C.I.)
- C'è un'altra Associazione
combattentistica che hanno interessato la Presidenza del Consiglio,
la Presidenza della Giunta, o interesseranno per quanto mi risulta,
forse sarebbe bene aggiungere "per iniziativa dell'Opera Nazionale
Mutilati ed Invalidi di Guerra e di altre Associazioni
combattentistiche della regione valdostana", così sono compresi
tutti quelli che analoghe iniziative hanno preso o prenderanno.
Montesano (P.S.D.I.)
- Allora io metto ai voti l'ordine
del giorno presentato dall'Ufficio di Presidenza con le modifiche
proposte dal Consigliere Dolchi.
Chi è favorevole, alzi la mano. Contrari, astenuti. Il Consiglio
approva all'unanimità.
