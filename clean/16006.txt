Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 2356 del 8 gennaio 1997 - Resoconto
SEDUTA ANTIMERIDIANA DELL'8 GENNAIO 1997
OGGETTO N. 2356/X Designazione di un rappresentante della
Regione per la nomina in seno al Consiglio di amministrazione del
Convitto regionale "Federico Chabod" di Aosta.
Presidente Ha chiesto la parola il Consigliere Perron.
Perron (UV) Pour proposer M. Diémoz Giorgio.
Presidente Si procede alla votazione:
- Consiglieri presenti: 29
- Consiglieri votanti: 28
- Astenuti: 1 (Chiarello)
- Schede valide: 28
- Schede bianche: 9
Hanno riportato voti:
- Diemoz Giorgio: 19
Presidente In base all'esito della votazione risulta designato
quale rappresentante della Regione per la nomina in seno al
Consiglio di amministrazione del Convitto regionale "Federico
Chabod" di Aosta, per il triennio 1997/1999 che scadrà il 31
dicembre 1999, il Signor Diemoz Giorgio (residente in Aosta, Via A.
Henri, 8).
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- l'articolo 1 della legge regionale 18 febbraio 1983, n. 2
prevede che il Consiglio di amministrazione del Convitto regionale
"Federico Chabod" di Aosta sia composto anche da un membro
designato dalla Regione;
- il succitato Consiglio di amministrazione scade il 31 dicembre
1996 per compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino ufficiale della Regione
n. 34 del 30 luglio 1996 dell'elenco delle nomine in scadenza nel
secondo semestre dell'anno 1996, nella riunione del 28 novembre
1996, si è espressa sulle seguenti candidature:
1) Diemoz Giorgio
2) Fisanotti Gian Franco
3) Ventura Giulia
Ritenuto necessario procedere alla designazione di un
rappresentante della Regione per la nomina in seno al Consiglio di
amministrazione del Convitto regionale "Federico Chabod" di Aosta
per il triennio 1997/1999 che scadrà il 31 dicembre 1999;
Visto il parere favorevole di legittimità rilasciato dal
Dirigente del Servizio Affari Generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 18 febbraio 1983, n. 2 e 27 marzo
1991, n. 12;
Delibera
1) di designare quale rappresentante della Regione per la nomina
in seno al Consiglio di amministrazione del Convitto regionale
"Federico Chabod" di Aosta, per il triennio 1997/1999 che scadrà il
31 dicembre 1999, il Signor Diemoz Giorgio (residente in Aosta, Via
A. Henri, 8);
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
