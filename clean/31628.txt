Classificazione
DEMANIO E PATRIMONIO REGIONALE



Oggetto del Consiglio n. 621 del 24 giugno 2009 - Resoconto
OGGETTO N. 621/XIII - Interrogazione: "Piano di dismissione
degli immobili di proprietà regionale".
Interrogazione
Premesso che nel dibattito avvenuto in Consiglio regionale il
10 giugno 2009 in merito all'interpellanza inerente alla situazione
dell'area umida del Marais a Morgex, l'Assessore Isabellon ha
dichiarato che l'immobile sito nell'area e inizialmente destinato a
centro visita è stato inserito nel piano di dismissione degli
immobili di proprietà regionale;
Considerata l'importanza di conoscere più precisamente
l'entità del piano di dismissione, trattandosi di beni
pubblici;
i sottoscritti Consiglieri regionali
Interrogano
l'Assessore competente per sapere:
1) quanti sono gli immobili inseriti nel piano di
dismissione;
2) quali sono nel dettaglio;
3) qual è il valore complessivo di base degli immobili
contenuti nel suddetto piano e l'introito previsto
dall'amministrazione derivante dalla dismissione.
F.to: Zucchi - Lattanzi - Tibaldi
Président
- On revient maintenant au point n° 7 à l'ordre
du jour. Moi je ne voudrais pas entamer une polémique, mais tout en
excusant l'absence de l'Assesseur Isabellon pour des raisons
institutionnelles, je voudrais rappeler que les travaux du Conseil
régional commencent à l'heure aussi pour les Assesseurs. C'est
évident que les Assesseurs parfois ils ont des engagements d'ordre
institutionnel et cela est tout à fait compréhensible. Je vous
demande seulement la courtoisie de bien vouloir prévenir la
Présidence dans le cas échéant, ainsi on évite un certain embarras
à moi aussi pour un bon déroulement des travaux et c'est plus
facile conduire aussi les travaux. Merci.
La parole à l'Assesseur au budget, aux finances et au
patrimoine, Lavoyer.
Lavoyer (FA)
- Merci, M. le Président. Chiedo scusa al
Presidente per il ritardo, ma ero impegnato in una riunione
istituzionale, nel rispondere a questa interrogazione la parte
delle premesse la lascerò nelle conclusioni. Entrando invece nel
merito specifico dell'interrogazione:
"quanti sono gli immobili
inseriti nel piano di dismissione"
, per evitare la lettura
dell'elenco degli immobili, ho prodotto la documentazione che darò
all'interrogante: si tratta dell'elenco di tutti gli immobili del
piano di dismissione, che sono riferiti ad una delibera approvata
dal Consiglio regionale nel luglio 2007. All'interno di questo
documento sono stati evidenziati gli immobili che fanno parte del
piano di dismissioni che devono ancora essere ceduti o trovare un
acquirente e gli immobili che invece nel frattempo sono già stati
ceduti.
Per quanto riguarda il valore complessivo di base degli immobili
contenuti nel suddetto piano, praticamente i valori, le relative
valutazioni vengono definiti ed effettuati sempre dalla struttura
competente in materia di patrimonio nel momento in cui avviene la
contrattazione o la cessione. Per quanto attiene questa
documentazione, con la presentazione dei documenti che sono stati
allestiti penso che la risposta venga esaudita.
Per quanto attiene il riferimento specifico ad un immobile della
premessa, che forse ha dato anche lo spunto dell'interrogazione,
c'è da precisare che c'è stata forse un'interpretazione diciamo di
carattere letterale non corretta, anche se era corretto per certi
versi quello che aveva detto l'Assessore, nel senso che egli
intendeva dire che i suoi servizi avevano individuato il Marais
come un bene immobile che non sarebbe più utile all'Amministrazione
e quindi potrebbe essere messo nel piano di dismissione, in quanto
la struttura competente in materia di patrimonio sta preparando un
ulteriore elenco di beni per presentare in Consiglio regionale il
nuovo piano di dismissione. Effettivamente nella procedura
perseguita, che è quella di sentire tutte le strutture dei vari
Assessorati e dei vari servizi, nel caso in cui vengano individuati
degli immobili che la struttura del patrimonio ritiene possano
essere ceduti, c'è una consultazione con tutte le strutture per
verificare se a queste strutture che a suo tempo avevano richiesto
o avevano definito questo immobile utile per l'Amministrazione
questa utilità permane o non permane, quando passa un determinato
periodo di tempo in cui questa struttura non viene destinata. Nel
caso del Marais le strutture dell'agricoltura hanno comunicato che
questo immobile può avere i presupposti e le condizioni, che sono
quelle dell'articolo 13 della legge n. 12/1977, trattandosi di
immobili per i quali non risulta in questo momento perseguibile la
destinazione ad un pubblico servizio, ad una pubblica funzione.
L'Assessore giustamente dice:
"il Marais è in itinere per essere
inserito nel piano di dismissione"
, però questo piano di
dismissione non è ancora stato approvato, perché deve essere
approvato nel Consiglio regionale. Probabilmente nel piano di
dismissione, che sarà pronto prossimamente, ci sarà anche il
Marais, allo stato delle cose vige questo piano di dismissioni che
produrrò come documentazione al collega Zucchi. Anche in questo
caso la valutazione sarà fatta nel momento in cui ci sono le
condizioni per definire il trasferimento del bene.
Président
- La parole au Conseiller Zucchi.
Zucchi (PdL)
- Contrariamente alle altre due iniziative,
questa volta ci sarà la replica. Ha detto bene, Assessore Lavoyer,
d'altronde c'è scritto chiaro e tondo nelle premesse che questa
interrogazione nasce da delle parole pronunciate non più tardi di
15 giorni fa dallo stesso Assessore Isabellon, che adesso mi spiace
non sia in aula. Si può peraltro anche sbagliare, si possono anche
interpretare male le parole, però non ritenendo di essere proprio
"fulminato con il cervello", reputo di aver seguito bene le sue
risposte, che andavano nel senso che quell'immobile, che ripeto
essere l'immobile del Marais, era in fase di inserimento, quanto
meno avevo capito che era stato inserito dagli uffici nel piano di
dismissione. Non è questo il problema: il problema ovviamente nasce
da ben altra ragione e ben altra natura, perché questo è solo uno
degli atti che ho preannunciato e che intendo portare avanti e
perseguire con il massimo rigore ed è finalizzato ad analizzare
alla luce di un'esperienza per me incredibile, ossia il fatto che
nel 2003 sia stato deciso dall'Amministrazione regionale intesa in
senso lato... non da questa maggioranza, ossia dalla stessa
maggioranza, ma da una legislatura diversa, anzi due legislature
fa... di acquistare questo bene, che poi con delle finalità e degli
intenti specifici, che poi dopo non hanno avuto seguito, dal 2003
ad oggi è incredibile che l'acquisto per un immobile di 800 mila
euro sia stato individuato per costruirci qualcosa, quindi siano
stati spesi dei denari dei cittadini e nel 2009, a seguito di
un'iniziativa, posso dire, anche di controllo di verifica da parte
di un Consigliere regionale si è giunti a scoprire che questo
immobile non solo non è stato adibito e rimane, come ho detto
l'altra volta, con le sterpaglie e con le insegne del ristorante,
ma rimane in una situazione di limbo. Per cui prendo oggi atto di
una notizia in più: che c'è un piano che non è tanto aggiornato,
risale al luglio 2007 e che è in fase di modifiche, come è giusto
che sia.
È evidente allora che l'interrogazione era volta a conoscere se
esistevano degli altri casi simili, per cui l'Amministrazione
regionale ha acquistato nel tempo degli immobili con delle finalità
specifiche e che poi non hanno avuto seguito per rendersi conto se
insieme al Marais ci sono delle altre situazioni analoghe, perché
mi sembra sia evidente a tutti che è una situazione di grande
anomalia e che si può riassumere soltanto con una parola, anzi, se
così dovesse essere, non sono un addetto ai lavori, ma più che una
parola sono tre: è evidente che è Corte dei Conti. Di fronte ad una
situazione del genere, è evidente che non si può altro che parlare
di un danno erariale, ossia acquistare con denaro pubblico degli
immobili con delle specifiche finalità che poi non hanno seguito
risulta difficile andarlo a spiegare agli organi competenti.
Assessore Lavoyer, prendo atto e vedo, quindi considero questa fase
assolutamente interlocutoria. Annuncio a lei e a tutta l'aula che
su questo tema io andrò a fondo veramente nel dettaglio per
verificare qual è lo stato dell'arte, perché ho la sensazione che
di casi come quelli del Marais ve ne siano diversi.
Ho chiesto qual è la situazione del valore complessivo degli
immobili, perché ho il timore che il Marais, e non solo il Marais,
acquistati ad una determinata cifra, nel caso del Marais 800mila
euro, ben difficilmente si giunga ad un realizzo che sia quanto
meno parificabile all'esborso, senza tener conto degli interessi e
di quant'altro, su questo punto come Consigliere penso di andare a
fondo e credo sia anche un fatto dovuto. In questo senso chiedevo
qual era il valore complessivo di base degli immobili, prendo atto
che lei mi consegnerà la documentazione, che non è in grado di
produrmi qual è la situazione delle basi d'asta di questi immobili,
perché verranno poi dopo inseriti all'ultimo momento in fase
d'asta; a me interessa sapere a quanto per il momento la Regione ha
acquistato questi immobili, perché per me che sono un cittadino la
base d'asta risulta essere come minimo l'esborso eseguito dalla
Regione nei tempi passati. Se poi dopo sono oltretutto passati
degli anni, come nel caso del Marais o come nel caso di altri
immobili, di cui allo stato attuale non mi è dato sapere, questo lo
verremo a conoscere, pertanto io ribadisco quella che è una fase
interlocutoria di questa iniziativa, che sicuramente verrà
sviluppata nel futuro.
