Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 132 del 27 ottobre 1983 - Resoconto
OGGETTO N. 132/VIII - ACQUISTO DI TRE ALLOGGI IN COMUNE DI
PONT-SAINT-MARTIN DA PERMUTARE CON LA VILLA SELVE IN COMUNE DI
DONNAS DI PROPRIETA' DELL'ENEL. - APPROVAZIONE ED IMPEGNO DI SPESA.
- DELEGA ALLA GIUNTA.
PRESIDENTE:
Do lettura del testo della delibera:
IL CONSIGLIO REGIONALE
DELIBERA
1°) di dichiarare che gli immobili oggetto di acquisto da
parte dell'Amministrazione regionale, saranno destinati alla
realizzazione di opere di pubblica utilità;
2°) di approvare l'acquisto, per il prezzo complessivo di £
319.000.000, delle sottodescritte unità immobiliari site in Comune
di Pont-Saint-Martin;
a) nel complesso denominato "Diana 3", edificato su terreno
distinto al Catasto al F. 24 nn. 31-33/a?13-11-14-242- di proprietà
della Sig.ra Tousco Angela,
- alloggio al quinto piano, cantina n. 13 posta al
seminterrato, il tutto denunciato al N.C.E.U. al F. 24 n. 14/15
località Prati Nuovi piano quinto S1 Categoria A/2 classe U Vani 6
RC 1632.
- box n. 13 posto al piano terra (esterno) denunciato al
N.C.E.U. al F. 24 n. 11/2 località Prati Nuovi P. T. Categ. C/6
classe 2 mq. 12 RC 98
per il prezzo complessivo di £ 108.000.000.
b) nel complesso denominato "Regilda" edificato su terreno
distinto al Catasto al F. 23 nn. 188-223-190-317- di proprietà del
Sig. Ravo Francesco;
- alloggio al terzo piano, cantina n. 23 posta al piano
interrato, il tutto denunciato al N. C.E.U. con scheda n. 1388 del
13.6.1977;
- box n. 21 posto al piano interrato denunciato al N.C.E.U.
con scheda n. 1361 del 13.6.1977.
per il prezzo complessivo di £ 86.000.000.
c) nel complesso denominato "Regilda", edificato su terreno
distinto al Catasto al F. 23 nn. 188-223-190317 di proprietà del
Sig. Martinetti Bruno,
- alloggiò sito al quinto piano, cantina n. 6/7 posta al
piano interrato, il tutto denunciato al N.C.E.U. con scheda n. 1396
del 13.6.1977
- box n. 18 posto al piano interrato denunciato al N.C.E.U.
con scheda n. 1358 del 13.6.1977
per il prezzo complessivo di £. 125.000.000.
3°) di dare atto che il sig. Ravo Francesco si impegna a
estinguere il mutuo contratto con l'Istituto Bancario "Cassa di
Risparmio di Torino" ed ad ottenere la cancellazione, a proprie
spese, delle relative formalità.
4°) di approvare ed impegnare la spesa complessiva di £
319.000.000 finanziandola con imputazione al cap. 23250 del
bilancio preventivo della Regione per l'anno 1983 ("Spese per
l'acquisto di beni patrimoniali), che presenta la necessaria
disponibilità.
5°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di compravendita degli immobili di cui si tratta
e, in particolare, per la designazione del notaio rogante, per la
liquidazione delle relative spese, nonché per gli eventuali
accertamenti circa la consistenza e l'intestazione catastale per
perfezionare il trasferimento degli immobili da acquisire.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Si tratta di pagare la "Villa Selve"
che il Comune di Donnas, da molti anni (non da questa legislatura),
avrebbe notificato come sede ideale per il Comune. Abbiamo
approvato l'acquisto, ma l'Enel ha richiesto di avere in
contropartita degli alloggi, che sono già stati identificati. E'
possibile che questa delibera sia completata in futuro da una
delibera di conguaglio, perché è molto difficile arrivare ad un
risultato esatto, dato che le valutazioni saranno fatte da una
parte come dall'altra dall'UTE. Ieri ero a Roma e so che il
Consiglio di Amministrazione dell'Enel si è già riunito, dando in
linea di massima un parere favorevole, nell'attesa di conoscere il
parere dell'UTE sugli alloggi che andiamo a comprare; porteremo in
Consiglio la questione definitiva, perché sblocca la situazione nei
confronti dell'Enel.
PRESIDENTE:
Metto in approvazione la delibera in
oggetto:
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
