Classificazione
SPORT E TEMPO LIBERO
Enti e Società sportive


Resoconto integrale del dibattito dell'aula
Oggetto del Consiglio n. 284 del 18 dicembre 2003 - Resoconto
OGGETTO N. 284/XII - Interventi a sostegno degli enti di
promozione sportiva della Valle d'Aosta negli anni 2001/2002/2003.
(Interrogazione con risposta scritta)
Interrogazione con risposta scritta
Preso atto delle ingenti somme spese dalla Regione per
l'ospitalità e l'organizzazione dei ritiri di alcune squadre di
calcio italiane ed internazionali;
Considerato che secondo il sottoscritto le spese sostenute
per tali ritiri non hanno comportato un altrettanto ampio ritorno
in termini economici e di promozione turistica, tali da
giustificare un proseguimento di tale iniziativa;
Sottolineato la presa di posizione dell'Assessore regionale
al Turismo e Sport che ha affermato la necessità più che
condivisibile per la Valle di "guardare anche oltre il calcio,
facendo leva sugli sport per i quali la Valle d'Aosta è
particolarmente vocata";
Tenuto conto che in Valle operano, ben radicate nel
territorio, numerose associazioni sportive che svolgono le loro
attività, alcune anche in campionati di alto livello, in parte
autofinanziandosi, spesso con notevoli difficoltà organizzative ed
economiche, sorrette unicamente dall'entusiasmo per il proprio
lavoro;
il sottoscritto Consigliere regionale
Interroga
l'Assessore competente per sapere:
1) quanti sono le federazioni, gli enti di promozione
sportiva e le associazioni sportive presenti in Valle;
2) quali sono i finanziamenti erogati dall'Amministrazione
regionale negli anni 2001, 2002, 2003 alle singole federazioni,
enti di promozione sportiva e associazioni sportive;
3) quali sono le scelte, già effettuate o in procinto di
esserlo, relative all'opportunità di utilizzare i fondi (totalmente
o in gran parte) finora destinati ai ritiri calcistici per
sostenere e quindi promuovere le svariate attività delle realtà
sportive valdostane.
F.to: Lanièce
Président - Le Vice-président Lanièce a reçu la réponse par
lettre n° 10416 du 28 novembre 2003.
