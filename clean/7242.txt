Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1745 del 15 gennaio 1986 - Resoconto
OGGETTO N. 1745/VIII - CONCORSO INTERNO, PER TITOLI ED ESAMI,
PER LA NOMINA DEL DIRIGENTE DEL SERVIZIO AFFARI LEGISLATIVI DELLA
PRESIDENZA DEL CONSIGLIO REGIONALE. - APPROVAZIONE DEGLI ATTI DELLA
COMMISSIONE GIUDICATRICE E DELLA GRADUATORIA FINALE DI MERITO DEI
CONCORRENTI. - NOMINA DEL VINCITORE ED ATTRIBUZIONE DEL TRATTAMENTO
ECONOMICO. - FINANZIAMENTO DI SPESA.
PRESIDENTE:
Come annunciato in precedenza, io chiedo ai
Signori Consiglieri di fare un atto di cortesia a questa
Presidenza, accettando l'inversione dell'ordine del giorno per i
punti 26 e 27, in quanto dovrei assentarmi verso la fine della
mattinata e, come proposto dal Consigliere Aloisi, chiedo anche
l'inversione del punto n. 28.
Metto in votazione l'inversione dell'ordine del giorno:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE:
Do lettura della delibera in oggetto:
IL CONSIGLIO
Richiamata la deliberazione consiliare n. 1499/VIII in data 25
settembre 1985, concernente l'approvazione del bando di concorso
per la nomina al posto di Dirigente del Servizio affari legislativi
della Presidenza del Consiglio regionale;
richiamata, altresì, la deliberazione consiliare n. 1643/VIII in
data 27 novembre 1985 ed il decreto del Presidente del Consiglio
regionale n. 6/85 in data 6 dicembre 1985, concernenti la nomina
della Commissione giudicatrice del concorso di cui trattasi;
visti gli atti del concorso ed accertata la regolarità e
legittimità degli atti stessi, nonché della procedura seguita dalla
Commissione giudicatrice che ha terminato i suoi lavori in data 24
dicembre 1985;
vista la graduatoria dei concorrenti che hanno riportato
l'idoneità nel concorso di cui trattasi;
ravvisata l'opportunità di nominare al posto di Dirigente del
Servizio affari legislativi della Presidenza del Consiglio
regionale (qualifica dirigenziale) la Sig.ra Alessandra Della
Guardia, I classificata nel concorso di cui trattasi, con
decorrenza 1° febbraio 1986;
ravvisata la necessità di attribuire alla dipendente suddetta
l'anzianità utile agli effetti della progressione economica, nonché
il trattamento economico determinato, ai sensi dell'art. 12 della
legge regionale 10 maggio 1983, n. 32 e dell'art. 3 della legge
regionale 5 novembre 1981, n. 68, nel modo seguente:
- Anzianità maturata anni mesi giorni nella qualifica
vice-dirigenziale dal 12. 1. 1977 al 31. 1. 1986, con de trazione
di giorni 5 per collocamento in aspettativa per motivi di famiglia,
senza assegni 9 -- 15
- Valutazione 80% di detta anzianità 7 2 24
DELIBERA
1°) di approvare gli atti della Commissione giudicatrice del
concorso interno, per titoli ed esami, per la nomina al posto di
Dirigente del Servizio affari legislativi della Presidenza del
Consiglio regionale;
2°) di approvare la sottoriportata graduatoria di merito dei
partecipanti al concorso di cui trattasi:
1°) Della Guardia Alessandra punti 125,40 su 192
2°) Ferina Carlo punti 90 su 192
3°) di nominare la Sig.ra Alessandra Della Guardia, nata a Roma
il 2 febbraio 1945, al posto di Dirigente del Servizio affari
legislativi della Presidenza del Consiglio regionale (qualifica
dirigenziale), a decorrere dal 1° febbraio 1986;
4°) di attribuire alla predetta dipendente, ai sensi dell'art.
12 della legge regionale 10 maggio 1983, n. 32 e dell'art. 3 della
legge regionale 5 novembre 1981, n. 68, un'anzianità, nel posto di
titolarità, utile agli effetti economici, di anni 7, mesi 2 e
giorni 24 e lo stipendio di annue lorde lire 18.926.695, per
effetto dell'attribuzione della IV classe di stipendio, oltre alle
indennità ed emolumenti spettanti ai sensi delle vigenti norme
sullo stato economico del personale regionale;
5°) di dare atto che la normale attribuzione della prossima
classe biennale decorrerà dalla data del 1° novembre 1986;
6°) di dare atto che la spesa per la retribuzione della
dipendente di cui trattasi, oltre agli oneri a carico dell'ente,
sarà imputata al Capitolo 20900 del bilancio preventivo per l'anno
1986 ("Spese per il personale addetto
ai Servizi della
Regione-Stipendi, altri assegni fissi e contributi diversi a carico
dell'ente"), che presenta la necessaria disponibilità, nonché sui
corrispondenti capitoli di spesa dei bilanci preventivi per gli
anni successivi.
PRESIDENTE:
Se nessuno chiede la parola metto in
votazione a scrutinio segreto la delibera in oggetto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 30
Votanti: 30
Maggioranza: 16
Favorevoli: 29
Contrari: 1
Il Consiglio approva.
