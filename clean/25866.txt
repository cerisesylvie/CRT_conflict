Classificazione
ASSISTENZA SOCIALE
Politiche giovanili
INDUSTRIA



Oggetto del Consiglio n. 312 del 14 gennaio 2009 - Resoconto
OGGETTO N. 312/XIII - Disegno di legge: "Interventi regionali
per lo sviluppo dell'imprenditoria giovanile".
Articolo 1
(Oggetto)
1. La Regione concorre alla promozione ed al sostegno
dell'imprenditoria giovanile attraverso la concessione delle
agevolazioni finanziarie disciplinate dalla presente legge.
Articolo 2
(Destinatari delle agevolazioni)
1. Le agevolazioni di cui alla presente legge sono concesse
per la costituzione, da parte di giovani, di nuove imprese
industriali ed artigiane che rientrino nella vigente definizione
comunitaria di piccola e media impresa, che abbiano sede operativa
nel territorio della Regione e che non si configurino come
continuazione di imprese preesistenti.
2. Ai fini della presente legge, si definiscono costituite da
giovani:
a) le imprese individuali i cui titolari siano in età
compresa fra diciotto e trentacinque anni;
b) le società e le cooperative i cui soci siano per almeno il
70 per cento in età compresa fra diciotto e trentacinque anni
ovvero il cui capitale sociale sia detenuto per almeno il 70 per
cento da persone appartenenti alla predetta fascia d'età.
3. Ai fini della presente legge, si definiscono nuove imprese
quelle costituite da non più di un anno rispetto alla data di
presentazione della domanda di agevolazione.
Articolo 3
(Tipologia delle agevolazioni)
1. Le agevolazioni di cui alla presente legge consistono in
contributi a fondo perduto per spese di investimento, in misura non
superiore al 40 per cento della spesa ammissibile e per un importo
massimo pari ad euro 60.000.
2. Il limite minimo di spesa ammissibile per poter accedere
ai contributi è pari ad euro 15.000.
Articolo 4
(Spese ammissibili)
1. Ai fini della concessione dei contributi di cui alla
presente legge, sono ammissibili le spese, al netto degli oneri
fiscali, relative all'acquisto di beni materiali e immateriali. I
beni devono essere direttamente collegati all'iniziativa e non
devono essere stati oggetto di precedenti agevolazioni
pubbliche.
2. Sono ammissibili a contributo le spese relative:
a) alla ristrutturazione di immobili, nel limite massimo del
50 per cento del costo totale dell'investimento;
b) alla progettazione e direzione lavori, nel limite massimo
del 5 per cento del costo totale dell'investimento;
c) all'acquisto di impianti, macchinari, attrezzature ed
automezzi;
d) all'acquisto di brevetti e licenze;
e) all'acquisto di software;
f) all'analisi di mercato;
g) alle consulenze per l'organizzazione aziendale;
h) all'atto notarile di costituzione di società.
3. Non sono ammissibili a contributo le spese sostenute
anteriormente alla data di presentazione della domanda di
agevolazione.
4. I contributi previsti dalla presente legge sono concessi
secondo le condizioni degli aiuti de minimis, in conformità alla
normativa comunitaria vigente in materia.
Articolo 5
(Alienazione, mutamento di destinazione e sostituzione dei
beni)
1. L'impresa beneficiaria dei contributi di cui alla presente
legge è obbligata a mantenere la destinazione produttiva dichiarata
dei beni oggetto di contributo ed a non alienarli o cederli
separatamente dall'azienda per un periodo di cinque anni decorrente
dalla data di acquisto del bene o di ultimazione
dell'iniziativa.
2. Qualora l'impresa beneficiaria dei contributi intenda
alienare o cedere i beni oggetto di contributo o mutarne la
destinazione d'uso, prima della scadenza del periodo di cui al
comma 1, deve proporre apposita istanza alla struttura regionale
competente, individuata ai sensi dell'articolo 8 della legge
regionale 23 ottobre 1995, n. 45 (Riforma dell'organizzazione
dell'Amministrazione regionale della Valle d'Aosta e revisione
della disciplina del personale), di seguito denominata struttura
competente.
3. L'autorizzazione al mutamento di destinazione d'uso o
all'alienazione anticipata dei beni oggetto di contributo è
concessa con deliberazione della Giunta regionale.
4. Entro sessanta giorni dalla comunicazione
dell'autorizzazione, l'impresa beneficiaria deve restituire
l'intero importo del contributo, maggiorato degli interessi
calcolati sulla base della media ponderata del tasso ufficiale di
riferimento, relativa al periodo in cui si è beneficiato del
contributo. L'autorizzazione può prevedere la restituzione parziale
del contributo, purché proporzionale al periodo di effettivo
utilizzo del bene.
5. La restituzione non è dovuta nel caso di sostituzione dei
beni oggetto di contributo con altri beni della stessa natura,
purché la sostituzione sia preventivamente autorizzata dal
dirigente della struttura competente.
Articolo 6
(Modalità di presentazione della domanda)
1. La domanda di contributo è presentata alla società
finanziaria regionale Finaosta S.p.A., che provvede a trasmetterne
copia alla struttura competente. A tal fine, la Regione stipula con
Finaosta S.p.A. apposita convenzione con la quale sono disciplinati
i rapporti derivanti dallo svolgimento dell'attività
istruttoria.
2. Finaosta S.p.A. effettua l'istruttoria delle domande
presentate, verificandone la validità tecnica, economica e
finanziaria, e ne comunica l'esito alla struttura
competente.
Articolo 7
(Concessione, diniego o revoca)
1. La concessione, il diniego o la revoca dei contributi sono
disposti con deliberazione della Giunta regionale. L'erogazione è
subordinata alla verifica della completezza e della regolarità
della documentazione di spesa relativa alle iniziative che formano
oggetto della domanda di contributo.
Articolo 8
(Revoca)
1. I contributi sono revocati qualora l'impresa
beneficiaria:
a) non adempia all'obbligo di cui all'articolo 5, comma
1;
b) non porti a termine le iniziative programmate entro due
anni dalla data di concessione del contributo;
c) trasferisca l'impresa o ceda le quote sociali nei primi
cinque anni di attività; i contributi non sono revocati se
l'impresa o le quote sono cedute ai soggetti di cui all'articolo 2,
comma 2, che continuino l'esercizio dell'impresa;
d) attui l'iniziativa in modo sostanzialmente difforme
rispetto a quanto approvato in sede di concessione del
contributo.
2. La revoca del contributo è, altresì, disposta qualora dai
controlli effettuati emerga la non veridicità delle dichiarazioni e
delle informazioni rese dai beneficiari al fine della concessione
del contributo medesimo. La revoca comporta l'obbligo di
restituzione dell'intero importo del contributo, maggiorato degli
interessi calcolati sulla base della media ponderata del tasso
ufficiale di riferimento, relativa al periodo in cui si è
beneficiato del contributo, entro sessanta giorni dalla
comunicazione del relativo provvedimento. La revoca può essere
disposta anche in misura parziale, purché proporzionale
all'inadempimento riscontrato.
3. La mancata restituzione entro il termine di cui al comma 2
comporta il divieto per il soggetto inadempiente di beneficiare di
ogni altro contributo previsto dalla presente legge, per un periodo
di cinque anni decorrente dalla comunicazione del provvedimento di
revoca.
Articolo 9
(Sanzioni)
1. La revoca, anche parziale, del contributo comporta
l'applicazione di una sanzione amministrativa pecuniaria
consistente nel pagamento di una somma di denaro da un minimo della
metà ad un massimo dell'intero importo del beneficio indebitamente
fruito.
Articolo 10
(Ispezioni e controlli)
1. La struttura competente, anche avvalendosi di Finaosta
S.p.A., può disporre in qualsiasi momento ispezioni, anche a
campione, sui programmi e sulle iniziative oggetto di contributo,
allo scopo di verificarne lo stato di attuazione, il rispetto degli
obblighi previsti dalla presente legge e dal provvedimento di
concessione, nonché la veridicità delle dichiarazioni e delle
informazioni rese dalle imprese beneficiarie ai fini della
concessione del contributo.
2. Per consentire lo svolgimento delle attività di controllo
di cui al comma 1, i soggetti all'uopo incaricati hanno libero
accesso alla sede e agli impianti delle imprese interessate e ad
ogni documentazione necessaria.
Articolo 11
(Divieto di cumulo)
1. I contributi previsti dalla presente legge non sono
cumulabili con altri interventi pubblici concessi per le medesime
iniziative.
Articolo 12
(Rinvio)
1. La disciplina di ogni altro adempimento o aspetto relativo
alla concessione, al diniego o alla revoca dei contributi di cui
alla presente legge è demandata alla Giunta regionale, che vi
provvede con propria deliberazione da adottare entro centoventi
giorni dalla data di entrata in vigore della presente
legge.
2. La deliberazione di cui al comma 1 è pubblicata nel
Bollettino ufficiale della Regione.
Articolo 13
(Disposizioni finanziarie)
1. L'onere complessivo derivante dall'applicazione della
presente legge è determinato in annui euro 500.000 a decorrere
dall'anno 2008.
2. L'onere di cui al comma 1 trova copertura nello stato di
previsione della spesa del bilancio della Regione per l'anno
finanziario 2008 e di quello pluriennale per il triennio
2008/2010:
a) nell'obiettivo programmatico 2.1.6.01. (Consulenze,
incarichi e studi), per le finalità di cui agli articoli 6, comma
1, e 9, comma 1;
b) nell'obiettivo programmatico 2.2.2.09. (Interventi
promozionali per l'industria), per le finalità di cui all'articolo
3.
3. Al finanziamento dell'onere di cui al comma 1 si provvede
mediante l'utilizzo per pari importo degli stanziamenti iscritti
nell'obiettivo programmatico 3.1. (Fondi globali), al capitolo
69020 (Fondo globale per il finanziamento di spese di
investimento), a valere sull'accantonamento previsto dall'allegato
n. 1 al bilancio di previsione della Regione per l'anno 2008 e di
quello pluriennale 2008/2010 al punto B.1.1. (Interventi regionali
a favore dell'imprenditoria giovanile).
4. Alla rideterminazione dell'onere annuo a carico della
Regione si provvede con legge finanziaria, ai sensi dell'articolo
19 della legge regionale 27 dicembre 1989, n. 90 (Norme in materia
di bilancio e di contabilità generale della Regione Autonoma Valle
d'Aosta).
5. I proventi derivanti dall'applicazione della sanzione
amministrativa di cui all'articolo 11 sono introitati nello stato
di previsione delle entrate del bilancio della Regione.
6. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Articolo 14
(Dichiarazione di urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Président
- La parole au rapporteur, le Conseiller
Bieler.
Bieler (UV)
- Grazie, Presidente. Il disegno di legge
regionale n. 8 riguardante "Interventi regionali per lo sviluppo
dell'imprenditoria giovanile" intende rispondere all'esigenza di
dotarsi di una disciplina specifica a supporto della creazione e
dello sviluppo da parte di giovani di nuove imprese industriali ed
artigiane, al fine di stimolare il radicamento di una solida e
vivace cultura imprenditoriale giovanile. Allo stato attuale,
infatti, in Valle d'Aosta la propensione ad intraprendere e ad
elaborare e a porre in essere validi e sostenibili progetti
imprenditoriali, in grado di andare oltre il mero autoimpiego,
risulta tendenzialmente carente presso i giovani: la Regione
intende affrontare tale punto di debolezza del sistema economico
valdostano, attraverso uno strumento legislativo snello, flessibile
e di semplice applicazione, volto a stimolare la cultura
imprenditoriale in ambito giovanile. Tale provvedimento, peraltro,
presenta significative sinergie con iniziative pubbliche già
presenti nella nostra regione a supporto della giovane
imprenditoria, gestite dall'Agenzia regionale del lavoro, e volte a
supportare la creazione e lo sviluppo d'impresa, nonché la
qualificazione dell'occupazione, attraverso interventi formativi e
di tutoraggio, incentivi ed assistenza tecnica per l'elaborazione
dei progetti di impresa.
Principio ispiratore della disciplina proposta è il sostegno
finanziario a imprese costituite da non più di un anno dalla data
di presentazione dell'istanza di agevolazione da persone di età
compresa tra i diciotto e i trentacinque anni: la Regione supporta
finanziariamente tali iniziative, attraverso contributi a fondo
perduto a copertura parziale delle spese di investimento sostenute
per l'avvio dell'attività aziendale. In particolare, le iniziative
ammissibili a tali agevolazioni finanziarie riguardano, tra
l'altro, i beni strumentali all'attività d'impresa, materiali e
immateriali, le spese di costituzione nel caso di società,
l'acquisizione di consulenze connesse all'organizzazione aziendale
e le analisi di mercato. I contributi a fondo perduto previsti dal
disegno di legge in argomento possono arrivare al 40 per cento
della spesa ammissibile e ad un importo massimo di 60.000 euro,
fornendo un concreto supporto finanziario al giovane imprenditore
alle prese con i tipici problemi di accesso al credito propri di
un'impresa in fase di start up.
Il disegno di legge si presenta flessibile, offrendo un quadro
di riferimento generale: è prevista l'adozione da parte della
Giunta regionale di apposite disposizioni attuative, che andranno a
disciplinare compiutamente le modalità, le condizioni e le
procedure di concessione ed erogazione delle agevolazioni sopra
citate. In particolare, il disegno di legge prevede, ai fini della
concessione dei contributi, la selezione e la valutazione dei
progetti presentati dai giovani imprenditori secondo criteri di
validità tecnico?economica e di sostenibilità finanziaria, ed a tal
fine la Regione si avvarrà della collaborazione della società
finanziaria regionale. Le agevolazioni di cui al presente disegno
di legge sono erogate in regime
de minimis
, ai sensi della
normativa comunitaria vigente: per tale motivo non è stata
necessaria la previa notifica del provvedimento legislativo alla
Commissione Europea, ai sensi della disciplina in materia di aiuti
di Stato.
Président
- La parole à l'Assesseur aux activités
productives, Pastoret.
Pastoret (UV)
- Merci, M. le Président. Intanto vorrei
ringraziare il collega relatore e i consiglieri che si sono
occupati di questo disegno di legge nelle varie commissioni.
Il provvedimento che è sottoposto oggi all'esame del Consiglio
prevede interventi regionali per lo sviluppo dell'imprenditoria
giovanile. Il disegno di legge è stato approvato dalla Giunta
regionale il 20 ottobre 2008 e giunge in Consiglio in questo primo
scorcio del nuovo anno. Ciò ha richiesto di produrre l'emendamento
finanziario che vi è stato distribuito oggi: ne era già stato
proposto uno in commissione, ma dobbiamo aggiornare la data delle
disposizioni finanziarie all'anno solare 2009, rispetto a quello
che era stato presentato precedentemente.
Un ringraziamento oltre al relatore e ai commissari va anche a
tutti coloro che hanno presentato osservazioni e proposte di
integrazione e di modifica del testo originario, che sono state
riprese e accolte quasi totalmente negli emendamenti che sono stati
presentati e che illustrerò brevemente, non prima di aver ricordato
però alcuni elementi di questo disegno di legge.
In primo luogo va chiarito, come è stato detto in commissione,
che si tratta di un provvedimento che non sostituisce e non rende
inefficaci gli altri provvedimenti che già esistono e che prevedono
l'erogazione di sostegni ed aiuti quali la legge regionale 6/2003,
sulla quale è attualmente in corso un confronto con Confindustria
Valle d'Aosta e le categorie artigiane, per prevedere alcune
modifiche sia della legge sia delle sue disposizioni applicative
sulla base dell'esperienza fin qui condotta in relazione al
funzionamento della legge n. 6, negli ultimi anni. Il disegno di
legge n. 8 si rivolge ai giovani fra i 18 e i 35 anni che intendono
fare impresa e le sue misure si applicano quindi a questi soggetti
e non ad altri, che non sono ricompresi in questa fascia di età. Le
misure contenute nel progetto si rivolgono ad imprese costituite da
non più di un anno e questo allo scopo di favorire la possibile
nascita di nuovi soggetti imprenditoriali, e non quello di
introdurre ulteriori finanziamenti, che sono ancora e sempre
previsti da altre disposizioni di settore. Sono previsti contributi
a fondo perduto, a copertura parziale delle spese di investimento
per l'avvio delle attività. Anche qui va ricordato che è sempre
possibile ricorrere a contributi in conto interessi, utilizzando
altre norme a sostegno del settore imprenditoriale, che non vengono
meno per il fatto di dover utilizzare disposizioni legate a questo
disegno di legge.
Il disegno di legge riguarda le imprese industriali e artigiane,
che rientrano nella definizione comunitaria di piccole e medie
imprese. Ovviamente le misure di sostegno contenute in questo
disegno di legge sono conformi alle disposizioni in materia di
aiuti di Stato, quindi gli aiuti saranno erogati in regime di
de
minimis
. In generale, va ricordato che questa misura è nata in
tempi lontani dalla crisi che si è successivamente presentata al
nostro orizzonte. Per affrontare la situazione particolare
introdotta dalla crisi, sono state assunte - come abbiamo avuto
modo di votare nella seduta di questo Consiglio - altre misure.
Riteniamo che questo disegno di legge debba mantenere il suo
percorso e la sua dignità e pensiamo che, se il Consiglio
provvederà ad approvare questa misura, la legge che ne conseguirà
potrà dare risposte interessanti e positive ai giovani che vogliono
iniziare una attività imprenditoriale, poiché (come da più parti
annunciato in occasione della discussione sulla legge precedente)
torneranno tempi normali. Speriamo che ciò accada in tempi rapidi e
con la normalità torneranno anche le necessità normali e fra queste
vi saranno quelle di chi intende avviare delle attività
imprenditoriali.
Non vi rubo più tempo. Brevemente, se me lo consentite,
illustrerò gli emendamenti che erano già stati annunciati in
commissione, di modo che non ci sia bisogno di tornarvi sopra nel
momento in cui si voterà l'articolato.
L'emendamento n. 1 modifica il comma 3 dell'articolo 4, che dice
che non sono ammissibili a contributo spese sostenute anteriormente
alla data di presentazione della domanda di agevolazione. C'era una
richiesta presentata da Confindustria, perché si facesse eccezione
per le spese relative agli atti notarili di costituzione della
società, richiesta che è stata accolta.
Per quanto riguarda l'emendamento n. 2 si tratta dell'articolo
5, là dove si affronta la questione dell'alienazione dei beni: sia
su richiesta dei commissari, sia su richiesta delle categorie
imprenditoriali era stato chiesto di ridurre da cinque a tre il
periodo di tempo di utilizzo dei beni prima della alienazione.
L'emendamento n. 3 modifica i commi 3 e 4 dell'articolo 5,
consentendo di definire eventuali condizioni di rateizzazione delle
somme da restituire in un periodo non superiore a 12 mesi, nel caso
in cui si decida di recedere dagli aiuti concessi.
L'emendamento n. 4 accetta al comma 2 dell'articolo 8 una
richiesta avanzata dalle categorie imprenditoriali, fissando
condizioni di rateizzazione della somma da restituire in un periodo
non superiore a 12 mesi, in modo analogo a quanto era stato fatto
per la modifica dei commi 3 e 4 dell'articolo 5.
Président
- La parole au Conseiller Rigo.
Rigo (PD)
- Grazie, Presidente. Non sono un tecnico e
cercherò di fare alcune considerazioni su una materia che conosco
poco, ma è sicuramente vitale per lo sviluppo di una società
moderna e anche per le cose che abbiamo sentito poc'anzi.
Una premessa: certo, tutte le azioni e gli atti amministrativi,
i provvedimenti, le proposte che la Giunta ha sottoposto alla
nostra attenzione e che intendono promuovere una cultura e quindi
un radicamento nel territorio di attività giovanili nel campo della
imprenditoria sono senza dubbio le benvenute. Però questa proposta
ci sembra una fotocopia sbiadita dell'attuale piano di politica del
lavoro, ormai scaduto e ampiamente prorogato, quello del 2004-2006.
Infatti uno dei macro obiettivi, in particolare il macro obiettivo
3, sviluppare la imprenditorialità e sostenere lo sviluppo locale,
propone iniziative più avanzate ancora rispetto a quanto stiamo
discutendo. Mi spiego meglio leggendo una frase del documento:
"promuovere azioni di creazione di nuova occupazione, nascita o
sviluppo di impresa attraverso l'attivazione di servizi reali e di
incentivi economici - come nel nostro caso, - che favoriscano
l'autoimpiego e/o occupazione qualificati e duraturi". Il macro
obiettivo nelle sue quattro azioni indica già gli incentivi che
vengono oggi proposti, ma in più prevede servizi che a noi sembrano
invece il valore aggiunto, necessario per una nuova politica di
innovazione, in particolare qui nella nostra regione, dove è
difficile avere servizi specializzati per lo sviluppo delle
microimprese.
Certo, mi si potrà obiettare che il disegno di legge in esame è
direttamente legato allo sviluppo economico, mentre nel piano di
politica del lavoro è strumento per lo sviluppo della occupazione e
che - dice la relazione - ci sono sinergie addirittura con i
servizi gestiti dalla impresa, e fa esempi precisi. Ma in un
momento di grave crisi economica come l'attuale, anche se il
provvedimento è del 20 ottobre, di crisi della occupazione e ultima
(ma non secondaria) anche di crisi di fiducia e di speranza in
questo momento particolare, non possiamo permetterci il lusso di
intervenire in direzioni parallele ma non comunicanti, cioè uno fa
una cosa e l'altro un'altra, specialmente là dove, come in questo
caso, il target e i contenuti sono identici.
La proposta della Giunta è un importante aiuto in denaro, mentre
autorevoli fonti economiche stanno affermando che prioritario è
anche l'aiuto nell'avviare e nell'accompagnare (il tutoraggio, come
si dice) i primi anni di vita e di attività delle imprese. Si
tratta di sostenere le nuove imprese, come in questo caso, anche in
particolari settori strategici regionali, e qui dovremmo avere la
lungimiranza di indicarli: settori innovativi e dell'economia
sostenibile, che possono rappresentare per i giovani e per la
regione dei settori di successo imprenditoriale, nonché
economico.
Oltre al sistema tradizionale di incentivazione alle imprese,
credo che occorra utilizzare le risorse pubbliche verso strumenti
che possano garantire riduzione dei costi amministrativi di
gestione e un quadro di certezze e stabilità nel tempo per chi
investe. Immagino l'erogazione di un sistema di contributi riferito
anche a servizi acquistati da parte delle imprese a costi più
bassi, in convenzione con strutture come la camera di commercio,
oppure con un meccanismo di
voucher
, con un importo
predefinito massimo e anche i termini entro cui utilizzare questi
voucher, per l'acquisto di una serie di servizi fra cui la gestione
finanziaria, la ricerca dei mercati di sbocco, il posizionamento
all'interno della filiera produttiva se trattatasi di prodotti medi
o beni intermedi, i costi di distribuzione, insomma servizi che
servono all'impresa specialmente nei primi tre - quattro anni di
attività.
Ho partecipato recentemente con altri colleghi ad un convegno
promosso dalla Università e dalla Regione sui giovani in Valle
d'Aosta; c'era anche l'Assessore Lanièce. Mi ha colpito la frase di
un relatore, il prof. Cavalli: "Gli adulti non devono guardare i
giovani dal buco della serratura, ma dare speranza e fiducia. I
ragazzi hanno bisogno di buoni maestri". Allora mi è venuto in
mente il percorso di accompagnamento promosso in Francia a
Rhône-Alpes, un ritorno di quadri e dirigenti già in pensione per
sostenere lo sviluppo della piccola impresa realizzata da giovani,
e cosa che non si dice mai, anche di sostenere il passaggio delle
piccole imprese artigiane quando l'imprenditore non ha figli o i
figli non vogliono più occuparsi dell'azienda, perché sopravviva
l'azienda e i dipendenti, e i clienti anche di quella impresa.
Quindi l'esperienza che non va buttata via. Ecco i buoni maestri
che possono essere utilizzati anche dalla giovane
imprenditoria.
Poi manca un'analisi
ex post
, oppure non è presente in
questo disegno, cioè l'efficacia degli interventi pubblici ha
sempre più bisogno di essere misurata, allo scopo di permettere una
selezione degli interventi finanziari che fa l'Amministrazione
regionale in funzione anche dei risultati che sono stati in grado
di ottenere, nonché degli obiettivi che ogni contributo agevolato
punta a realizzare. In questa ottica diventa indispensabile una
valutazione che poi riesca a quantificare l'impatto delle
erogazioni concesse dalla pubblica amministrazione e tale
misurazione diventa il fattore discriminante per la Regione, di
programmare il futuro, non solo in termini economici. Quindi
sarebbe opportuno prevedere un sistema di monitoraggio per valutare
i risultati ottenuti.
Una curiosità riferita all'articolo 11, che dice: i contributi
non sono cumulabili con altri interventi pubblici. Mi sembra un
articolo troppo generico, che potrebbe confliggere con la legge
regionale 9/2003, interventi a favore della imprenditoria
femminile, potendo rappresentare una discriminazione generazionale.
Mentre la Regione, al fine di promuovere l'uguaglianza sostanziale
e le pari opportunità per uomini e donne nell'attività economica e
imprenditoriale, come recita quella legge, concede contributi
integrativi delle quote di risorse statali a favore della
imprenditoria femminile, questo disegno potrebbe penalizzare le
giovani donne che intendono costruire una nuova impresa e che, se
accedono ai contributi nazionali, potrebbero non prendere i
contributi regionali.
Per le ragioni sopra esposte il nostro apprezzamento al disegno
di legge si sostanzia con un voto di astensione positiva.
Président
- La parole au Vice-président Chatrian.
Chatrian (VdAV-R)
- Grazie, Presidente. Colleghi, ho
ascoltato con interesse il relatore, da una parte in quanto giovane
e dall'altra chiedendomi che tipo di
atout
questo piccolo
disegno di legge potrebbe rappresentare per l'imprenditoria
giovanile. Un articolato molto semplice, è stato detto dal collega
Rigo, io vorrei fare con voi qualche considerazione.
Nella relazione sono presenti degli aggettivi importanti e
interessanti per i giovani: cultura imprenditoriale; ci sono dei
verbi titolati: promuovere, sostenere, stimolare. E poi le cifre
sono state dette bene dal relatore, da un massimo ad un minimo, le
caratteristiche e le possibilità. È stato anche detto che è una
piccola legge complementare a quella più datata, la n. 6/2003:
interventi regionali per lo sviluppo delle imprese industriali ed
artigianali.
In IV commissione abbiamo richiesto e avuto (ringrazio per
questo il presidente della IV commissione) l'onore di audire sia il
presidente di Confindustria che i vari responsabili delle
associazioni (artigiani, Confartigianato) che operano in valle e
che hanno il polso della situazione oltre che delle difficoltà che
un giovane incontra ad aprire o a continuare una attività
imprenditoriale, grande o piccola che sia. Abbiamo sentito tanti
spunti, tante riflessioni, tante idee, ma prima di tutto è stato
necessario fare un po' di analisi (forse poca ne è stata fatta),
una analisi che ancora oggi si rende necessaria.
Magari state pensando che stia parlando di cose scontate,
secondo noi non è così. Pensare di fare l'imprenditore in questo
momento è una cosa seria e difficile, di conseguenza le difficoltà
che si presentano sono tante per tutti, ancora di più per un
giovane. Il momento è difficile e forse ancora di più nell'aprire
una nuova attività, quindi ci siamo chiesti cosa si poteva fare e
cosa si è fatto. Abbiamo parlato tanto di formazione, di
apprendistato, di fondo perso, di regime
de minimis
, di
fidi, di difficoltà di apertura di credito; quindi non solo legato
all'eventuale regime de minimis di massimo 60 mila euro, ma anche
delle difficoltà di finanziare il piano industriale o artigianale
che il giovane presenta a Finaosta, i tassi di garanzia, chi fa da
garante per questi giovani o per questi non finti giovani. È stato
chiesto dalla Confindustria e anche dalle associazioni di
semplificare la presentazione degli atti, di semplificare
ulteriormente la procedura amministrativa - ma realmente, per poter
giocare le proprie carte - di autocertificazione.
Ho sentito prima termini importanti: la fiducia, ma soprattutto
dare la possibilità ai giovani di mettersi in gioco, e penso che
sia la parte più difficile, esulando un po' dal disegno di legge in
esame. La difficoltà principale è soprattutto nel condurre e
monitorare queste nuove imprese, perché forse aprire è la parte più
semplice, ma monitorare, condurre, seguire - possiamo utilizzare il
verbo seguire - queste aziende che nascono nella nostra regione è
più complesso. Sicuramente si poteva osare un po' di più. Forse
questa legge riprende in buona parte una legge di dieci anni fa
della Regione Veneto: fa niente, è un piccolo tampone come è stato
detto, un primo passo per creare le condizioni verso il mondo
giovanile imprenditoriale. Cerchiamo di fare un piccolo passo
indietro e chiediamoci se questo disegno di legge potrà muovere la
classifica per i giovani imprenditori valdostani - è un punto
interrogativo che mi pongo - oppure se serve solo al singolo.
Sicuramente a lui può servire, ma abbiamo qualche dubbio sulla
mancanza di servizi strutturali e infrastrutturali eccellenti e
innovativi.
Ci facciamo altre domande sul livello del nostro "Sistema
valdostano" e siamo certi che il sistema possa avere la capacità di
condurre le aziende nuove, che entrano nel mercato a pieno titolo.
Ci facciamo una ulteriore domanda, che forse è una piccola
riflessione: questi nuovi imprenditori sono veramente supportati da
una rete o da dei modelli? Cercheremo come Consiglio di creare
queste condizioni, di riflettere sulla progettualità del domani dei
tanti rischi, ma anche delle grandi potenzialità che il nostro
sistema può avere, se questi futuri nuovi giovani imprenditori
possono giocare al meglio le proprie
chances
, idee,
soluzioni nei vari settori. Cerchiamo di pensare a un sistema che
possa accoglierli, uscendo dal disegno di legge, ma che il nostro
sistema sia pronto ad accoglierli proprio come sistema.
Volutamente non ci fermiamo solo all'impalcatura dell'articolato
o delle cifre. Un piccolo disegno di legge, forse un po' sorpassato
o vecchiotto, ma che può essere un inizio se come giovani
riuscissimo ad essere più incisivi, più performanti nel proporre e
attuare un modello che inviti e invogli le nuove generazioni a
sollecitare da un lato e ad assumersi una o delle grandi
responsabilità dall'altra.
Voteremo questo disegno di legge nel suo insieme come un punto
di partenza, sapendo che ulteriori punti di arrivo potrebbero
essere decisamente più performanti.
Président
- S'il n'y pas d'autres qui veulent intervenir,
je ferme la discussion générale.
On passe à l'examen des articles.
Je soumets au vote l'article 1
er
:
Conseillers présents: 31
Votants: 28
Pour: 28
Abstentions: 3 (Donzel, Carmela Fontana, Rigo)
Le Conseil approuve.
Président
- Je soumets au vote l'article 2:
Conseillers présents: 31
Votants: 28
Pour: 28
Abstentions: 3 (Donzel, Carmela Fontana, Rigo)
Le Conseil approuve.
Président
- Je soumets au vote l'article 3:
Conseillers présents: 31
Votants: 28
Pour: 28
Abstentions: 3 (Donzel, Carmela Fontana, Rigo)
Le Conseil approuve.
Président
- A l'article 4 il y a l'amendement n° 1 de la
IV
e
Commission et l'amendement n° 1 de l'Assesseur
Pastoret, qui récitent respectivement:
Emendamento
Al comma 1 dell'articolo 4 le parole "all'acquisto" sono
sostituite con le parole "alla dotazione e alla
realizzazione".
Emendamento
Il comma 3 dell'articolo 4 è sostituito nel modo
seguente:
"3. Non sono ammissibili a contributo le spese sostenute
anteriormente alla data di presentazione della domanda di
agevolazione, fatta eccezione per le spese relative all'atto
notarile di costituzione di società.".
Je soumets au vote l'article 4 dans le texte ainsi amendé:
Articolo 4
(Spese ammissibili)
1. Ai fini della concessione dei contributi di cui alla
presente legge, sono ammissibili le spese, al netto degli oneri
fiscali, relative alla dotazione e alla realizzazione di beni
materiali e immateriali. I beni devono essere direttamente
collegati all'iniziativa e non devono essere stati oggetto di
precedenti agevolazioni pubbliche.
2. Sono ammissibili a contributo le spese relative:
a) alla ristrutturazione di immobili, nel limite massimo del
50 per cento del costo totale dell'investimento;
b) alla progettazione e direzione lavori, nel limite massimo
del 5 per cento del costo totale dell'investimento;
c) all'acquisto di impianti, macchinari, attrezzature ed
automezzi;
d) all'acquisto di brevetti e licenze;
e) all'acquisto di software;
f) all'analisi di mercato;
g) alle consulenze per l'organizzazione aziendale;
h) all'atto notarile di costituzione di società.
3. Non sono ammissibili a contributo le spese sostenute
anteriormente alla data di presentazione della domanda di
agevolazione, fatta eccezione per le spese relative all'atto
notarile di costituzione di società.
4. I contributi previsti dalla presente legge sono concessi
secondo le condizioni degli aiuti de minimis, in conformità alla
normativa comunitaria vigente in materia.
Conseillers présents: 30
Votants: 27
Pour: 27
Abstentions: 3 (Donzel, Carmela Fontana, Rigo)
Le Conseil approuve.
Président
- A l'article 5 il y a les amendements n° 2 et
n° 3 de l'Assesseur Pastoret, qui récitent respectivement:
Emendamento
All'articolo 5 la parola "cinque" è sostituita con la parola
"tre".
Emendamento
I commi 3 e 4 dell'articolo 5 sono sostituiti nel modo
seguente:
"3. L'autorizzazione al mutamento di destinazione d'uso o
all'alienazione anticipata dei beni oggetto di intervento è
concessa con deliberazione della Giunta regionale. Entro sessanta
giorni dalla comunicazione dell'autorizzazione, l'impresa
beneficiaria deve restituire l'intero importo del contributo,
maggiorato degli interessi calcolati sulla base della media
ponderata del tasso ufficiale di riferimento, relativa al periodo
in cui si è beneficiato dell'agevolazione. L'autorizzazione può
prevedere la restituzione parziale del contributo, purché
proporzionale al periodo di effettivo utilizzo del bene.
L'autorizzazione può prevedere inoltre eventuali condizioni di
rateizzazione della somma da restituire, in un periodo comunque non
superiore a dodici mesi.".
Je soumets au vote l'article 5 dans le texte ainsi amendé:
Articolo 5
(Alienazione, mutamento di destinazione e sostituzione dei
beni)
1. L'impresa beneficiaria dei contributi di cui alla presente
legge è obbligata a mantenere la destinazione produttiva dichiarata
dei beni oggetto di contributo ed a non alienarli o cederli
separatamente dall'azienda per un periodo di tre anni decorrente
dalla data di acquisto del bene o di ultimazione
dell'iniziativa.
2. Qualora l'impresa beneficiaria dei contributi intenda
alienare o cedere i beni oggetto di contributo o mutarne la
destinazione d'uso, prima della scadenza del periodo di cui al
comma 1, deve proporre apposita istanza alla struttura regionale
competente, individuata ai sensi dell'articolo 8 della legge
regionale 23 ottobre 1995, n. 45 (Riforma dell'organizzazione
dell'Amministrazione regionale della Valle d'Aosta e revisione
della disciplina del personale), di seguito denominata struttura
competente.
3. L'autorizzazione al mutamento di destinazione d'uso o
all'alienazione anticipata dei beni oggetto di intervento è
concessa con deliberazione della Giunta regionale. Entro sessanta
giorni dalla comunicazione dell'autorizzazione, l'impresa
beneficiaria deve restituire l'intero importo del contributo,
maggiorato degli interessi calcolati sulla base della media
ponderata del tasso ufficiale di riferimento, relativa al periodo
in cui si è beneficiato dell'agevolazione. L'autorizzazione può
prevedere la restituzione parziale del contributo, purché
proporzionale al periodo di effettivo utilizzo del bene.
L'autorizzazione può prevedere inoltre eventuali condizioni di
rateizzazione della somma da restituire, in un periodo comunque non
superiore a dodici mesi.
4. La restituzione non è dovuta nel caso di sostituzione dei
beni oggetto di contributo con altri beni della stessa natura,
purché la sostituzione sia preventivamente autorizzata dal
dirigente della struttura competente.
Conseillers présents: 30
Votants: 27
Pour: 27
Abstentions: 3 (Donzel, Carmela Fontana, Rigo)
Le Conseil approuve.
Président
- Je soumets au vote l'article 6:
Conseillers présents: 30
Votants: 27
Pour: 27
Abstentions: 3 (Donzel, Carmela Fontana, Rigo)
Le Conseil approuve.
Président
- Je soumets au vote l'article 7:
Conseillers présents: 30
Votants: 27
Pour: 27
Abstentions: 3 (Donzel, Carmela Fontana, Rigo)
Le Conseil approuve.
Président
- A l'article 8 il y a l'amendement n° 4 de
l'Assesseur Pastoret et l'amendement n° 2 de la IV
e
Commission, qui récitent respectivement:
Emendamento
Il comma 2 dell'articolo 8 è sostituito nel modo
seguente:
"2. La revoca del contributo è, altresì, disposta qualora dai
controlli effettuati emerga la non veridicità delle dichiarazioni e
delle informazioni rese dai beneficiari al fine della concessione
del contributo medesimo. La revoca comporta l'obbligo di
restituzione dell'intero importo del contributo, maggiorato degli
interessi calcolati sulla base della media ponderata del tasso
ufficiale di riferimento, relativa al periodo in cui si è
beneficiato del contributo, entro sessanta giorni dalla
comunicazione del relativo provvedimento. La revoca può essere
disposta anche in misura parziale, purché proporzionale
all'inadempimento riscontrato. Con il provvedimento di revoca sono
fissate le eventuali condizioni di rateizzazione della somma da
restituire, in un periodo comunque non superiore a dodici
mesi.".
Emendamento
Il comma 3 dell'articolo 8 è soppresso.
Je soumets au vote l'article 8 dans le texte ainsi amendé:
Articolo 8
(Revoca)
1. I contributi sono revocati qualora l'impresa
beneficiaria:
a) non adempia all'obbligo di cui all'articolo 5, comma
1;
b) non porti a termine le iniziative programmate entro due
anni dalla data di concessione del contributo;
c) trasferisca l'impresa o ceda le quote sociali nei primi
cinque anni di attività; i contributi non sono revocati se
l'impresa o le quote sono cedute ai soggetti di cui all'articolo 2,
comma 2, che continuino l'esercizio dell'impresa;
d) attui l'iniziativa in modo sostanzialmente difforme
rispetto a quanto approvato in sede di concessione del
contributo.
2. La revoca del contributo è, altresì, disposta qualora dai
controlli effettuati emerga la non veridicità delle dichiarazioni e
delle informazioni rese dai beneficiari al fine della concessione
del contributo medesimo. La revoca comporta l'obbligo di
restituzione dell'intero importo del contributo, maggiorato degli
interessi calcolati sulla base della media ponderata del tasso
ufficiale di riferimento, relativa al periodo in cui si è
beneficiato del contributo, entro sessanta giorni dalla
comunicazione del relativo provvedimento. La revoca può essere
disposta anche in misura parziale, purché proporzionale
all'inadempimento riscontrato. Con il provvedimento di revoca sono
fissate le eventuali condizioni di rateizzazione della somma da
restituire, in un periodo comunque non superiore a dodici
mesi.
Conseillers présents: 30
Votants: 27
Pour: 27
Abstentions: 3 (Donzel, Carmela Fontana, Rigo)
Le Conseil approuve.
Président
- Je soumets au vote l'article 9:
Conseillers présents: 30
Votants: 27
Pour: 27
Abstentions: 3 (Donzel, Carmela Fontana, Rigo)
Le Conseil approuve.
Président
- Je soumets au vote l'article 10:
Conseillers présents: 30
Votants: 27
Pour: 27
Abstentions: 3 (Donzel, Carmela Fontana, Rigo)
Le Conseil approuve.
Président
- A l'article 11 il y a l'amendement n° 3 de la
IV
e
Commission, qui récite:
Emendamento
All'articolo 11 la parola "iniziative" è sostituita con la
parola "spese".
Je soumets au vote l'article 11 dans le texte ainsi amendé:
Articolo 11
(Divieto di cumulo)
1. I contributi previsti dalla presente legge non sono
cumulabili con altri interventi pubblici concessi per le medesime
spese.
Conseillers présents: 30
Votants: 27
Pour: 27
Abstentions: 3 (Donzel, Carmela Fontana, Rigo)
Le Conseil approuve.
Président
- Je soumets au vote l'article 12:
Conseillers présents: 30
Votants: 27
Pour: 27
Abstentions: 3 (Donzel, Carmela Fontana, Rigo)
Le Conseil approuve.
Président
- A l'article 13 il y a l'amendement de la
II
e
Commission qui est dépassé par l'amendement de
l'Assesseur Pastoret, qui a été déjà illustré; je donne lecture
pour mémoire de l'amendement de la II
e
Commission:
Emendamento
L'articolo 13 è così sostituito:
"Art. 13
(Disposizioni finanziarie)
1. L'onere derivante dall'applicazione della presente legge è
determinato in annui euro 500.000 a decorrere dall'anno 2008.
2. L'onere di cui al comma 1 trova copertura, ai sensi
dell'articolo 14, comma 3, della legge regionale 27 dicembre 1989,
n. 90 (Norme in materia di bilancio e di contabilità generale della
Regione Autonoma Valle d'Aosta), nello stato di previsione della
spesa del bilancio della Regione sia per l'anno finanziario 2008 e
di quello pluriennale per il triennio 2008/2010 sia per l'anno
finanziario 2009 e di quello pluriennale per il triennio 2009/2011,
negli obiettivi programmatici:
a) 2.1.6.01. (Consulenze, incarichi e studi), per le finalità di
cui agli articoli 6, comma 1, e 9, comma 1;
b) 2.2.2.09. (Interventi promozionali per l'industria), per le
finalità di cui all'articolo 3.
3. Al finanziamento dell'onere di cui al comma 1 si
provvede:
a) con riferimento agli anni 2008, 2009 e 2010 dei bilanci per
l'anno finanziario 2008 e per il triennio 2008/2010, mediante
l'utilizzo delle risorse iscritte nello stato di previsione della
spesa nell'obiettivo programmatico 3.1. (Fondi globali), al
capitolo 69020 (Fondo globale per il finanziamento di spese di
investimento) a valere sullo specifico accantonamento previsto al
punto B.1.1 dell'allegato n. 1 per annui euro 500.000;
b) con riferimento agli anni 2009, 2010 e 2011 dei bilanci per
l'anno finanziario 2009 e per il triennio 2009/2011, mediante
l'utilizzo delle risorse iscritte nello stato di previsione della
spesa negli obiettivi programmatici:
1) 2.2.2.09 (Interventi promozionali per l'industria) al
capitolo 35745 (Contributi in conto capitale a favore di imprese
industriali, o loro consorzi, a sostegno di investimenti
produttivi) per annui euro 150.000;
2) 2.2.2.10 (Interventi promozionali per l'artigianato) al
capitolo 47580 (Contributi in conto capitale a favore di imprese
artigiane, o loro consorzi, a sostegno di investimenti produttivi)
per annui euro 350.000.
4. Per l'applicazione della presente legge, la Giunta regionale
è autorizzata ad apportare, con propria deliberazione, su proposta
dell'Assessore regionale competente in materia di bilancio, le
occorrenti variazioni di bilancio.".
Président
- Je soumets au vote l'amendement de
l'Assesseur Pastoret, qui récite:
Emendamento
L'articolo 13 è così sostituito:
"Art. 13
(Disposizioni finanziarie)
1. L'onere complessivo derivante dall'applicazione della
presente legge è determinato in annui euro 500.000 a decorrere
dall'anno 2009.
2. L'onere di cui al comma 1 trova copertura nello stato di
previsione della spesa del bilancio della Regione per l'anno
finanziario 2009 e di quello pluriennale per il triennio
2009/2011:
a) nell'obiettivo programmatico 2.1.6.01. (Consulenze,
incarichi e studi), per le finalità di cui agli articoli 6, comma
1, e 9, comma 1;
b) nell'obiettivo programmatico 2.2.2.09. (Interventi
promozionali per l'industria), per le finalità di cui all'articolo
3.
3. Al finanziamento dell'onere di cui al comma 1 si provvede
mediante l'utilizzo degli stanziamenti iscritti nei seguenti
obiettivi programmatici:
a) 2.2.2.09 al capitolo 35745 ("Contributi in conto capitale
a favore di imprese industriali, o loro consorzi, a sostegno di
investimenti produttivi") per annui euro 150.000;
2) 2.2.2.10 (Interventi promozionali per l'artigianato) al
capitolo 47580 ("Contributi in conto capitale a favore di imprese
artigiane, o loro consorzi, a sostegno di investimenti produttivi")
per annui euro 350.000.
4. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.".
Conseillers présents: 30
Votants: 27
Pour: 27
Abstentions: 3 (Donzel, Carmela Fontana, Rigo)
Le Conseil approuve.
Président
- Je soumets au vote l'article 14:
Conseillers présents: 30
Votants: 27
Pour: 27
Abstentions: 3 (Donzel, Carmela Fontana, Rigo)
Le Conseil approuve.
Président
- Je soumets au vote le projet de loi dans son
ensemble:
Conseillers présents: 34
Votants: 31
Pour: 31
Abstentions: 3 (Donzel, Carmela Fontana, Rigo)
Le Conseil approuve.
Président
- Chers collègues, nous terminons ici les
travaux de cette séance.
La séance est levée.
---
La séance se termine à 20 heures 4.
