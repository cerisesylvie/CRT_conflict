Classificazione
FINANZA REGIONALE E LOCALE


Resoconto integrale del dibattito dell'aula
Oggetto del Consiglio n. 635 del 20 aprile 1994 - Resoconto
OGGETTO N. 635/X - Disegno di legge: "Interventi per la
finanza locale per l'anno 1994".
Articolo 1 - (Fondo ordinario per spese correnti dei comuni)
1. Per l'anno 1994 l'ammontare dei trasferimenti del fondo
or­dinario per spese correnti di cui all'articolo 10 della legge
re­gionale 26 maggio 1993, n. 46 (Norme in materia di finanza degli
enti locali della regione) è determinato, per ciascun Co­mune,
detraendo dalla somma assegnata allo stesso titolo e per gli stessi
fini nell'anno 1993 l'ammontare dell'Imposta comuna­le sugli
immobili (ICI) per la parte percetta a favore dello Stato nello
stesso anno.
Articolo 2 - (Fondo ordinario per spese di investimento dei
comuni)
1. Per l'anno 1994 l'ammontare dei trasferimenti del fondo
or­dinario per spese di investimento dei comuni di cui all'articolo
12 della legge regionale 46/1993 è determinato, per ciascun Comune,
nella stessa somma assegnata allo stesso titolo e per gli stessi
fini nell'anno 1993 al netto del resto della differenza di cui
all'articolo 1, qualora di segno negativo.
Articolo 3 - (Disposizioni integrative)
1. I comuni i cui estimi catastali abbiano subito riduzioni ai
sensi del decreto legislativo 28 dicembre 1993, n. 568 (Modifiche
alle tariffe d'estimo a norma dell'articolo 2 della legge 24 marzo
1993, n. 75) e successive modificazioni, sono autorizzati a
iscri­vere, in termini competenza, tra le entrate del bilancio di
previ­sione per l'anno 1994, quale trasferimento regionale, una
som­ma aggiuntiva pari al minor gettito causato dalla riduzione
delle tariffe d'estimo.
2. Al trasferimento dei fondi di cui al comma 1 provvede la
Giunta regionale nell'esercizio finanziario 1995.
3. Qualora, nelle more dell'accreditamento del finanziamento
aggiuntivo di cui al comma 1 o, per i comuni che non hanno ti­tolo
al trasferimento di fondi regionali ai sensi degli articoli 1 e 2,
nelle more dell'accreditamento della prima rata dell'ICI per l'anno
1994, le disponibilità di cassa risultassero insufficienti ad
assicurare la copertura dei pagamenti delle spese di parte
corrente, i comuni sono autorizzati a ricorrere, per l'importo
ne­cessario, ad anticipazioni di tesoreria, anche in deroga a
quanto stabilito dall'articolo 6, comma terzo, della legge 21
dicembre 1978, n. 843 (Disposizioni per la formazione del bilancio
an­nuale e pluriennale dello Stato). Le anticipazioni possono
essere attivate per il tempo strettamente occorrente e devono
essere estinte con le somme a qualsiasi titolo versate ai
comuni.
4. Gli interessi maturati sulle anticipazioni straordinarie sono
rimborsate dalla Regione ai comuni sulla base di apposita
certi­ficazione, sottoscritta dal segretario e dal ragioniere, da
tra­smettere alla Presidenza della Giunta regionale entro il
termine perentorio del 30 aprile 1995. Le modalità della
certificazione sono stabilite con decreto del Presidente della
Giunta regionale entro il 15 febbraio 1995.
5. Per l'anno 1994 i comuni possono valersi della facoltà di
de­stinare fino al 20 percento dei fondi per spese di investimento,
secondo le modalità di cui all'articolo 6, comma 2, della legge
regionale 46/1993, anche per la copertura di spese correnti di
natura diversa da quelle indicate nell'articolo medesimo.
Articolo 4 - (Disposizioni finanziarie)
1. L'onere complessivo di lire 85.168.000.000, derivante
dall'appli-cazione degli articoli 1 e 2, graverà per lire
37.381.000.000 sul capitolo 20500 e per lire 47.787.000.000 sul
capitolo 20520 del bilancio di previsione della Regione per
l'esercizio finanziario 1994.
2. Alla copertura dell'onere previsto al comma 1 si
provvede:
a) quanto a lire 73.700.000.000 mediante utilizzo degli
stan­ziamenti già iscritti ai capitoli 20500 e 20520 del bilancio
di previsione della Regione per l'esercizio finanziario 1994;
b) quanto a lire 11.468.000.000 mediante riduzione dello
stan­ziamento iscritto al capitolo 69020 del bilancio della Regione
per l'esercizio 1994 a valere sull'accantonamento previsto
all'allegato 8 (Fondo per i ripristini a seguito della calamità
naturale del settembre 1993 - D.1.1.).
3. Alla copertura degli oneri per l'applicazione dell'articolo
3, valutati in lire 10.000 milioni per l'esercizio finanziario
1995, si provvede con le disponibilità iscritte per il medesimo
esercizio al capitolo 69020 (Fondo globale per il finanziamento di
spese di investimento), a valere sull'accantonamento previsto
all'alle­gato 1 del bilancio pluriennale della Regione per gli anni
1994/1996 (Fondo per i ripristini a seguito della calamità
na­turale del settembre 1993 - D.1.1.).
Articolo 5 - (Variazioni di bilancio)
1. Alla parte spesa del bilancio di previsione della Regione per
l'esercizio finanziario 1994 sono apportate le seguenti variazio­ni
sia in termini di competenza che di cassa:
a) in diminuzione:
cap. 20520 "Trasferimenti finanziari ai comuni a copertu­ra
parziale o totale delle spese di investimento di compe­tenza"
lire 8.213.000.000;
cap. 69020 "Fondo globale per il finanziamento di spese di
investimento"
lire 11.468.000.000;
b) in aumento:
cap. 20500 "Trasferimenti finanziari ai comuni per spese
correnti finalizzati a garantire un livello di spesa pro capite
adeguato all'esercizio delle funzioni di competenza"
lire 19.681.000.000.
Articolo 6 - (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubbli­cazione nel Bollettino ufficiale della Regione.
Presidente -
La parola al Consigliere Lavoyer per
l'illustrazione.
Lavoyer (ADP-PRI-Ind) -
Il presente disegno di
legge si è reso necessario, in una fase di trasformazione e di
ridefinizione della finanza locale e dei rapporti finanziari tra
Stato, Regione Valle d'Aosta ed enti lo­cali valdostani, per
assicurare alle amministrazioni comunali una dotazione finanziaria
adeguata a far fronte alle spese di competenza per l'esercizio
finanziario 1994.
In questo quadro, la recente normativa sulla finanza locale, la
legge regionale n. 46/1993, viene integrata - in accordo con
l'Associazione sindaci della Valle d'Aosta - con le disposizioni
previste dal presente disegno di legge.
Nel 1994, rispetto all'anno finanziario precedente, si sono
veri­ficati i seguenti mutamenti:
a) il gettito ICI resta interamente ai comuni, mentre nel 1993
era destinato allo Stato, il quale restituiva agli stessi, a titolo
di rimborso ex-INVIM, una parte di essa;
b) gli estimi catastali, alla base del calcolo dell'ICI, sono
stati rivisti a fine anno dello Stato e l'effetto di tale
intervento ridur­rà l'ammontare del gettito ICI per l'anno in
corso;
c) il comma 6 dell'articolo 12 della legge 24 dicembre 1993, n.
537, legge collegata alla finanziaria, ha posto a carico del
bilancio regio-nale l'intero ammontare dei trasferimenti ai comuni,
sino all'eser-cizio passato in parte a carico del Stato, 45
miliardi nel 1993.
Seppure con questo scenario con presente provvedimento si
intende:
1) garantire che le risorse finanziarie di cui i comuni hanno
potuto disporre nel 1993 - tra trasferimenti statali e regionali
per spese correnti e di investimento - siano confermate per il
1994, al lordo del gettito ICI previsto (articoli 1 e 2);
2) assicurare ai comuni, a valere sulla competenza 1994,
l'inte­grazione del mancato gettito ICI 1994, rispetto al 1993, a
segui­to della riduzione degli estimi (articolo 3, comma 1);
3) fornire ai comuni disponibilità di cassa sufficiente a far
fronte ai normali pagamenti delle spese di funzionamento
indi­pendentemente dall'acquisizione al tesoriere dei finanziamenti
aggiuntivi della Regione derivanti dal minor gettito ICI o,
nell'attesa dell'effettiva riscossione di tale tributo, per i
comuni per i quali in base ai principi sopra esposti, per il 1994,
non so­no prevedibili trasferimenti regionali (articolo 3, comma
3).
Infine, considerata la situazione di incertezza che deriva da
questo quadro in continua evoluzione, si consente ai comuni di
valutare autonomamente l'eventuale utilizzo di parte del
fi­nanziamento per spese in conto capitale (20 percento) per la
copertura di spese correnti, senza il vincolo stabilito al secondo
comma dell'articolo 6 della legge regionale 46/93, che prevedeva
già tale facoltà, ma limitatamente alla copertura delle spese per
lavori a carattere eccezionale di manutenzione ordinaria del
patrimonio comunale (articolo 3, comma 5).
Il provvedimento è relativo al solo 1994, anno in cui dovrà
esse­re presa in esame, in modo più strutturale, l'intera
problemati­ca della finanza locale in Valle d'Aosta.
Il presente disegno di legge comporta maggiori oneri a carico
della Regione valutati in circa 22,5 miliardi di lire, di cui 12,5
a carico dell'esercizio 1994 e circa 10 da imputare al bilancio
re­gionale del 1995 per il ripiano delle differenze ICI e degli
oneri finanziari effettivamente sostenuti dai comuni, per
l'attiva­zione delle anticipazioni di tesoreria autorizzate
dall'articolo 3.
Presidente -
Se non ci sono altri interventi
possiamo passare alla votazione dell'articolato. Articolo 1.
Presenti, votanti e favorevoli: 25
Presidente -
Passiamo alla votazione dell'articolo
2.
Presenti, votanti e favorevoli: 25
Presidente -
Passiamo alla votazione dell'articolo
3.
Presenti, votanti e favorevoli: 25
Presidente -
Passiamo alla votazione dell'articolo
4.
Presenti, votanti e favorevoli: 25
Presidente -
Passiamo alla votazione dell'articolo
5.
Presenti, votanti e favorevoli: 25
Presidente -
Passiamo alla votazione dell'articolo
6.
Presenti, votanti e favorevoli: 25
Presidente -
Passiamo ora alla votazione del
disegno di legge nel suo com­plesso.
Presenti, votanti e favorevoli: 25
Il Consiglio approva all'unanimità.
