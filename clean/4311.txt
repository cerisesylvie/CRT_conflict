Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 653 del 16 dicembre 1981 - Resoconto
OGGETTO N. 653/81 - COMUNICAZIONI DEL PRESIDETNE DEL
CONSIGLIO.
Presidente
- Oggi le comunicazioni del Presidente del
Consiglio saranno brevi ovviamente, perché sono state ampie
ieri.
Disegni di legge presentati:
P.L. n. 338, presentata dal Gruppo della Democrazia Cristiana in
data 15 dicembre 1981, concernente : "Interpretazione autentica
delle norme legislative regionali concernenti le cooperative
agricole e le associazioni di produttori agricoli".
Assegnato alla III Commissione.
Riunioni di Commissioni:
1° Commissione: 1
Commissione Energia: 1
Presidente
- Per quanto riguarda le riunioni di
Commissioni, vi è stata una riunione informale dei Capigruppo per
la stesura di un documento unitario sulla Polonia.
Do altresì comunicazione al Consiglio dei messaggi, degli atti
pervenuti e delle comunicazioni fatte dalla Presidenza dopo
l'ultima adunanza:
Il Presidente del Consiglio dei Ministri, su conforme
deliberazione del Consiglio dei Ministri, ha sottoscritto il
decreto di costituzione della Commissione paritetica per
l'elaborazione delle proposte relative alle norme di attuazione
dello Statuto. Con tale decreto che è in corso di pubblicazione
sulla Gazzetta Ufficiale si stabilisce che la Commissione è
composta dai tre rappresentanti regionali eletti dal Consiglio
(Notaio Chanoux Emilio, Fosson Francesco e Pramotton Costantino) e
dai tre rappresentanti di nomina governativa:
Prof. Silvano TOSI - Costituzionalista - Direttore dell'Istituto
di diritto pubblico della Facoltà di Scienze Politiche
all'Università di Firenze.
Consigliere GRECO - Presidente di Sezione del Consiglio di
Stato.
Dr. METALLI - Funzionario della Corte dei Conti.
È pervenuto alla Presidenza un documento contenente una prima
elaborazione di dati, ricavati dal recente censimento della
popolazione, per quanto concerne la situazione delle abitazioni,
dei nuclei familiari e degli abitanti distinti per Comuni della
Regione.
Tale elenco che contiene dati non ancora definitivi è a
disposizione dei Consiglieri per la consultazione.
Il Senatore Pietro Fosson ha fatto pervenire a questa Presidenza
il testo della risposta fornita dal Ministro per le Poste e
Telecomunicazioni ad una sua interrogazione relativa alla mancata
realizzazione per la Valle d'Aosta da parte della RAI di programmi
radiofonici e televisivi in lingua francese.
Il Ministro delle Poste ha fatto presente all'interrogante che
il problema delle trasmissioni televisive per le minoranze etniche
è già oggetto di esame, per la predisposizione delle relative
convenzioni aggiuntive, presso i competenti organi della Presidenza
del Consiglio dei Ministri, in modo da adottare le soluzioni entro
il termine previsto dalla convenzione.
Il Ministro ha ancora assicurato che in tale sede questa
Amministrazione delle Poste non mancherà di rappresentare
l'esigenza di stipulare anche la convenzione per l'effettuazione di
trasmissioni radiofoniche e televisive in lingua francese.
Il Presidente della Giunta regionale del Friuli Venezia Giulia,
avv. Comelli, ha comunicato a questa Presidenza che il tradizionale
incontro di sci tra le Regioni alpine a Statuto Speciale che
quest'anno non ha avuto luogo a causa degli eventi sismici che
hanno colpito le Regioni dell'Italia Meridionale, avrà luogo a
Forni di Sopra (Udine) dal 22 al 26 febbraio p.v..
L'organizzazione dell'incontro sarà curata dal Circolo
dipendente della Amministrazione regionale del Friuli, il quale
terrà anche i contatti con i competenti uffici delle Regioni
interessate.
L'Associazione valdostana impianti a fune comunica che nel corso
dell'assemblea annuale ordinaria dell'Associazione stessa si è
provveduto al rinnovo delle cariche sociali. Sono stati
riconfermati i componenti del direttivo uscente.
Il Consiglio direttivo ha provveduto a nominare il Presidente, i
2 Vice-Presidenti ed il Delegato alla Fenit nelle persone dei
Signori Fournier Ferruccio, Bordon Cesare, Cravetto Marco e
Canestrini Silvio.
