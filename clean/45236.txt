Classificazione
ACQUE
AGRICOLTURA



Oggetto del Consiglio n. 2024 del 16 novembre 2022 - Resoconto
OGGETTO N. 2024/XVI - Approvazione di mozione: "Impegno a
promuovere una mappatura di aree del territorio regionale
funzionali alla realizzazione di nuovi invasi per lo stoccaggio di
acqua da utilizzare nei periodi di siccità".
Bertin (Presidente) -
Punto n. 12. Per l'illustrazione,
consigliere Planaz.
Planaz (LEGA VDA) -
Quest'impegnativa verso il Governo
nasce successivamente a un'interrogazione presentata il 19 ottobre
2022, a seguito della grave siccità che sta causando non poche
difficoltà, non solo nel nostro territorio ma, come andremo a
vedere in seguito, anche in tutto il territorio nazionale. Era
un'interrogazione presentata per capire se erano state fatte delle
valutazioni sulla possibilità di creare sul nostro territorio
regionale dei bacini o degli invasi naturali e seminaturali,
necessari per l'approvvigionamento idrico in periodi, come quello
che stiamo attraversando, di scarsa piovosità e, di conseguenza, di
siccità e e di carenza idrica, che creano non poche difficoltà.
Tenuto conto della risposta ricevuta dall'assessore alle finanze
e innovazione opere pubbliche Carlo Marzi,- mi scusi e me lo
consenta, non la sto accusando - ma forse, in buona fede, non era
stata percepita l'iniziativa per come era stata presentata, per
capire se in questa regione - e qui tengo a precisare - sia stata
svolta un'indagine e, non so neanche come indicarla, con
quest'iniziativa, valutare se incaricare in questo caso i vari
Comuni o dei dipendenti regionali per verificare se ci siano le
possibilità per agire in un periodo d'emergenza senza creare degli
invasi o dei bacini artificiali molto invasivi - che necessitano di
autorizzazioni sia dal punto di vista amministrativo sia per tutte
le regole ambientali e di quant'altro - ma di creare dei piccoli
già seminaturali bacini o invasi, che possano essere utilizzati in
periodo di secca com'è stato in quest'estate; ancora oggi ci
troviamo in difficoltà, in una scarsità di risorsa idrica, ma per
fortuna delle piccole piogge sono cadute in questi giorni e anche
delle nevicate; in questa stagione sappiamo tutti che non è che
attendiamo delle grandi nevicate, ma solo con un inverno con dei
valori di nevicate normali si può risolvere queste criticità che si
stanno presentando oggi.
Un po' l'avevo già accennato nell'iniziativa precedente,
quest'iniziativa non è solo per l'uso agricolo dell'acqua, sappiamo
tutti che dal momento che abbiamo dell'acqua a disposizione
possiamo usarla per vari fini, dall'agricolo al civile
all'industriale e all'idroelettrico; non pochi dati, non solo a
livello regionale ma anche a livello nazionale, sono molto
drastici: la produzione di energia elettrica ha cali superiori al
40%, proprio in un momento come questo, dove è importante avere
un'"Energia verde", che possa dare delle risposte a tutti i
cittadini e che, in più, è un'energia a costo zero dopo
l'investimento iniziale.
Sappiamo tutti l'importanza di questa.
L'altro giorno ho partecipato a una conferenza sul clima,
organizzata da Confederazione Italiana Agricoltura e dagli studi di
Arpa Piemonte e di Arpa Valle d'Aosta si è manifestata questa
criticità, importante per vari motivi.
Ne cito uno, sollecitato dal portavoce dei Vigili del Fuoco: in
periodi di siccità come quest'anno cresce il pericolo di incendi -
sappiamo tutti che quest'anno si è attuato due volte il divieto di
abbruciamento sul nostro territorio - ed egli sottolineava il fatto
che mai come in questo momento si erano dovuti porre la domanda
"Dove prendiamo l'acqua in caso di incendi?".
Questo fa pensare molto a una richiesta di un Corpo così
importante come quello dei Vigili del Fuoco che devono intervenire
sempre in fase emergenziale perché è per questo che sono a
disposizione della popolazione: la difficoltà di reperire
dell'acqua per contenere questi piccoli o grandi incendi
fortunatamente non si era mai posta prima nella nostra regione, ma
oggi si presenta e non con poche difficoltà e con poche
preoccupazioni. Fatto sta che poi dobbiamo andare, come Governo, a
intervenire soprattutto in incendi di grandi dimensioni,
fortunatamente non ce ne sono stati molti, però hanno creato
ingenti danni per la carenza o l'impossibilità di avere degli
accumuli dove si può pescare dell'acqua con gli elicotteri e
quant'altro, o anche delle autobotti, di avere acqua a sufficienza
per contenere questi incendi. Questo è uno dei tanti esempi che
potremmo fare quando si ha a disposizione delle risorse
idriche.
L'acqua è una cosa importante per tutti noi, per tutti i
cittadini valdostani, ma non solo; ricordiamo in questa scorsa
estate le richieste d'aiuto dai Presidenti delle Regioni vicine -
nel nostro caso Piemonte, e nel caso di altre regioni il Trentino
Alto Adige - che necessitavano di acqua per il fabbisogno minimo
delle pianure per la produzione di riso, in particolare, che è una
coltura che ahimè, piaccia o no, necessità di molta acqua anche se
non per un lungo periodo, lasciamo il mais e altre colture e
orticolture.
Infatti non solo tale preoccupazione è stata avanzata prima che
ci fosse il cambio di Governo dall'attuale Ministro
all'agricoltura, che insieme a molti altri firmatari aveva già
presentato una mozione di questo tipo al governo nazionale,
logicamente con molti più punti perché venivano riprese tutta una
serie di problematiche che si manifestano di regione in regione; su
quest'iniziativa, faccio cenno a qualche punto, tanto per far
capirne l'importanza, in un periodo come questo dove lo scenario
futuro - e io mi auguro che cambi velocemente - secondo i maggiori
esperti si manifesterà con molte probabilità con scarse piovosità e
lunghi periodi di siccità.
Cito qualche punto in particolare: L'85% della produzione
agroalimentare deriva da colture irrigue, la risorsa idrica
costituisce un presidio fondamentale di agricoltura nazionale: 60%
destinato a uso agricolo, 25% settore energetico, 15% a uso civile.
Questi sono dei dati a livello nazionale.
Perché cito alcuni dati che provengono... a livello nazionale?
Perché io penso che ci troviamo in una situazione favorevole per
progettare questa tipologia di accumuli di acqua, perché ci
troviamo in una posizione naturale favorevole: rilasciando in un
momento di bisogno l'acqua dei nostri bacini o degli invasi, si può
servire non solo la nostra regione ma anche le regioni vicine.
Ho letto un articolo di ieri del Ministro e dei Ministri
all'ambiente del Governo attuale: hanno concentrato e pensano di
concentrare ulteriori risorse per incentivare la costruzione di
invasi e di bacini per accumulare, come ho detto prima,
l'acqua.
Altro dato importante, solo per citare una regione vicino a noi,
sempre da dei dati che ho trovato nella mozione illustrata lo
scorso luglio: proprio in un periodo di grande criticità, solo nel
Piemonte il fiume Po ha raggiunto una portata d'acqua inferiore al
72% rispetto alla media, con forti ripercussioni sulle portate
degli affluenti - e qui cita tutta una serie di affluenti: Trebbia,
Secchia e Reno, ai minimi storici; cita anche la nostra Dora
Baltea, l'Adda e il Ticino, che registrano una portata d'acqua
inferiore al 75% della media storica registrata.
Questo è un altro dato che sottolinea l'importanza di avere
acqua a disposizione nella nostra regione, potremmo dare le
risposte a l'intero territorio nazionale e, di conseguenza, vado
avanti con questa mozione che indicava anche alcune misure già in
atto - sia da fondi del PNRR ma non solo - e che richiamava anche
la volontà a livello europeo, perché ci troviamo sfortunatamente,
dico così... e dall'altra parte forse quando tocca gli interi Paesi
dell'Unione Europea forse è meglio per tutti, perché tutti
conoscono bene le difficoltà; anche la Francia si è mossa su questa
linea con una metodologia diversa dalla nostra, una linea meno
ambientale, con degli invasi e con dei laghi artificiali enormi e
più impattanti che necessitano di progetti anche dal punto di vista
della sicurezza, e tutti sappiamo bene cosa vuol dire accumulare
acqua a monte di paesi e città, dove esiste qualche problematica
dal punto di vista ambientale e dove si sono avviate delle proteste
contrarie alla costruzione di bacini enormi.
Ma la mia iniziativa si ferma alla richiesta - come si può
vedere sull'impegnativa, senza andare a guardare più lontano della
nostra Regione - di impegnare il Governo regionale a promuovere una
mappatura della presenza di siti sul territorio regionale,
funzionali alla realizzazione di nuovi invasi su aree naturali già
geograficamente predisposte per il potenziale stoccaggio di scorte
di acqua da utilizzare nei periodi di siccità; inoltre, sarebbero
utili in caso di precipitazioni sostenute a rallentare le piene dei
corsi d'acqua che logicamente si riversano a valle. Questo è un
altro aspetto che ci aiuterebbe da una parte a far sì di avere
delle grandi o medie scorte di acqua, anche perché da una breve
ricerca che ho fatto, da molti studi che sono stati fatti, a
livello nazionale riusciamo a recuperare solo il 13% dell'acqua
piovana.
Sono stati fatti studi con l'obiettivo di arrivare nel 2050 a
riuscire a recuperare almeno una percentuale più alta, che si
avvicini forse a delle cifre molto importanti, come il 50-60%, per
incrementare le risorse idriche, e tutti sappiamo l'importanza di
questa cosa in caso di bisogno, ma anche se non c'è questa grossa
necessità di avere più acqua per produzione di energia elettrica e
per tutte le mansioni che ho specificato prima. Non vorrei essere
ridondante.
Questo sarebbe efficace anche dal punto di vista della
sicurezza, perché, dopo grandi periodi di siccità si è sempre visto
che ci sono periodi piovosi, a volte caratterizzati da rovesci
locali temporaleschi o meno, che creano danni ingenti perché non
riusciamo a rallentare il flusso di quest'acqua.
Questo farebbe sì di avere da una parte degli accumuli naturali
che non sono invasivi per il territorio, bisognerebbe prevedere
un'azione che sia il meno impattante possibile - e speriamo che non
accada - come nell'alluvione del 2000, ci troviamo in condizione di
rallentare non dico di tanto ma di un poco se noi pensiamo che
l'obiettivo che si prefiggono da adesso al 2050 è di rallentare e
passare dal 13% degli accumuli dell'acqua piovana a un 50%, questo
fa sì che in un periodo come l'attuale se dovesse esserci un
cambiamento climatico brusco con delle temperature molto elevate e
invece di precipitazioni nevose avessimo delle precipitazioni di
pioggia, farebbero sì di trovare un'altra soluzione - come eravamo
abituati finora coi ghiacciai - avremmo dei piccoli laghetti
artificiali che farebbero d'accumulo. Questo farebbe sì che si
potrebbe - e non si sa mai, perché si parla di cose che potrebbero
accadere - limitare i danni che queste avversità atmosferiche
anomale potrebbero causare.
Aspetto la risposta del Governo, sperando che s'intervenga il
più presto possibile, perché io mi auguro che questo periodo di
siccità passi in fretta.
Aggiungo ancora un dato: ho avuto modo di capire quanti siano
indicativamente i danni causati in questi anni dalla carenza di
piogge: si attestano attorno a un miliardo all'anno, solo per
l'agricoltura in Italia. Questa sarebbe una piccola analisi da fare
per dire: preveniamo i danni e investiamo sul territorio per dare
risposte e limitare i danni.
Capisco anch'io che gli investimenti sono importanti ma oggi
abbiamo misure, e dai bollettini e da quello che vedo pubblicato
dal Governo nazionale, si va in quella direzione, anche su
indicazione di molte associazioni di categoria, come Coldiretti,
che avevano già predisposto un piano bacini che contempla la
necessità di agire, e purtroppo questa volta bisogna farlo in
fretta, per creare queste strutture per evitare danni causati dalla
siccità, dalla carenza di produzione e dall'altra parte, in caso di
eventi atmosferici anomali come alluvioni o quant'altro, per
limitare anche il danno a fondovalle.
Presidente -
Si è prenotato l'assessore Sapinet, siamo in
discussione generale, ne ha facoltà.
Sapinet (UV) -
Grazie, collega, per aver riportato in
aula questa tematica. Un anno anomalo, ma che gli esperti ci dicono
potrebbe essere anche la normalità da qui a poco.
Il tema della risorsa idrica investe diversi ambiti: l'irriguo,
l'idropotabile, la tutela dell'acqua ma anche le ricadute
industriali sull'idroelettrico e il turistico - come abbiamo detto
poco fa nel corso di un'iniziativa - e sull'innevamento sono
tutt'altro che trascurabili, così come il problema del reperimento
della risorsa idrica in caso di emergenza, come citava lei poco fa;
pochi eventi in questo 2022, pochi eventi - è vero - ma quelli che
si sono verificati hanno avuto una portata importante, basti
pensare all'incendio di Fontainemore, un incendio di importanti
proporzioni.
Come già illustrato nel corso di altre iniziative - dai miei
colleghi ma anche da me - la crisi idrica che abbiamo vissuto nei
mesi scorsi non lascia dubbi sul fatto che i prossimi anni saranno
caratterizzati da ancora maggiore condizione di siccità. Gli
scenari descritti da Arpa Valle d'Aosta ci portano a ipotizzare che
il clima della nostra regione nei prossimi decenni sarà
caratterizzato da un ulteriore aumento delle temperature, da una
variazione della redistribuzione stagionale delle piogge, che
saranno maggiori in primavera e in autunno e più scarse in estate,
e, soprattutto, avremo in inverno pioggia a quote più elevate con i
ben noti risvolti anche sull'accumulo stagionale.
Considerato che le precipitazioni si distribuiscono in modo
differente durante il corso dell'anno, emerge la necessità di
trovare soluzioni per immagazzinare almeno una parte dell'acqua da
poter poi redistribuire nei mesi di carenza idrica.
L'attuazione di quest'obiettivo, dai tempi di realizzazione non
brevissimi, non è però semplice, come ha indicato anche il collega
Marzi in un passato Consiglio.
Queste valutazioni presuppongono ad esempio per il mondo
agricolo la definizione della politica agricola e dell'utilizzo dei
suoli per il prossimo futuro, nonché delle modalità d' irrigazione
agricole ottimali, ma anche altri dipartimenti sono coinvolti per
gli aspetti potabili, idroelettrici, anche di innevamento, oltre
che per la funzione potenziale di mitigazione di eventi
alluvionali, e non sono solo le strutture regionali a essere
coinvolte, il BIM e gli Enti locali sono attori principali di
questi ragionamenti. É necessario innanzitutto partire dall'analisi
del cosiddetto bilancio idrico per porzioni omogenee del territorio
regionale, in genere i sottobacini, per definire la distribuzione
delle precipitazioni in termini d'intensità nei diversi periodi
temporali e dei deflussi dei corsi d'acqua delle esigenze
idriche.
Importante ovviamente è lavorare al fine di reperire le
opportunità che abbiamo in termini di finanziamenti e poi va
considerato che qualche ente locale o qualche altro Consorzio di
miglioramento fondiario si sta già adoperando per capire se e dove
creare dei bacini, ma- e lo abbiamo già detto più volte - è
necessaria sicuramente una regia regionale.
Come già emerso nelle varie discussioni sul tema, non è soltanto
opportuno individuare dove è fattibile realizzare i bacini di
accumulo ma anche quali opere di trasporto sono necessarie per
portare l'acqua dove serve e di quali entità i bacini dovranno
risultare per assicurare un adeguato approvvigionamento nei periodi
di crisi.
Si possono ipotizzare aree potenzialmente trasformabili in
bacini di accumulo nell'ordine di qualche centinaio di migliaia di
metri cubi.
La scelta puntuale dipende da dove sono poste le aree di
utilizzo dell'acqua e di come portarvi le acque. Una volta definita
un'ipotesi di distribuzione dei bacini e una loro priorità di
realizzazione in funzione dell'urgenza della criticità idrica da
affrontare, sarà possibile definire il programma di costi e
l'entità delle risorse finanziarie da rendere disponibili.
In merito all'iniziativa, dopo un confronto con le strutture del
mio Assessorato e del collega Marzi, si propone di variare un po'
l'ultima frase, di omettere quanto riportato, integrando: "Tenuto
conto delle distribuzioni delle precipitazioni dei flussi dei
torrenti e delle necessità idriche dei territori", fermo restando
poi che sarà importante a breve termine concentrarsi sulle
riorganizzazioni dei prelievi, sulle riduzioni delle perdite e
sulle razionalizzazioni dell'uso della risorsa acqua in modo da
avere il tempo di elaborare un programma di realizzazione degli
invasi che sarà oneroso e lungo da attuare e che quindi dev'essere
ben pensato e organizzato.
Quindi concludendo con la modifica appunto dell'ultima frase, si
esprime la volontà di votare favorevolmente all'iniziativa.
Presidente -
Si è prenotata la collega Minelli, ne ha
facoltà.
Minelli (PCP) -
Io mi scuso, non volevo parlare dopo
l'Assessore, però aspettavo di prenotarmi ma non era stato dato il
via alla discussione generale, quindi ho schiacciato dopo
l'Assessore.
Al di là di questo, interveniamo su questa mozione che,
peraltro, è un argomento che avevamo in qualche modo affrontato a
luglio, in sede di assestamento di bilancio quando avevamo
presentato un ordine del giorno proprio sulla necessità di piccoli
invasi; un ordine del giorno che peraltro non solo ha ricevuto -
come spesso accade - soltanto due voti e tutte astensioni, ma su
cui eravamo intervenuti soltanto io e l'assessore Sapinet, quindi
l'interesse in quel momento evidentemente non c'era, o erano state
fatte delle altre valutazioni, ed è venuto dopo.
Al di là di questo, io intervengo, invece, perché è un argomento
che merita attenzione e su cui vogliamo fare alcune
considerazioni.
Nel testo, parlo sia delle premesse che dell'impegno, comunque
si invoca la creazione di nuovi invasi con un duplice scopo, se
abbiamo capito bene, che è la conservazione delle acque per i
momenti di siccità e anche la prevenzione di eventuali
alluvioni.
Noi siamo d'accordo sulla possibilità di realizzare dei nuovi
piccoli invasi a scopo agricolo, realizzati nelle vicinanze delle
coltivazioni o delle attività che ne hanno necessità.
Questi invasi dovrebbero stoccare l'acqua piovana e l'acqua dei
ruscelli o delle sorgenti, ben inteso laddove già esiste un
reticolo irriguo, a servizio e in quantità adeguata alle attività
agricole; però per raccogliere le acque durante le alluvioni -
dagli approfondimenti che noi abbiamo cercato di fare, perché
questa mozione vi è da un po' e quindi abbiamo cercato di capirne
un po' di più - i piccoli invasi non sono utili perché, se servono
a mantenere le acque da una stagione all'altra, quando arrivano le
alluvioni, questi invasi teoricamente sono già pieni. Al massimo,
invece, questa funzione la possono svolgere le grandi dighe che
raccolgono le acque che già normalmente vi afferiscono e, se
l'acqua è in quantità eccessiva, la trattengono nel tempo e, in
caso di particolare siccità, possono turbinarla e rilasciarla in
misura maggiore nel momento in cui serve.
Noi abbiamo visto che gli esperti di questo settore consigliano,
invece, per prevenire i danni da inondazione, d'intervenire a
titolo preventivo, ma di fare un altro tipo d'intervento, cioè di
creare delle piccole aree di esondazione nelle zone pianeggianti,
privilegiando quelle che meglio si prestano, a partire da quelle
che normalmente già vengono invase naturalmente dalle acque quando
c'è un'esondazione, allo scopo di rallentare il flusso e di
deviarlo temporaneamente.
Sulla questione che è citata in premessa, laddove si parla
d'impermeabilizzare gli invasi naturali esistenti e poi si parla di
nuovi invasi generici... su quello non siamo tanto d'accordo e
spiego anche il perché: se si fa un'impermeabilizzazione degli
invasi naturali non c'è poi l'acqua che arriva nelle falde, questo
può costituire un problema poi per gli approvvigionamenti
idrici.
Gli interventi per evitare le perdite sulle condotte esistenti
possono andare bene, però con delle cautele, con attenzione.
È stato notato che laddove sono state costruite delle nuove
condotte, spesso si sono poi prosciugate delle sorgenti. Bisogna -
secondo noi - partire dall'assunto che se l'acqua si diffonde nella
natura ovviamente e arriva nel terreno e in falda non va persa,
anche perché mantiene umidi i terreni circostanti. Poi, certo, le
condotte servono a portare l'acqua dove serve ed è meglio se ci
arriva tutta, però bisogna agire con attenzione nelle singole
realtà.
In ogni caso, la miglior riserva possibile dell'acqua è quella
sotterranea, dove l'acqua si mantiene pura, non evapora come può
succedere invece negli invasi, quindi non si devono
impermeabilizzare quei terreni, proprio perché possono far filtrare
l'acqua, così come - a nostro avviso - bisogna canalizzare, ma non
in modo eccessivo.
Quello su cui siamo d'accordo è che occorre programmare l'uso
dell'acqua sulla base di studi preliminari approfonditi, che
prendano in considerazione le diverse esigenze nelle varie
situazioni.
Le soluzioni possono essere molteplici, ma di ognuna si devono
valutare i pro e i contro, avendo presente il quadro
complessivo.
L'impegno, così come è stato concepito, ma anche alcune parti
delle premesse, non ci vedono d'accordo, in particolare laddove
nell'impegno si va a dire che questi interventi sarebbero utili a
rallentare le piene dei corsi d'acqua perché, come ho evidenziato,
su questo l'idea è un po' diversa.
Presidente -
Consigliere Rollandin.
Rollandin (PA) -
Riguardo al tema sollevato in
quest'occasione, come si ricorderà mesi fa avevamo rappresentato
più o meno la stessa situazione, tenendo conto della situazione
nella nostra regione.
Ora noi sappiamo benissimo che da quando c'è stata la grande
innovazione delle dighe a scopo elettrico, da lì è nata una serie
di osservazioni particolari nelle valli laterali per capire come si
può intervenire nel modo giusto, tenendo conto sia dell'aspetto
legato alla produzione di energia e, come si viene a riprendere
oggi, tenendo conto di come distribuire nel modo giusto la
possibilità di valorizzare la parte agricola, dando al momento
giusto la disponibilità di acqua.
Credo che sia giusto e corretto riprendere questo tema, tenendo
conto che poi, fatti i grandi impianti che conosciamo e che hanno
fatto anche la ricchezza della nostra regione, non dimentichiamo
che con questo noi abbiamo ancora oggi dei punti importanti per
mantenere a livello regionale una serie di disponibilità
finanziarie che conosciamo bene.
Quello che è da sottolineare è un aspetto molto importante, noi
negli ultimi 2-3 anni abbiamo verificato che il nostro "tesoro
neve" è diminuito; diminuendo la riserva di neve e di ghiaccio,
durante il periodo primaverile ed estivo abbiamo una riduzione
della disponibilità di acqua molto sostenuta. Questo è un punto che
non possiamo giustificare, sappiamo benissimo qual è la causa, però
non possiamo modificarlo se non a livelli di mantenimento delle
situazioni che di volta in volta vengono prese in
considerazione.
Quindi, come avevamo già sottolineato, questo è un aspetto
delicatissimo, perché il fatto di avere delle riserve di acqua
nelle valli laterali è sicuramente importante e lo è ancora di più
dal momento in cui non ci sono le riserve nel punto più alto.
Noi riteniamo che questa possibilità debba essere valutata molto
attentamente, tenendo conto delle zone che meglio possono essere
portate a riferimento per l'attività agricola, non dimentichiamo
che anche in questo periodo per lo sci si sta facendo una riserva
di acqua in determinati punti.
Per non dimenticare la vicinanza di Pila, abbiamo i due laghi
che oggi sono riempiti però sarà difficile di nuovo riempirli
perché non c'è la base, non ci sono le possibilità di
ritornare.
Oggi è tutto legato in questo caso all'esigenza durante la
partita dell'inverno e quindi di quello che anche lì è un sostegno
molto importante.
La parte più importante è legata all'aspetto agricolo, alle
esigenze collegate e collegabili con le situazioni che meglio si
prestano ad avere poi un ritorno molto importante, quindi di
riuscire a mantenere - come sempre noi abbiamo voluto dire - nelle
zone che, se non c'è questa disponibilità, sono morte.
Gli alpeggi non hanno più la possibilità di verificare e di
ottenere quei risultati importanti che noi sappiamo e che tutti
sanno benissimo di conoscere.
Noi riteniamo molto importante questa parte: trovare le modalità
più giuste per trovare nel modo corretto i bacini dal più grosso al
più piccolo che però sia collegato e collegabile alle esigenze
dell'agricoltura, in primis e durante la primavera anche alle altre
situazioni quando non c'è bisogno di utilizzare quella che è
stata... (incomprensibile)
Non sto a farla più lunga, l'abbiamo già fatto quella volta, lo
rifacciamo adesso e credo che sia il momento di non perdere più
tempo e di partire soprattutto dalle zone dove gli stessi abitanti
sanno benissimo come e dove prevedere questi invasi che sono alla
base del risultato che, come lei ha ricordato, sono in questa
Valle.
Presidente -
Assessore Sapinet ha la parola per il
secondo intervento.
Sapinet (UV) -
Un secondo intervento - prima sono
intervenuto prima della collega Minelli - ma solo per ribadire
quanto già detto nel primo intervento, proprio collegandomi a
quanto giustamente lei faceva notare, ovvero la richiesta che
abbiamo fatto di cambiare appunto l'ultima frase, proprio lì dove
si parlava di rallentare le piene dei corsi d'acqua che potrebbero
eccetera eccetera, per poi sostituirla con "Tenuto conto della
distribuzione delle precipitazioni dei deflussi dei torrenti e
delle necessità idriche dei territori", che va un po' nella
direzione che lei faceva notare.
Presidente -
Consigliere Planaz ne ha facoltà.
Planaz (LEGA VDA) -
Ringrazio tutti quelli che hanno
partecipato a integrare quest'impegno e vorrei sottolineare un
fatto: mi sono soffermato, e non sono andato a cercare altri
motivi, ma mi sono concentrato su un'emergenza che è in atto e su
cui bisogna intervenire senza fare degli interventi molto invasivi
tipo una diga o quant'altro, che necessiterebbero di più tempo per
studi, sicurezza e sappiamo tutti la burocrazia quanto incida... ma
mi sono limitato, e spiego anche il perché... e poi tutte le idee
vengono riferite su questo argomento, perché a me e al mio gruppo
pare importantissimo: mai come oggi forse abbiamo avuto necessità
di affrontare questi problemi, se pensiamo ad anni indietro, dove
le precipitazioni sia di neve che di pioggia erano molto frequenti
e abbondanti... invece oggi ci troviamo in una situazione molto
critica e, come ho detto prima, speriamo che non sia come
dichiarato da molti esperti, ma è di quello che dobbiamo tener
conto per il nostro futuro pertanto cerchiamo d'intervenire il più
velocemente possibile per evitare molteplici danni.
Sono sempre in giro per il territorio e per la montagna e ho
notato, non solo in determinati posti ma in molteplici posti, già
degli invasi creati vuoti, per quello che avevo scritto
"Impermeabilizzare" perché questi invasi - e ce ne sono molti - non
contengono l'acqua né quando piove tanto ma neanche quando piove
poco. Rimangono forse nel periodo primaverile quando sia le
precipitazioni di pioggia sia lo scioglimento di nevai non riescono
ad assorbire del tutto le acque che scendono a valle, ma che poi in
breve tempo si svuotano.
Era per questo poi, come ho citato nelle premesse, di avviare
uno studio, poi le modalità dello studio saranno in mano ai tecnici
e agli esperti ma per far sì che si faccia qualcosa; penso che
quando andiamo a vedere che su tutto il territorio nazionale, ma
non solo, come citato prima, ma anche nella vicina Francia, ci si
muove in quella direzione, per fare in modo di avere più acqua a
disposizione e raccogliere più acqua piovana.
Poi, se in caso di alluvione serva diminuire il quantitativo di
acqua e limitare i danni che l'inondazione possa arrecare a valle o
non serva, quello lo vedremo dopo, e saranno delle persone più
competenti e più tecniche di noi che andranno a fare delle
valutazioni.
Accetto la modifica proposta dall'assessore Sapinet,
Senza obbligo perché vista la criticità del periodo... ma se
volesse aggiungere una piccola data così per metterci un punto e
dire: "Entro tale data mettiamo uno studio", tanto per dare una
concretezza ai lavori, se è possibile. Se non è possibile
l'accettiamo e la votiamo convintamente e invito tutti a fare la
stessa cosa per portare avanti un'iniziativa che speriamo non sia
d'urgenza, perché speriamo che cambi il panorama climatico, non
solo nella nostra regione ma in generale, e che non necessiti
d'intervenire così urgentemente, anche se un domani uno dei casi
che non ho citato, anche per l'innevamento della neve artificiale,
se abbiamo degli accumuli a valle agli impianti... io conosco delle
situazioni dove l'acqua viene pompata a monte per creare della neve
artificiale, se noi la fermiamo prima, è un costo in meno, sia come
costo di energia elettrica e anche un miglior utilizzo così della
materia prima come acqua per creare un innevamento e per dare
risposte anche a questi cambiamenti climatici e a molti impianti
che oggi rischiano di non avere la possibilità di aprire nei tempi
prescritti perché i cambiamenti climatici lo impongono.
Accetto la modifica dell'Assessore, che ringrazio, e votiamo
convintamente questa mozione.
Presidente -
Consigliere Lucianaz.
Lucianaz (LEGA VDA) -
À soutien de l'appel de mon
collègue, j'invite à réfléchir même sur la question de la culture
que les Valdôtains ont toujours eue vis-à-vis des eaux et donc, on
sait bien que la gestion des eaux remonte au millénaire passé ; il
suffit de penser à Pont d'Aël, mais même aux travaux cyclopéens
qu'on a fait au 13
ème
, 14
ème,
, surtout au
15
ème
siècle, en Vallée d'Aoste, ça signifie qu'il y a
eu un effort formidable de la part de la communauté valdôtaine et
des notables, des forces économiques de l'époque, de maintenir la
bonne exploitation des eaux.
C'est un des éléments prioritaires pour la Communauté
valdôtaine, autant que l'autonomie. Si vous avez eu l'occasion de
lire les rapports de l'Assemblée Constituante italienne en 47, la
question des eaux a pris énormément de temps : le débat sur la
question des eaux plus que la question de la répartition
financière, plus que la question des compétences régionales, plus
que la question de la zone franche. Vraiment, pour les Valdôtains,
comment gérer les eaux est prioritaire. Voilà donc que ça fait
partie de notre culture. Il faut absolument réfléchir sur ce qu'ont
fait les vieux Valdôtains : qui a été à l'alpage il y a 40 ans, 50
ans comme moi, souvient que, dans tous les petits alpages, il y
avait un réservoir d'eau. Il y avait toujours une petite piscine à
disposition parce que c'était prioritaire avoir de l'eau à
disposition pour les entretiens de la petite montagne. Et, comme
ça, même l'énorme culture qu'il y a sur la distribution des eaux
qui assurent l'entretien : par exemple, les consortiums
d'amélioration. Il y a tout un monde que les Valdôtains n'ont pas
envie de perdre, qui devrait être majoritairement soutenu
financièrement par l'administration régionale, à mon avis, et qui
va dans la direction de garder cette richesse. Nous, on est riches
en eau, pas en gaz où pétrole. Nous, on est riches en eau, il faut
essayer toutes les possibilités de garder et d'utiliser au mieux
ces eaux ; et donc, pourquoi pas essayer même des études sur des
nouveaux bassins, qui soient naturels ou artificiels mais qui
aillent dans la direction de garder le plus possible leurs
richesses ? Je vous invite, de ma part aussi, à soutenir cette
initiative.
Presidente -
Se non vi sono altri interventi, mettiamo in
votazione la mozione così come emendata. Non vedo richieste
d'intervento, mettiamo in votazione. La votazione è aperta. La
votazione è chiusa.
Presenti: 35
Votanti: 33
Favorevoli: 33
Astenuti: 2 (Guichardaz Erika e Minelli).
La mozione è approvata.
Sospendiamo brevemente i lavori del Consiglio per arieggiare i
locali.
La seduta è sospesa dalle ore 17:30 alle ore 17:50.
