Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2108 del 25 giugno 1986 - Resoconto
OGGETTO N. 2108/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Objet n. 3771 en date du 23 mai 1986:
Approbation et liquidation d'une subvention de 10.000.000 de
lires en faveur de la bibliothèque du Grand-Séminaire d'Aoste -
Année 1986.
PRESIDENTE:
Metto in approvazione la ratifica della
deliberazione in oggetto.
ESITO DELLA VOTAZIONE
Presenti 22
Votanti 22
Favorevoli 22
Il Consiglio approva all'unanimità
Oggetto n. 3932 in data 30 maggio 1986:
Concessione e liquidazione di contributi ai centri culturali
della Regione per l'espletamento delle attività culturali e
scientifiche dell'anno 1986.
PRESIDENTE:
Ha chiesto di parlare il Vice Presidente
Dolchi, ne ha facoltà.
DOLCHI (P.C.I.):
La mia è solo una osservazione. Siamo
d'accordo sulla concessione e liquidazione di contributi ai centri
culturali della Regione, vorremmo sapere se viene data una
diffusione alle possibilità di concorrere a questi contributi e se,
e come, viene organizzata la presentazione delle eventuali domande;
cioè se esiste una procedura per questo. Non vorrei che chi chiede,
ottiene, mentre chi fa dei sacrifici per svolgere l'attività
culturale, cercando di portare il suo contributo nei diversi
settori della vita culturale valdostana e non chiede, non ha nessun
contributo.
Quindi nell'approvare questa ratifica di deliberazione di
Giunta, la raccomandazione è di avere, se possibile, in avvenire un
orientamento o perlomeno una diffusione appropriata anche
nell'ambito delle stesse situazioni culturali, affinchè tutti
sappiano come, quando e in che modo possono ottenere il contributo,
se intendono ottenerlo.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.):
Su questo argomento in passato avevamo
fatto alcune osservazioni, alle quali l'Assessore Faval aveva
risposto con una proposta che riteniamo molto intelligente, e che
era quella di adattare un provvedimento legislativo che riguardasse
la possibilità di erogare dei contributi alle varie associazioni,
culturali e non, che operano in valle, fissando dei criteri ben
precisi.
Questa proposta dell'Assessore è stata formulata un anno e mezzo
fa, siccome non abbiamo ancora visto un disegno di legge del
genere, chiediamo se è stata abbandonata l'idea di procedere in tal
senso, e per quale motivo ancora ci ritroviamo questi criteri nella
determinazione dei contributi alle associazioni culturali.
PRESIDENTE:
Ha chiesto di parlare l'Assessore alla
Pubblica Istruzione Faval, ne ha facoltà.
FAVAL (U.V.):
Le Conseil sait très bien qu'il existe une
loi régionale pour l'allocution d'une contribution aux Associations
culturelles qui sont dans la liste de la loi que je viens de citer.
En ce qui concerne la délibération sur laquelle le Conseil est en
train de discuter, on est dans la même situation sur la question
des livres. Nous pourrions, comme il a été évoqué par M. Torrione,
établir des barèmes, tout de même je crois que nous pourrions de
quelque façon oublier certaines possibilités de faire quand même
culture; de l'autre côté, comme venait de dire M. Dolchi, je ne
sais pas s'il est utile ou bien de faire de la publicité à la
possibilité que le Conseil régional alloue des fonds à ces
Associations.
Nous avons d'un côté (j'insiste) une loi qui prévoit des fonds
établis pour des Associations culturelles qui ont certaines
caractéristiques et qui font un certain genre de travail; en ce qui
concerne cette liste le Conseil sait très bien que rien a été
changé par rapport à l'habitude de tenir compte de certaines
questions et je crains que si "a priori" l'on établissait des
barèmes ou d'autres méthodes pour vérifier certaines choses, nous
pourrions quand même ne tenir pas compte de certaines exigences qui
pourraient venir à la suite. Donc, dans ce cas je demande au
Conseil régional, et je suis sûr que les Conseillers ont déjà fait
ce travail, de vérifier, sur la documentation qui a été envoyée à
tous les Conseillers, si c'est le cas ou pas d'allouer les fonds
que l'on propose en tant que Junte aux différentes Associations
culturelles, parce qu'il est assez difficile de procéder d'une
façon différente.
J'insiste sur la question de la publicité, parce-que je crois
que cela doit jaillir directement d'une exigence, on ne peut pas
penser de pousser quelqu'un à faire de la culture; ou bien il y a
cette exigence, et on va la vérifier en ce qui a été fait, ou bien
elle n'existe pas et ce n'est pas le cas d'insister.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 3950 in data 30 maggio 1986:
Proroga
al 31.12.1986 della durata delle linee di credito concesse a
società esercenti impianti a fune, ai sensi delle deliberazioni del
Consiglio regionale n. 620/VIII, in data 31.5.1984 e n. 730/VIII,
in data 13.7.1984.
PRESIDENTE:
Ha chiesto di parlare il Consigliere Millet,
ne ha facoltà.
MILLET (P.C.I.):
Su questo provvedimento siamo d'accordo
ma vorremmo chiedere alcune cose. La prima è come mai la proroga
viene approvata solo fino al 31.12.1986, perchè leggendo il
deliberato si desume che questo provvedimento viene preso a seguito
della situazione in cui molte società si sono venute a trovare a
causa delle scarse precipitazioni nevose, di difficoltà finanziarie
o di impossibilità di restituire dei crediti ottenuti. Allora viene
da chiedersi se al 31 dicembre non si troveranno nelle stesse
condizioni di oggi e se pertanto non sarebbe stato più opportuno
prorogare di un anno, per non correre il rischio, dal momento che
questa è già la seconda proroga, di doverne fare una terza.
Riteniamo quindi che sarebbe bene affrontare in modo più serio la
questione della linea di credito alle società.
La seconda domanda è rivolta all'Assessore, al quale chiedo se
possibile, di definire un po' meglio la questione in Commissione
perchè pensiamo che questo problema dovrà essere affrontato per
decidere il tipo di credito di cui potranno disporre queste società
per poter avere i soldi disponibili, per non pagare dei tassi di
interesse alle banche.
Infine, vorrei sollecitare l'Assessore (che si era impegnato in
tal senso) a fornirci la situazione di tutte le società degli
impianti, in modo che i Consiglieri possano avere un quadro preciso
della partecipazione regionale in queste società.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY (D.C.):
Anche la Giunta regionale ha il timore che
le società abbiano difficoltà a restituire i prestiti che erano
stati fatti in quel tempo per mancanza di innevamento, ma c'è stata
una richiesta di proroga da parte di quest'ultima sino a fine anno
e la Giunta regionale ha ritenuto di accettarla.
È stato adottato un ulteriore provvedimento che prevede un
contributo a fondo perso a quelle società che hanno avuto perdite
non indifferenti in questa annata 1985-86, con un riferimento preso
dalle annate precedenti.
Quanto diceva il Consigliere Millet ci trova quindi consenzienti
perchè stiamo preparando tutta una documentazione, società per
società, ed alcune proposte che prima di andare in Giunta verranno
dibattute in Commissione; l'indirizzo è di avere una precisa
situazione anche perchè sappiamo che determinate piccole società,
dalla Valgrisenche alla Valle di Rhêmes, potranno ricevere un aiuto
da questo provvedimento in quanto è un discorso sociale che
vogliamo fare nei confronti di quelle località.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 4094 in data 5 giugno 1986:
Lavori
di ripristino della pavimentazione in conglomerato bituminoso della
S.S. n. 505 della Valle del Lys dal bivio di Noversch alla località
Lysbalma e della S.S. n. 506 della Valle d'Ayas nel tratto
interessante la traversa abitata di Champoluc - Aggiudicazione
mediante trattativa privata all'impresa Co.Ge.Co. s.r.l. -
Approvazione ed impegno di spesa.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
La descrizione delle premesse non è
sufficientemente chiara, cioè non si capisce se c'è la
responsabilità di qualcuno nei danni provocati per cui deve
intervenire la Regione, e non è neppure chiaro quante ditte sono
state chiamate a fare delle offerte ufficiose e perchè si è scelto
poi la Co.Ge.Co.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
Oltre alle motivazioni dovute agli eventi
meteorologici ben noti di questo inverno, nelle zone interessate
erano in corso dei lavori di acquedotti nella Valle di Gressoney e
di fognature nella Valle di Ayas.
Sono state interpellate le solite ditte che lavorano per la
Regione nel campo dei conglomerati bituminosi, è stata scelta la
Co.Ge.Co. come aggiudicataria per avere fatto l'offerta migliore. È
stata scelta la trattativa privata a seguito di gara ufficiosa, per
l'urgenza, ricorderete tutti il "Monitore Valdostano" che aveva
pubblicato le foto per mostrare il disagio cui erano sottoposti i
cittadini.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 27
Votanti 26
Favorevoli 26
Astenuti 1 (Torrione)
Il Consiglio approva
Oggetto n. 4097 in data 5 giugno 1986:
Lavori
di sistemazione dei capannoni ex Pignataro in località Tzamberlet
nel Comune di Aosta di proprietà regionale - Esecuzione
dell'impianto termico - Appalto dei lavori a licitazione privata -
Approvazione del progetto - Approvazione ed impegno di
spesa.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Ho delle grosse perplessità su
questa delibera e sulla successiva, concernente l'impianto
elettrico. Al momento dell'acquisto che dovrebbe risalire a circa
un anno fa, la Regione aveva speso circa 1 miliardo 400 milioni per
l'acquisto di questi capannoni, che dovevano servire per dei
garages regionali, quindi per il ricovero delle macchine della
Regione.
Adesso a un miliardo 400 milioni vanno aggiunti altri 600
milioni e la cifra sale eccessivamente, per cui vorrei capire i
motivi di questo cambio di destinazione.
Vorrei sapere dall'Assessore ai Lavori Pubblici qual'è la
destinazione di questi capannoni e come mai si è cambiata
totalmente impostazione dopo le dichiarazioni e la delibera allora
portata in Consiglio regionale.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
La destinazione dei capannoni in oggetto
era prevista in un primo tempo, come giustamente ha detto il
Consigliere Baldassarre, per autorimessa, vengono ora destinati a
magazzini per l'Assessorato al Turismo, per l'archeologia.
Il motivo del cambiamento di destinazione è che questi locali
non sono stati ritenuti idonei per essere adibiti a garages, per i
quali sono stati invece scelti altri capannoni in altre
località.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.):
Vorrei sapere se nell'utilizzazione
per questa nuova destinazione dell'ex fabbricato Pignataro è
prevista anche la rimozione di un indecente deposito
dell'archeologia che si trova dietro il Cimitero di S. Orso, dove
esiste un vincolo paesaggistico che l'Amministrazione regionale
disattende continuamente, perchè da anni in quella zona che è
prospiciente un monumento come quello del Cimitero di S. Orso,
esiste in maniera disordinata e addirittura sconcia un deposito che
non fa onore a chi l'ha costruito, tanto meno se è un deposito
della Sovrintendenza Antichità e Belle Arti.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
Per dire una parola soltanto: si.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Oggetto n. 4114 in data 5 giugno 1986:
Concessione e liquidazione di un contributo di £ 10.000.000 al
Comitato Organizzatore del 6° raduno campioni olimpionici -
Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto:
Presenti 28
Votanti 27
Favorevoli 27
Astenuti 1 (Tamone)
Il Consiglio approva
Oggetto n. 4161 in data 5 giugno
1986:
Intervento di urgenza per la sistemazione delle
sponde del torrente Artanavaz, in loc. Pont-Buevo, in Comune di
Saint-Rhémy - Esecuzione dei lavori in economia mediante contratto
di cottimo fiduciario - Aggiudicazione a trattativa privata
all'impresa Avondoglio Giancarlo di Aosta - Approvazione ed impegno
di spesa,
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
