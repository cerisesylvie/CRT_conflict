Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 436 del 20 marzo 1984 - Resoconto
OGGETTO N. 436/VIII - PROVVEDIMENTI ATTI A MIGLIORARE LA
FUNZIONALITA' DEGLI UFFICI E DEI SERVIZI REGIONALI
(Interpellanza).
PRESIDENTE
: Do lettura dell'interpellanza presentata dal
Consigliere Torrione.
INTERPELLANZA
Nel mese di ottobre dello scorso anno, l'Assessore Martin, in
risposta ad una interpellanza, presentata dallo scrivente, dava
precise assicurazioni circa una serie di provvedimenti atti a
migliorare sotto diversi aspetti la funzionalità degli uffici
e
dei servizi regionali.
A distanza di cinque mesi, non è stata adottata la benché
minima misura per cui la situazione, sotto certi aspetti, si è
ulteriormente aggravata e deteriorata.
Tutto ciò premesso, il sottoscritto Consigliere
regionale
INTERPELLA
l'Assessore alle Finanze per conoscere:
1)
tempi
e
modi di realizzazione di un sistema
di idonea segnaletica degli uffici regionali;
2)
i provvedimenti che la Giunta intende
adottare;
a)
per migliorare il decoro dell'atrio del palazzo
regionale e rendere più efficaci i servizi rivolti al
pubblico;
b)
per definire, possibilmente a tempi brevi in
considerazione del fatto che sono ormai trascorsi oltre 23 anni
dalla sua costruzione, l'assetto del frontone della facciata sud
del palazzo sede dell'Amministrazione regionale.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Rinuncio ad illustrarla, aspetto la
risposta dell'Assessore competente.
PRESIDENTE
: Ha chiesto la parola l'Assessore alle Finanze
Martin; ne ha facoltà.
MARTIN (Féd. D.P. -U.V.P.):
Nell'interpellanza del
Consigliere Torrione si chiedono i tempi e i modi di realizzazione
di un sistema di idonea segnaletica degli uffici regionali. Faccio
presente che, nel mese di gennaio, la Giunta ha adottato una
deliberazione nella quale si prevede di fornire gli uffici del
Palazzo, dell'Assessorato al Turismo, cioè quelli ubicati in Piazza
Narbonne, e eventualmente gli altri uffici, ora ce ne sono anche
presso Piazza della Repubblica, di una idonea segnaletica, che sarà
composta da pannelli neri componibili, con caratteri ad incastro, e
che ricalcherà un pochino quello che è già stato fatto negli uffici
dell'Assessorato ai Lavori Pubblici, dove pare abbia dato un ottimo
risultato.
La ditta interpellata per questa fornitura è la Oxa di Torino,
in quanto è l'unica a distribuire questo tipo di segnaletica. Il
prezzo presunto, se può interessare, si aggira sui 34 milioni,
I.V.A. esclusa.
Per quanto riguarda gli altri due punti dell'interpellanza, in
cui si chiede quali siano i provvedimenti che la Giunta intende
adottare per migliorare il decoro dell'atrio del Palazzo regionale
e per rendere più efficaci i servizi rivolti al pubblico, faccio
presente che la Giunta regionale ha incaricato l'Architetto Sergio
Canavese di redigere uno studio, un progetto per quanto riguarda la
sistemazione dell'atrio posto al piano terreno.
L'ultima domanda chiede cosa si intende fare per sistemare il
frontone del Palazzo. Onestamente devo dire che non abbiamo avuto
molto tempo, in questi ultimi mesi, di pensare al frontone del
Palazzo, in quanto avevamo altri problemi, non dico più importanti,
ma diverse a cui pensare. Ci potrebbe essere forse un concorso di
idee o qualcosa di simile.
Io ritengo però che, essendo questo un problema che non riguarda
la Giunta anziché il Consiglio, oppure la maggioranza anziché
l'opposizione, ma riguarda tutta l'Amministrazione regionale, se vi
sono delle idee in questo campo, da parte del Consigliere Torrione
o di chiunque ne abbia, sono ben accette e vedremo di coordinare un
pochino i lavori per fare qualcosa anche per il frontone del
Palazzo regionale.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Ringrazio l'Assessore Martin e mi
dichiaro soddisfatto della risposta. Per quanto riguarda i primi
due problemi aspettiamo quindi che le soluzioni si realizzino
concretamente.
Per l'ultimo aspetto invece, visto che l'Assessore ha
sollecitato l'interessamento anche del Consiglio, per quanto
riguarda la sistemazione di quel desolante frontone, che ormai da
23 anni è in quelle condizioni, mi sono permesso ieri sera, in sede
di Comitato per la celebrazione della morte di Emilio Chanoux di
proporre, con la sistemazione grafica che si riterrà più idonea, di
sistemare sul Palazzo una frase di Emilio Chanoux.
Per una strana combinazione, me lo faceva rilevare un Comandante
partigiano dell'epoca, il Palazzo regionale si trova proprio di
fronte alla casa dove Chanoux venne arrestato. Credo che un omaggio
al martire della Resistenza valdostana possa essere effettuato con
la semplice iscrizione di una sua frase sul frontone del Palazzo
regionale.
Dico subito che credo che sia un doveroso omaggio fatto nella
sede più opportuna, cioè il Palazzo regionale, a chi dell'autonomia
è stato il vate e, nello stesso tempo, credo che si possa dire,
senza ricercare progetti che poi non si realizzano, come quelli
passati di mosaici che lasciano sempre delle perplessità, che è
meglio fare leggere ai cittadini una frase che fu testimone del
nostro passato e soprattutto che ricordi la figura di Emilio
Chanoux.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je veux ajouter deux mots. Le
Conseiller Torrione a souligné certains aspects et surtout la
question de la célébration. Malheureusement on n'a pas eu le temps
d'être présents, à cause de la réunion de la Junte. Je voulais dire
que, pour un concours d'idées, on a toujours transmis à l'occasion
de cette séance un projet que la Junte avait déjà vu. Ce projet
prévoyait un monument, en face de la maison de Chanoux, très
simple. Je pense que nous sommes dans la même direction.
Pour la première partie, je dois dire que, pour prévoir un
arrangement plus clair à l'intérieur du Palais, on a fait toujours
des réunions de la Junte avec les représentants des directeurs au
but de parler avec les intéressés de façon de rédiger un projet
général pour aménager les différents palais de l'Administration
régionale. C'est la suite de cela qu'on a eu cette délibération,
afin d'avoir une participation de tous les employés et surtout des
directeurs qui sont directement à contact avec ces problèmes.
