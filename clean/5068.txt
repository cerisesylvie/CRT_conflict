Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 647 del 7 giugno 1984 - Resoconto
OGGETTO N. 647/VIII - COMPLETAMENTO DEL TRASFERIMENTO IN
PROPRIETA' AGLI ASSEGNATARI DI ALLOGGI DI EDILIZIA RESIDENZIALE
PUBBLICA - APPROVAZIONE DI MOZIONE.
PRESIDENTE:
Do lettura della mozione presentata dai
Consiglieri Mafrica, Bajocco, Millet, Dolchi e Cout:
MOZIONE
CONSIDERATO che è ormai trascorso oltre un anno dalla riunione
del 10 maggio 1983 in cui il Consiglio regionale approvò
all'unanimità un ordine del giorno, proposto dal Gruppo comunista,
con cui si invitava la Giunta regionale ad accertare se esistevano
casi in cui era possibile attuare il trasferimento in proprietà
agli assegnatari di alloggi di edilizia residenziale pubblica, che
si trovassero nelle condizioni previste dall'art. 29 della legge
513 del 1977;
VERIFICATO che l'art. 29 della legge 513 del 1977, modificato
dall'art. 52 della legge 457 del 1978, consente il trasferimento
agli assegnatari di alloggi situati in fabbricati in cui siano già
stati trasferiti almeno i sette decimi della consistenza
immobiliare;
RICORDATO che l'Istituto Autonomo Case Popolari, in data 7
febbraio 1981 aveva proposto il trasferimento in proprietà agli
assegnatari di 89 alloggi siti in Aosta, che rispondevano ai
requisiti richiesti dall'art. 29 della legge 513;
CONSTATATO che con deliberazione n. 7118 del 28 novembre 1983 la
Giunta regionale ha autorizzato al trasferimento di soli 23 alloggi
tra quelli segnalati nella richiesta del febbraio 1981;
ALLO SCOPO di dare una definitiva ed equa soluzione ad un
problema da tempo sul tappeto, su cui peraltro la Giunta regionale
ha in più occasioni espresso il proprio parere favorevole;
DELIBERA
di impegnare la Giunta regionale a provvedere entro il termine
di due mesi al completamento dei trasferimenti proposti fin dal
febbraio 1981 dall'Istituto Autonomo Case Popolari.
PRESIDENTE:
Ha chiesto di illustrare la mozione il
Consigliere Tonino, ne ha facoltà.
TONINO - (P.C.I.):
Non credo sia necessario spendere
molte parole per spiegare il senso della mozione; la premessa è
molto chiara. La nostra preoccupazione - del resto manifestata in
più occasioni - è come mai non va avanti niente; né la prima
deliberazione, né tantomeno la seconda.
Sulla seconda, cioè sulla necessità di completare questa partita
di trasferimenti, abbiamo sentito anche l'Istituto e non ci sono
preclusioni (così infatti il Presidente dell'I.A.C.P. ha detto a me
e al Consigliere Bajocco), per cui non si riesce a capire come mai
non si completi questo trasferimento, che è in fondo un intervento
di razionalizzazione nella gestione del patrimonio pubblico. Non
solo, ma questo potrebbe anche mettere in moto una serie di
risanamenti di questo patrimonio da parte degli stessi assegnatari,
che renderebbe le case e gli appartamenti migliori, oltre che, da
un punto di vista economico, mobilitare una serie di investimenti e
risorse.
La questione è la solita che abbiamo posto in altre sedute del
Consiglio regionale; la mozione ha il senso di ribadire oggi che il
Consiglio regionale vuole risolvere questo problema in tempi brevi
- noi abbiamo indicato il termine di due mesi - in modo che
l'Istituto sia impegnato nei due mesi a completare questo tipo di
trasferimento.
Parlo dell'Istituto perché la legge da questo punto di vista è
molto chiara: infatti chiede alle Regioni l'autorizzazione e poi
delega all'Istituto il passaggio di proprietà.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
On avait déjà parlé de ce problème il
y a deux mois à peu près. En effet avec la délibération 7118 du 28
novembre 1983, le Gouvernement régional avait autorisé à transférer
la propriété des logements situés dans les immeubles de l'Institut
Autonome pour les Maisons Populaires.
Ensuite, avec la lettre du 3 avril 1984, l'Administration
régionale a invité l'Institut à procéder aux démarches successives
de sa compétence. Lorsque l'Institut aura défini le passage de
propriété, qui à présent est de compétence de l'Institut même, on
pourra voir s'il est encore nécessaire de modifier la loi, ou bien
de prévoir d'examiner le déplacement des locataires, car des
immeubles sont dans une certaine situation et il y a des personnes
qui ne veulent pas acheter.
Donc je demanderais de changer la délibération de la manière
suivante: "di impegnare la Giunta ad esaminare il completamento dei
trasferimenti proposti fin dal febbraio 1981 dall'I.A.C.P. al
termine del trasferimento in corso".
Je pense que cette proposition peut être acceptée.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Già in un'altra occasione non avevamo
capito bene perché si volesse completare il trasferimento di questo
primo gruppo di 23 alloggi prima di passare al secondo, perché ci
sembrava che fosse più giusto andare avanti secondo il dettato
della legge.
Detto questo, mi ricordava adesso il Consigliere Bajocco che il
trasferimento dei primi 23 potrebbe essere attuato entro giugno.
Allora se la modificazione è tale per cui la Giunta si impegna a
valutare la possibilità successivamente di completare il
trasferimento e c'è un impegno in tal senso, siamo d'accordo.
PRESIDENTE:
Metto in approvazione la mozione nel testo
emendato su proposta del Presidente della Giunta, di cui do
lettura:
MOZIONE
CONSIDERATO che è ormai trascorso oltre un anno dalla riunione
del 10 maggio 1983 in cui il Consiglio regionale approvò
all'unanimità un ordine del giorno, proposto dal Gruppo comunista,
con cui si invitava la Giunta regionale ad accertare se esistevano
casi in cui era possibile attuare il trasferimento in proprietà
agli assegnatari di alloggi di edilizia residenziale pubblica, che
si trovassero nelle condizioni previste dall'art. 29 della legge
513 del 1977;
VERIFICATO che l'art. 29 della legge 513 del 1977, modificato
dall'art. 52 della legge 457 del 1978, consente il trasferimento
agli assegnatari di alloggi situati in fabbricati in cui siano già
stati trasferiti almeno i sette decimi della consistenza
immobiliare;
RICORDATO che l'Istituto Autonomo Case Popolari, in data 7
febbraio 1981 aveva proposto il trasferimento in proprietà agli
assegnatari di 89 alloggi siti in Aosta, che rispondevano ai
requisiti richiesti dall'art. 29 della legge 513;
CONSTATATO che con deliberazione n. 7118 del 28 novembre 1983 la
Giunta regionale ha autorizzato l'I.A.C.P. al trasferimento di soli
23 alloggi tra quelli segnalati nella richiesta del febbraio
1981;
ALLO SCOPO di dare una definitiva ed equa soluzione ad un
problema da tempo sul tappeto, su cui peraltro la Giunta regionale
ha in più occasioni espresso il proprio parere favorevole;
DELIBERA
di impegnare la Giunta regionale ad esaminare il
completamento dei trasferimenti proposti fin dal febbraio 1981
dall'Istituto Autonomo Case Popolari al termine del trasferimento
in corso.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
I lavori sono terminati, il Consiglio sarà
riconvocato a domicilio per i giorni 27 e 28 giugno prossimo
venturo.
La seduta è tolta.
L'adunanza termina alle ore 19,04.
