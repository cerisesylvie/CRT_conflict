Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1874 del 15 febbraio 1991 - Resoconto
OGGETTO N. 1874/IX - Concessione di un contributo economico
straordinario a favore della Sig.a Armani Claudia, di Gaby.
Presidente: Do lettura della proposta di delibe-razione iscritta
al punto 41 dell’ordine del giorno.
IL CONSIGLIO
delibera
1°) di approvare la concessione di un contributo economico
straordinario di lire 8 milioni a favore della Sig.ra Armani
Claudia, nata ad Ivrea il 06.01.1963 e residente in Gaby - Via
Masounozi, n. 14 - c.f. RMN CLD 63A46 E379W, a fronte delle spese
che sosterrà per sottoporre il figlio Rial Matteo, di anni 2, a
visite specialistiche negli Stati Uniti;
2°) di approvare, impegnare e liquidare la spesa di lire 8
milioni, da imputare al Capitolo 61180 del bilancio di previsione
della Regione per l’anno 1991, "Contributi,
sovvenzioni e sussidi a privati" che presenta la necessaria
disponibilità;
3°) di stabilire che alla liquidazione della spesa provveda
l’ufficio di ragioneria
dell’Assessorato alla Sanità ed Assistenza Sociale,
ai sensi dell’articolo 58 della legge regionale 27
dicembre 1989, n. 90, alla Sig.ra Armani Claudia, residente in Gaby
- Via Masounozi, n. 14 - c.f. RMN CLD 63A46 E379X, su presentazione
di documentazione attestante la spesa sostenuta;
4°) di stabilire che al pagamento della spesa provveda
l’Assessorato alle Finanze, secondo i disposti
dell’articolo 59 della legge regionale
sopracitata
Presidente:
ha chiesto la parola
l’Assessore alla Sanità ed Assistenza sociale,
Beneforti; ne ha facoltà.
Beneforti (DC):
Il provvedimento che la Giunta propone
all’approvazione del Consiglio regionale, prevede
l’erogazione di un contributo economico
straordinario di otto milioni alla signora Armani Claudia di Gaby,
per le spese che la stessa sostiene per sottoporre il figlio
minore, Rial Matteo, a visite specialistiche
all’estero.
Il minore è affetto da "sindrome del nevo sebaceo e da
epilessia", una malattia molto rara, che provoca crisi convulsive e
ritardo globale nello sviluppo.
Da tempo il bambino è sottoposto a tecniche di riabilitazione
intensiva, con applicazione del metodo
Doman
.
L’attuazione del programma di tale applicazione,
prevede una prima fase in Italia e precisamente a Livorno, ed una
seconda fase a Filadelfia, già avvenuta nello scorso mese di
gennaio.
Il contributo è stato chiesto dalla famiglia per poter coprire
le spese del viaggio negli Stati Uniti.
Di fronte al caso particolare del bambino ed alla situazione
finanziaria della famiglia, la Giunta propone al Consiglio
l’approvazione di questo contributo.
Presidente:
Se nessuno chiede la parola, pongo in
votazione, per scrutinio segreto, la proposta di deliberazione in
oggetto.
Votazione a scrutinio segreto
Esito della votazione:
Presenti: 28
Votanti: 28
Favorevoli: 27
Contrari: 1
Il Consiglio approva
***
