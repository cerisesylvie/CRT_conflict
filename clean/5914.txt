Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 337 del 9 febbraio 1984 - Resoconto
OGGETTO N. 337/VIII - INTENDIMENTO DELLA GIUNTA REGIONALE PER
LA COSTITUZIONE DELLA REGIONE QUALE PARTE CIVILE, NEI CONFRONTI
DELL'EX PRESIDENTE DELLA GIUNTA NEL PROCEDIMENTO GIUDIZIARIO PER I
FATTI RELATIVI ALLA GESTIONE DELLA CASA DA GIOCO DI SAINT-VINCENT.
- (Interpellanza).
PRESIDENTE
: Do lettura dell'interpellanza presentata dai
Consiglieri Mafrica e Millet:
INTERPELLANZA
Considerato che con deliberazione n. 7605 del 21.12.1983,
assente l'allora Presidente Mario ANDRIONE la GIUNTA REGIONALE HA
DELIBERATO DI APPROVARE LA COSTITUZIONE DELLA REGIONE COME PARTE
CIVILE contro Bruno MASI, Franco CHAMONAL, Paolo GIOVANNI, Eraldo
MANGANONE
Enrico CHEILLON, Carlo FERINA e contro tutti i ventitré
controllori regionali presso il Casinò di Saint-Vincent;
POICHÉ. come appare dalla premessa del provvedimento, LA
DECISIONE di affidare la tutela dell'interesse regionale all'Avv.
Prof. Gilberto LOZZI di Torino nel procedimento penale contro i
predetti MARI ed altri DERIVA DAL FATTO CHE LA GIUNTA HA RITENUTO
LA REGIONE PARTE LESA rispetto ai reati (associazione per
delinquere, peculato, ecc.) di cui gli stessi sono indiziati;
VISTO che la deliberazione della Giunta è conseguente alla
comunicazione 279/82, notificata in data 7.12.1983, con la quale il
Giudice istruttore dell'Ufficio Istruzione Penale del Tribunale di
Torino ha segnalato che nell'istruttoria formale a carico di
Alfredo BONO ed altri. sono emersi elementi di responsabilità
penale a carico dei predetti amministratori e controllori della
Casa da Gioco di Saint-Vincent;
i sottoscritti Consiglieri regionali
INTERPELLANO
il Presidente della Giunta regionale per sapere.
1)
se è pervenuta analoga comunicazione del giudice
istruttore di Torino relativa ai reati imputati all'ex Presidente
Mario ANDRIONE;
2)
se, qualora si accertasse che anche l'ex Presidente
Mario ANDRIONE è indiziato per gli stessi reati imputati ai
controllori regionali, è intenzione della Giunta costituirsi come
parte civile anche nei suoi confronti.
PRESIDENTE
: Ha chiesto di parlare il Consigliere MAFRICA,
ne ha facoltà.
MAFRICA - (P.C.I.):
In merito alla vicenda del Casinò di
Saint-Vincent abbiamo notato un comportamento che ci pare illogico
da parte della Giunta.
La Giunta, il 21.12.1983, proprio il giorno successivo a quello
in cui si era appresa la notizia del mandato di cattura contro
l'allora Presidente Andrione, ha deliberato di approvare la
costituzione della Regione come parte civile contro Bruno Masi,
Franco Chamonal, Paolo Giovannini, Eraldo Manganone, Enrico
Cheillon, Carlo Ferina e contro tutti i 23 controllori regionali
presso il Casinò di Saint-Vincent.
Dalle premesse della deliberazione si evince che la decisione di
affidare a tutela dell'interesse regionale ad un avvocato di Torino
deriva dal fatto che la Giunta ritiene che la Regione possa aver
sofferto, in rapporto ai reati di cui sono accusati i controllori e
i dirigenti del Casinò, dei danni.
A noi l'atteggiamento della Giunta sembra incomprensibile: ci si
costituisce parte civile contro i dirigenti del Casinò, contro il
Commissario, i Vice-Commissari e i Controllori, ma non si prende un
analogo provvedimento contro l'ex Presidente della Giunta Andrione,
che, per quanto ci è dato di sapere da un comunicato della Guardia
di Finanza di cui ha dato notizia il Presidente del Consiglio
Bondaz il 20 dicembre in quest'aula, è accusato degli stessi reati
imputati ai controllori regionali.
La illogicità del ragionamento che noi rileviamo è questa: se la
Giunta presume che il Presidente debba essere ritenuto innocente
fino a quando non viene dimostrata la sua colpevolezza, perché non
si è fatto analogo ragionamento anche per i controllori? Se invece
si è ritenuto che esista la possibilità che a Regione sia stata
danneggiata dai reati imputati ai controllori, perché non si è
preso lo stesso provvedimento (cioè non ci si è costituiti parte
civile) anche nei confronti dell'ex Presidente Andrione?
Noi vorremmo una spiegazione in merito; vorremmo anche sapere,
per inciso, se si hanno notizie rispetto ai quesiti posti all'Avv.
Siniscalco sulla situazione dei controllori.
PRESIDENTE
: ha chiesto di parlare il. Presidente della
Giunta, ne ha facoltà.
ROLLANDIN - (U.V.)
: Pour donner une réponse correcte à M.
Mafrica on a demandé d'avoir une réponse écrite de la part de
l'Avocat qui suit cette affaire, dont j'en donne lecture:
"La
delibera della Giunta regionale con cui è stato disposto
di approvare la costituzione come parte civile della Regione Valle
d'Aosta nel procedimento penale a carico di Masi ed altri, fa
riferimento alla comunicazione giudiziaria 279/82 notificata il
7.12.1983, mediante il quale il giudice istruttore di Torino ha
fatto presente alla Regione come persona offesa dal reato
l'esisten
za
del procedimento penale predetto. La delibera
sopraindicata ha approvato la costituzione come parte civile della
Regione nei confronti di tutte le persone indicate nella
comunicazione giudiziaria.
Il giudice istruttore non ha ancora fatto pervenire alla
Regione analoga comunicazione giudiziaria con riferimento alle
indagini processuali concernenti l'Avv. Mario Andrione.
Non appena sarà effettuata tale comunicazione, con
l'indicazione dei reati rispetto ai quali la regione potrebbe
assumere la veste di persona offesa, la Giunta valuterà se prendere
una delibera analoga a quella del 21.12.1983 approvando la relativa
costituzione di parte civile."
Pour la deuxième question qui a été posée, par rapport à la
position prise à l'égard des contrôleurs régionaux de la part de
l'Administration régionale (que M. Mafrica) vient de rappeler)
justement on avait demandé d'avoir un avis de la part de M.
Siniscalco, dont je vais donner la lecture, même s'il est plutôt
long, afin d'éclaircir la position de la Junte. Cela surtout pour
le fait que, en tant que Junte, on était obligé de le faire, car au
moment où on avait discuté de ce problème à l'intérieur du Conseil
on avait demandé: "mais pourquoi l'Administration fait ça contre
quelqu'un?" Ce n'était pas contre quelqu'un, mais c'était une
position qui était obligatoire.
"OGGETTO: Parere in materia di sospensione cautelare di
dipendenti regionali, soggetti a procedimento penale.
Dagli elementi in mio possesso risulta che un certo numero di
dipendenti regionali, addetto ai servizi di controllo sulla
gestione appaltata della Casa da Gioco di Saint-Vincent, è
sottoposta a procedimento penale per presunti fatti di reato
realizzati nell'esercizio di queste funzioni.
La magistratura emise, a carico di queste persone, mandato di
cattura regolarmente eseguito. L'Amministrazione regionale si è
costituita parte civile nel procedimento penale aperto nei
confronti dei dipendenti, ed ha sospeso cautelarmente dal servizio
i medesimi, ai sensi dell'art. 161, 2° comma, della legge 28 luglio
1956 n. 3.
I dipendenti regionali hanno poi ottenuto dalla magistratura
penale la concessione della libertà provvisoria con provvedimenti
non ancora conosciuti, nel loro contenuto e nelle loro motivazioni,
dall'Amministrazione regionale.
Alcuni dei dipendenti rimessi in libertà hanno proposto
domanda per essere riammessi in servizio a tutti gli effetti e con
decorrenza dalla data di concessione della libertà provvisoria
ritenendo venuti a mancare i presupposti per la sospensione
cautelare dall'impiego.
Si chiede quindi se, alla luce della concessione della
libertà provvisoria, la Regione debba revocare il provvedimento di
sospensione cautelare e debba dar luogo alla riammissione in
servizio dei dipendenti.
La sospensione cautelativa dell'impiego dei dipendenti della
Regione Valle d'Aosta in pendenza di procedimento penale è
disciplinata dall'art. 161 della legge regionale 28 luglio 1956 n°
3 e successive modificazioni, titolata "Norme sull'ordinamento dei
servizi regionali sullo stato giuridico ed economico del personale
della Regione."
Detta l'art. 161 citato: "sospensione cautelativa in pendenza
di procedimento penale".
"Qualora la gravità dei fatti lo esiga il personale può
essere, in via cautelativa, sospeso dal servizio fino a giudizio
definitivo, dalla data della sentenza o ordinanza del rinvio a
giudizio, ovvero dalla data della citazione diretta dal Pubblico
Ministero, quando sia sottoposto a procedimento penale per uno dei
reati previsti come causa di incapacità o di incompatibilità
dall'assunzione di pubblici impieghi.
Il personale che si trova nelle condizioni di cui al
precedente comma deve essere immediatamente sospeso dal servizio
dalla data del mandato di cattura quando sia sottoposto a giudizio
penale per qualsiasi delitto.
Il provvedimento di sospensione è adottato dal Presidente
della Giunta, il quale ne riferisce al Consiglio e alla Giunta,
secondo la rispettiva competenza di nomina, e comporta la
temporanea sospensione dal servizio e dal grado e la privazione dei
relativi emolumenti principali ed accessori.
Alla moglie ed ai figli minorenni del giudicabile è concesso,
qualora le condizioni economiche della famiglia siano disagiate, un
assegno alimentare in misura non superiore ad un terzo degli
emolumenti.
Se il procedimento penale ha termine con ordinanza o sentenza
definitiva che esclude l'esistenza del fatto imputato o, pur
ammettendolo, escluda che il dipendente vi abbia preso parte,
ovvero escluda che il fatto costituisca reato, la sospensione è
revocata ed il dipendente acquista il diritto agli emolumenti non
percepiti, dedotto quanto sia stato corrisposto alla di lui
famiglia a titolo di assegno familiare.
La revoca della sospensione fa riacquistare al dipendente
l'anzianità già conseguita.
All'infuori dei casi di riassunzione di cui sopra,
l'ordinanza o la sentenza di assoluzione non osta all'eventuale
procedimento disciplinare e, qualora questo porti alla sospensione
del servizio con privazione degli assegni, deve essere computato il
periodo di sospensione già inflitta.
Questa disposizione ha contenuto pressoché simile a quella
dettata per gli impiegati civili dello Stato, (art. 91 T.U.
10.1.1957, n. 3) e ricalca in particolare quella disposta per i
dipendenti comunali (art. 249 del T.U. della legge comunale e
provinciale 3.3.1934, n. 383).
Si ritengono pertanto sicuramente valide, anche per la norma
della Regione, le indicazioni fornite dalla giurisprudenza
amministrativa circa l'applicazione delle disposizioni
succitate.
Deve essere sicuramente condivisa la più recente ed ormai
unanime corrente giurisprudenziale (cfr. Consiglio di Stato, Comm.
Speciale, parere 6.11.1978. n. 91; sez. VI, sentenza 15.12.1978, n.
1305; Sez. IV, 18.10.1974 n. 647; T.A.R. Veneto, 19.7.1977 n. 688)
che individua nelle norme citate due distinte ipotesi di
sospensione cautelare in pendenza di procedimento penale: una
FACOLTATIVA nel caso di reati di particolare gravità, ed una
obbligatoria nel caso in cui sia stato emesso mandato di
cattura.
In questa seconda fattispecie, il mandato di cattura si
qualifica, alla luce della giurisprudenza suindicata, come il solo
ed immediato presupposto dell'obbligatorietà della sospensione
cautelare.
Pertanto, se nel corso del procedimento penale venga a
mancare l'efficacia del mandato di cattura, ciò si ripercuote sul
provvedimento di sospensione cautelare, sottraendo ad esso il suo
necessario presupposto giuridico.
Va dunque sicuramente esclusa la possibilità di persistenza
della sospensione cautelare sulla base dell'originario titolo
venuto a mancare (Consiglio di Stato, Comm. Speciale, 6.11.1978 n.
91) e si impone da parte della P.A. l'intervento di revoca del
provvedimento di sospensione cautelare obbligatorio e il
contestuale riesame della situazione alla luce di eventuali
ulteriori provvedimenti.
Questa linea più recente della giurisprudenza ha modificato
la precedente interpretazione, che riteneva comunque irrilevante la
concessione della libertà provvisoria ai fini della permanenza
della sospensione cautelare obbligatoria (cfr. Consiglio di Stato,
I Sez., pareri 27. 10. 1972, n. 1662; 3.11.1972 n. 2639 /70;
26.11.1976, n. 2048 /76).
La nuova interpretazione appare congrua, se si considera che
garantisce all'Amministrazione la possibilità di modificare i
provvedimenti di sospensione cautelare, qualora intervengano fatti
di rilievo durante il procedimento penale, e non li cristallizza
fino al termine del procedimento stesso, se non nel caso in cui
permanga lo stato di detenzione.
Ma, come già accennato, alla necessaria revoca del
provvedimento di sospensione cautelare non consegue necessariamente
la riammissione in servizio, come richiesto dai dipendenti. Anzi,
come è stato evidenziato con chiarezza dal Consiglio di Stato (Sez.
VI n. 1305/ 1978; Comm. Spec. n. 91/1978), grava
sull'Amministrazione non solo l'obbligo di revocare il primo
provvedimento di sospensione, ma anche di dar corso dopo nuova
valutazione della posizione dei dipendenti alla luce della
normativa vigente, o alla riammissione in servizio o ad un nuovo
provvedimento di sospensione cautelare, che avrà questa volta i
caratteri della "facoltatività".
Indipendentemente dal tipo di soluzione adottata, essa dovrà
naturalmente essere corredata da idonea motivazione.
Ai sensi dell'art. 161, c., L.R. 3/56 e succ. mod., i
presupposti necessari per l'applicazione della sospensione
facoltativa sono due: uno di carattere OGGETTIVO (che il dipendente
sia sottoposto a procedimento penale per un reato previsto come
causa di incapacità o di incompatibilità all'assunzione dei
pubblici impieghi); uno, la cui individuazione consegue ad una
valutazione discrezionale della P.A. (che il provvedimento di
sospensione sia necessario, in base alla "gravità dei
fatti").
Nel caso di specie, a quanto consta, i reati contestati
rientrano sicuramente fra quelli per cui è prevista in caso di
condanna, la destituzione dall'ufficio ex art. 158 L.R.
3/1956;
Per quanto attiene alla sussistenza del secondo requisito,
come già detto, essa non può essere accertata dalla P.A. con
propria valutazione. In proposito, la già citata Sentenza del
Consiglio di Stato, Sez. VI, n. 1305, 1978, fornisce indicazioni
precise in merito agli elementi che l'Amministrazione deve porre a
base della propria valutazione discrezionale. Dovrà essere
valutata
la
natura e
la
gravità degli addebiti;
contestualmente l'Amministrazione dovrà tenere conto della "natura
dei compiti dell'imputato, compatibilità della prestazione del
servizio con lo status di imputato, anche in relazione
all'evoluzione giudiziaria della fattispecie...", esigenza di
evitare danni all'Erario, particolari profili dello stato di
servizio e della personalità del dipendente, eventuali problemi di
gestione del servizio da parte della P.A.
Rimango a disposizione per ogni eventuale chiarimento ed
approfondimento e porgo il mio saluto più vivo.
Prof. Avv. Mario SINISCALCO
Torino, 4.2.1984
Questa è la risposta articolata, che ho voluto leggere perché
mancando alcune parti poteva essere interpretata in modo scorretto
o comunque fuorviante rispetto all'attenzione che deve porre il
Consiglio su questo tema, ed è la riprova del fatto che la prima
posizione che era stata assunta, e non a cuor leggero, quella cioè
di prendere un provvedimento che nel parere viene ribadito
obbligatorio, era e rimane tale in qualsiasi situazione e per
qualsiasi persona sia toccata dai reati che sono stati
contestati.
L'altro aspetto invece è che, alla luce di questa risposta (che
è un parere ed in quanto tale può essere chiaramente tenuto in
considerazione dalla P.A.) si intravede la possibilità per la
Pubblica Amministrazione di riprendere questo discorso e di
revocare il primo provvedimento; quindi, da un provvedimento
obbligatorio si passa ad uno facoltativo e ad un esame articolato
della posizione dei singoli dipendenti perché non è che si possa
prevedere - questo va chiarito - un provvedimento uguale per
tutti.
Con ciò mi sembra di aver fatto chiarezza, nei confronti del
Consiglio, su una situazione che interessa tutti.
Si dà atto che dalle ore 10,31 presiede il Vice-Presidente
Giulio DOLCHI.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Per quanto riguarda il parere
dell'Avv. Siniscalco sulla sospensione dei controllori, si tratta
di un documento complesso per cui chiedo se può essere trasmesso
alla I Commissione allargata ai Capigruppo che si occupa dei
problemi connessi alla Casa da gioco, affinché sia esaminato in
modo non affrettato, trattandosi di una materia delicata che
concerne questioni vitali per venticinque famiglie.
In merito invece alla costituzione di parte civile, da tutti i
pareri letti finora non ho inteso che vi sia l'obbligatorietà da
parte della Giunta; quindi devo ritenere che una parte di
discrezionalità da parte della Giunta, nel costituirsi parte civile
contro i controllori una volta ricevuta la comunicazione da parte
del giudice, ci sia stata. Formalmente il fatto che non sia ancora
pervenuta alla Giunta una comunicazione relativa alle imputazioni
nei confronti dell'Avv. Andrione è ineccepibile, però
sostanzialmente abbiamo la sensazione che la Regione si sia
affrettata a costituirsi parte civile contro i controllori mentre
nei confronti dell'uomo politico si aspetta questa comunicazione
per prendere una decisione.
