Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3744 del 9 maggio 1988 - Resoconto
OGGETTO N. 3744/VIII - CONCESSIONE DI UN CONTRIBUTO
INTEGRATIVO DI LIRE 10.854.000 ALL'AMMINISTRAZIONE COMUNALE DI
SARRE PER L'ACQUISTO DI IMMOBILI, DA DESTINARE A SEDE DEL NUOVO
MUNICIPIO, AI SENSI DELLA LEGGE REGIONALE 27 GIUGNO 1986, N. 27. -
APPROVAZIONE ED IMPEGNO DI SPESA.
PRESIDENTE:
Do lettura della deliberazione in
oggetto.
IL CONSIGLIO
- Premesso che la legge regionale 27 giugno 1986, n. 27 prevede
l'intervento finanziario da parte della Regione, fino al massimo
del 90% a favore dei Comuni per la creazione di un patrimonio
immobiliare comunale;
- Premesso, altresì, che il Consiglio regionale con
provvedimento n. 2681/ VIII dell'11 marzo 1987 ha deliberato di
approvare la concessione di un contributo di lire 87.750.000= a
favore dell'Amministrazione comunale di Sarre per l'acquisto di
2.600 mq. circa di terreno, al fine di realizzare la sede del nuovo
Municipio;
- Atteso che l'Amministrazione comunale di Sarre ha presentato
richiesta di un finanziamento integrativo per l'acquisto di
ulteriori mq. 201 di terreno di proprietà della Parrocchia di
Sarre, da scorporare dal mappale 25, fg. 26, necessari al fine di
completare l'area per la realizzazione del nuovo municipio;
- Considerato che l'acquisto in questione, comporta una spesa
complessiva di lire 12.060.000=;
- Dato atto che l'acquisizione di detto terreno è inserita
nella relazione previsionale e programmatica del Comune;
DELIBERA
1)
di approvare la concessione di un contributo di
lire 10.854.000 (diecimilioniottocentocinquantaquattromila) a
favore dell'Amministrazione comunale di Sarre per l'acquisto degli
immobili di cui in premessa, al fine di realizzare la sede del
nuovo Municipio;
2)
di imputare la spesa di lire 10.854.000, al residuo
passivo 22870 del Bilancio preventivo della Regione per l'anno 1988
"Contributi ai Comuni per la costituzione di un patrimonio comunale
immobiliare", che presenta la necessaria disponibilità - (fondo di
£. 10.635.000.000= impegnato con deliberazione n. 10208 in data
31.12.1986);
3) di disporre che la somma venga liquidata ai sensi dell'art.
57 della legge regionale 7 dicembre 1979, n. 68, a cura della
Presidenza della Giunta regionale alla stipulazione di regolare
atto notarile di compra vendita, nel rispetto delle condizioni
generali di acquisto risultanti dalla domanda di contributo.
PRESIDENTE:
Faccio presente che, per un errore di
fascicolazione, la pagina n. 2 è pinzata insieme all'oggetto n.
28.
Se nessuno chiede la parola, pongo in votazione la deliberazione
testé letta.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
