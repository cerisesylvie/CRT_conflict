Classificazione
SPORT E TEMPO LIBERO
Sport invernali



Oggetto del Consiglio n. 3068 del 7 novembre 2007 - Resoconto
OGGETTO N. 3068/XII - Interrogazione con risposta scritta:
"Diffusione degli sport invernali e ruolo dell'ASIVA".
Interrogazione con risposta scritta
Data l'importanza che riveste in Valle d'Aosta la pratica
degli sport invernali e, di conseguenza, visto il ruolo
fondamentale che, sul territorio regionale, svolge l'ASIVA, nelle
diverse sue specialità sportive;
Tenuto conto che nel tempo muta la scelta da parte dei
giovani, di una specialità rispetto ad un'altra, per cui in alcuni
settori non sempre si consolidano le speranze e le attese suscitate
dal lavoro paziente ed appassionato dei vari Sci Club sparsi sul
territorio;
Considerato che diversi sono gli impegni finanziari ed
organizzativi che richiede ogni specialità sportiva;
Ritenuto opportuno avere informazioni al riguardo, anche per
meglio valutare l'impatto e le dimensioni di ogni
specialità;
la sottoscritta Consigliera regionale
Interroga
l'Assessore competente per sapere:
1) quanti sono gli/le atleti/e Asiva nelle diverse
specialità, negli anni 2005/2006 e 2006/2007 e quali sono le
attività in cui si è registrato un maggior numero di successi
sportivi;
2) se, rispetto agli ultimi cinque anni, si è registrata una
flessione oppure un incremento di iscritti in alcune specialità, o
un calo di passaggi dagli Sci Club del territorio, e se si sono
analizzate le cause di tali eventuali variazioni;
3) se tali variazioni trovano riscontro nei bilanci annuali
delle singole specialità e in che misura;
4) sulla base di quali criteri sono organizzati i bilanci
annuali delle singole specialità e se una copia di tali documenti è
trasmessa all'Assessorato di competenza.
F.to: Squarzino Secondina
Président
- La collègue a eu la réponse par lettre n°
6868 du 18 juillet 2007.
