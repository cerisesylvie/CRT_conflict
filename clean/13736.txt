Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 225 del 27 ottobre 1993 - Resoconto
OGGETTO N. 225/X - Designazione di consiglieri regionali per la
nomina a membri della Commissione regionale per l'attuazione dei
programmi di edilizia residenziale pubblica di cui alla legge 5
agosto 1978, n. 457.
Deliberazione - Il Consiglio regionale
Vista la deliberazione della Giunta regionale n. 9302 in data 13
ottobre 1989 con la quale è stata istituita la Commissione
re­gionale per l'attuazione dei programmi di edilizia residenziale
pubblica, di cui alla legge 5 agosto 1978, n. 457, composta, tra
gli altri membri, anche da due consiglieri regionali, di cui uno
della minoranza, designati dal Consiglio regionale;
Considerato che a seguito del rinnovo dell'Assemblea
legislati­va si rende necessario procedere alla designazione di due
con­siglieri regionali, di cui uno della minoranza consiliare per
la nomina in seno alla Commissione regionale per l'attuazione dei
programmi di edilizia residenziale pubblica;
Ricordato che il Consiglio regionale, con deliberazione n.
3728/IX in data 24 settembre 1992, aveva designato per la nomina
quali componenti della suddetta Commissione i consi­glieri Bajocco
Igino per la maggioranza e Chiofalo Antonino per la minoranza;
Visto il parere favorevole rilasciato dal Dirigente del Servizio
affari generali della Presidenza del Consiglio, ai sensi del
com­binato disposto dell'articolo 72 della legge regionale n.
3/1956 e successive modificazioni, e dell'articolo 21 della legge
regionale n 18/1980 e successive modificazioni, in ordine alla
legittimità della presente deliberazione;
Delibera
1) di designare per la nomina in seno alla Commissione
regio­nale per l'attuazione dei programmi di edilizia residenziale
pubblica di cui alla legge 5 agosto 1978, n.457, i consiglieri
re­gionali Fedele Borre per la maggioranza e Emilio Rini per la
minoranza;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 31
del decreto legislativo 13 febbraio 1993, n.40 e di darne
esecuzione.
Presidente -
La parola al Presidente della
Giunta.
Viérin D. (UV)
-
Au nom de la majorité je
propose la candidature de monsieur Borre Fedele.
(Brusio in sala).
Presidente -
La parola al Consigliere
Marguerettaz.
Marguerettaz (DC) -
Proponiamo il Consigliere Rini
Emilio.
Presidente -
Le proposte devono avere il 51
percento dei consensi.
Esito della votazione
Votanti: 31
Hanno ottenuto voti:
- Borre: 30
- Rini: 26
- Schede bianche: 1
Presidente -
Sono quindi eletti i consiglieri
Borre e Rini.
