Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3532 del 24 febbraio 1988 - Resoconto
OGGETTO N. 3532/VIII - CONCESSIONE DI UN CONTRIBUTO DI LIRE
50.000.000 ALLA SOCIETÀ CICLISTICA VALDOSTANA PER L'ORGANIZZAZIONE
DEL 25° GIRO CICLISTICO A TAPPE DELLA VALLE D'AOSTA. - APPROVAZIONE
ED IMPEGNO DI SPESA.
PRESIDENTE:
Do lettura della deliberazione in oggetto,
iscritta al punto n. 42 dell'ordine del giorno.
IL CONSIGLIO
DELIBERA
1)
di approvare la concessione di un contributo di
lire 50.000.000 (cinquantamilioni) alla Soc. Ciclistica Valdostana
per il motivo in oggetto indicato;
2)
di approvare ed impegnare la spesa di lire
50.000.000 (cinquantamilioni) imputando la spesa predetta al
capitolo 37220 del bilancio di previsione della Regione per
l'esercizio 1988 ("Contributi e sussidi ad istituzioni ed organismi
vari per attività nel settore del turismo e del tempo libero"), che
presenta la necessaria disponibilità;
3)
di stabilire che alla liquidazione si provveda ai
sensi dell'art. 57
della L.R. 7.12.1979, n. 68, su
presentazione di idonea documentazione di spesa.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Vorrei solo sapere se si tratta di una
gara ciclistica per professionisti o per dilettanti, perché mi
sembra che un tempo fosse riservata ai dilettanti.
Non mi intendo molto di queste cose, ma nel preventivo di spesa,
tra "Dotazione per premi giornalieri individuali, Gran premi, di
classifica e di società" e "Dotazione per traguardi volanti a
premi" si raggiungono gli 11 milioni, che sono dei bei soldoni;
vorrei, quindi, che mi si spiegasse bene come stanno in realtà le
cose.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Lanièce; ne ha facoltà.
LANIECE (D.C.):
Si tratta del "Giro del la Valle d'Aosta"
riservato ai dilettanti...
(...INTERRUZIONE del Consigliere SANDRI...)
LANIECE (D.C.):
... per il quale sono previsti dei premi
in denaro ed in oggetti di vario genere.
Il contributo dell'anno scorso è stato pari a 45 milioni, mentre
quest'anno il contributo viene elevato a 50 milioni, perché è
prevista una tappa anche in Francia.
PRESIDENTE:
Se nessuno chiede la parola, pongo in
votazione la deliberazione in oggetto.
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Sandri)
Il Consiglio approva
