Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2799 del 22 aprile 1987 - Resoconto
OGGETTO N. 2799/VIII - APPROVAZIONE DEL PIANO DI RIPARTO
DELLA SOMMA DI L. 1.000.000.000 PER OPERE PUBBLICHE DESTINATE
ALL'ASSISTENZA DELLE PERSONE ANZIANE, INABILI ED HANDICAPPATE, DI
CUI ALLA L.R. 25 OTTOBRE 1982, N. 71.
PRESIDENTE
: Do lettura del testo della delibera:
IL CONSIGLIO
- richiamata la L.R. 25.10.1982, n. 71 ("Interventi per opere
pubbliche destinate all'assistenza delle persone anziane, inabili e
handicappate"), con la quale è stato previsto l'intervento della
Regione per la realizzazione di opere pubbliche destinate
all'assistenza alle persone anziane, inabili ed handicappate, nel
triennio 1982/1984;
- vista la L.R. 28.12.1983, n. 82, con la quale è stato
approvato un ulteriore finanziamento di L. 4.645.000.000 per
l'applicazione della L.R. 25.10.1982, n. 71, finanziamento così
suddiviso:
- L. 2.645.000.000 per spese dirette;
- L. 2.000.000.000 per contributi agli Enti locali;
- richiamata la L.R. 13.12.1984, n. 65 con la quale è stato
approvato un terzo finanziamento di L. 4.800.000.000= occorrente
per il completamento o per l'ulteriore finanziamento delle
strutture, per l'assistenza alle persone anziane, inabili e
handicappate, sulla base del programma triennale 1982/1984;
- richiamata la L.R. 5.5.1985, n. 29 con la quale veniva
approvato un quarto finanziamento di L. 5.000.000.000 per il
completamento o per l'ulteriore finanziamento delle strutture di
cui si tratta;
- richiamata la deliberazione del Consiglio regionale n. 694 del
15.12.1982, con la quale è stato approvato il piano di riparto
della somma di L. 2,5 miliardi per l'anno 1982, ai sensi e per i
fini di cui alla precitata L.R.;
- richiamata pure la deliberazione del Consiglio regionale n.
232 del 7.4.1983, con la quale è stato approvato il piano di
riparto della somma di lire 1,5 miliardi per l'anno 1983, sempre ai
fini della citata L.R. 25.10.1982, n. 71;
- richiamata la deliberazione del Consiglio regionale n.
355/VIII del 9.2.1984 con la quale, per le stesse finalità, è stato
approvato il piano di riparto della somma complessiva di lire
5.257.260.000;
- richiamata la deliberazione del Consiglio regionale n. 1085 in
data 28 gennaio 1985 con la quale, per le stesse finalità, è stato
approvato il piano di riparto della somma di L. 4.800.000.000;
- richiamata la deliberazione del Consiglio regionale n. 1425
in data 27.6.1985 con la quale, per le stesse finalità, è stato
approvato il piano di riparto della somma di lire
2.875.424.000;
- richiamata la deliberazione del Consiglio regionale n. 2005 in
data 8.5.1986 con la quale, per le stesse finalità, è stato
approvato un secondo riparto, per l'anno 1985, della somma di lire
450.000.000;
- richiamata infine la deliberazione del Consiglio regionale n.
2162 in data 9 luglio 1986 con la quale, per le stesse finalità, è
stato approvato il piano di riparto per l'anno 1986 della somma di
lire 4.534.295.000;
Delibera
A) di approvare il piano di riparto della somma di L.
1.000.000.000 (unmiliardo) per opere pubbliche, destinate
all'assistenza delle persone anziane, inabili e handicappate, per
l'anno 1987, come dall'allegato A);
B) di approvare e impegnare la somma di L. 1.000.000.000
(unmiliardo) imputando la stessa al cap. 22832 del bilancio di
previsione della Regione per l'anno 1987 "Contributi agli enti
locali per la costruzione e ristrutturazione di presidi
residenziali socio-assistenziali (L.R. 25.10.1982, n. 71)" che
presenta la necessaria disponibilità;
C) di dare atto che per la concessione dei contributi ai comuni
beneficiari dovrà essere osservata la procedura prevista dall'art.
3 della L.R. n. 71/1982;
D) di dare atto, che per ciò che concerne l'esame,
l'approvazione dei progetti, l'appalto dei lavori e l'obbligo del
rendiconto per le opere ammesse a contributo, si applicano le
disposizioni di cui agli artt. 4, 5, 8 e 9 della L.R. 11.4.1984, n.
6;
E) di stabilire che alla liquidazione dei contributi assegnati
agli Enti Locali provveda la Giunta regionale con successivi
provvedimenti deliberativi.
Allegato A (...omissis...)
PRESIDENTE
: Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT (U.V.):
È una delibera di riparto di fondi già
previsti in bilancio, di 1 miliardo, che dovrebbero andare a
finanziare i lavori delle microcomunità in costruzione, e
precisamente quella di Pontey per 900 milioni e quella di Hône per
100 milioni.
Si tratta di contributi ai comuni per il 90% di quello che è il
costo completo dell'opera; invece, il piano di riparto per le
microcomunità in costruzione, a completo carico della Regione,
verrà presentato in Consiglio al mese di maggio.
PRESIDENTE
: Pongo in votazione la delibera in
oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
