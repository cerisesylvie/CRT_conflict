Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1267 del 11 aprile 1985 - Resoconto
OGGETTO N. 1267/VIII - REIEZIONE DELLA PROPOSTA DI LEGGE
CONCERNENTE: "DECENTRAMENTO FINANZIARIO ALLE COMUNITA' MONTANE PER
SPESE DI INVESTIMENTO".
PRESIDENTE:
Passiamo ora all'esame della proposta di legge
n. 151.
Do lettura dell'articolo 1:
Art. 1
(Decentramento finanziario alle Comunità Montane per spese di
investimento)
A titolo di contributi nelle spese di investimento per
interventi, iniziative ed opere di interesse delle Comunità Montane
di cui alla legge 1102 del 1971, la Regione eroga annualmente alle
Comunità Montane della Valle d'Aosta una percentuale del 4% delle
entrate previste al Titolo 1 Categoria 2 (Compartecipazione di
tributi erariali) del proprio bilancio annuale di
previsione.
Le somme spettanti alle Comunità Montane saranno impegnate
dalla Giunta regionale entro trenta giorni dalla data in cui il
Presidente della Commissione di Coordinamento appone il suo visto
alla legge di approvazione del bilancio annuale della Regione
Autonoma Valle d'Aosta.
Per l'anno 1985 le somme spettanti alle Comunità Montane
saranno impegnate dalla Giunta regionale entro trenta giorni
dall'entrata in vigore della presente legge, secondo lo schema
dell'allegato A.
Negli anni successivi le quote spettanti a ciascuna Comunità
Montana saranno commisurate all'entità dei finanziamenti di cui al
primo comma, mantenendo tra le stesse le percentuali stabilite
nell'allegato A.
Le percentuali di cui al comma precedente potranno essere
modificate dalla Giunta regionale, previo parere favorevole della
Commissione consiliare competente, sentito il Comitato dei
Presidenti delle Comunità Montane della Valle d'Aosta.
I finanziamenti di cui alla presente legge conglobano quelli
previsti per le spese di investimento delle Comunità Montane, di
cui all'art. 23 della legge regionale 5 aprile 1973, n. 13.
Per l'attuazione della presente legge è autorizzata la spesa
complessiva di £. 53.617.200.000 ripartita in ragione di:
£. 17.046.520.000 per l'esercizio 1985, £. 17.841.760.000 per
l'esercizio 1986, £. 18.728.920.000 per l'esercizio 1987.
PRESIDENTE:
Se nessuno chiede la parola metto in
approvazione l'articolo 1 testé letto:
ESITO DELLA VOTAZIONE
Presenti: 25
Votanti: 5
Favorevoli: 5
Astenuti: 20 (Aloisi, Beneforti, Breuvé, Chabod, Faval, Fos-son,
Lanièce, Lanivi, Maquignaz, Marcoz, Martin, Perrin, Pollicini,
Ricco, Rolando, Rollandin, Stévenin, Tamone, Torrione e Voyat)
Il Consiglio non approva.
PRESIDENTE:
Non essendo stato approvato l'articolo 1 la
proposta di legge si intende respinta.
Do comunque lettura del testo dei restanti articoli della
proposta di legge n. 151:
Art. 2
(Interventi finanziabili)
I fondi di cui all'art. 1 sono destinati al finanziamento di
spese di investimento per interventi, iniziative ed opere di
interesse delle Comunità Montane.
Art. 3
(Approvazione dei progetti)
Nella deliberazione con cui l'organo competente della Comunità
Montana approva l'intervento devono essere indicati l'ammontare del
contributo regionale utilizzato e l'eventuale quota rimanente della
spesa assunta a proprio carico dall'ente.
Nel caso di interventi o iniziative o acquisti le cui spese
siano da effettuare in un'unica soluzione, la liquidazione del
finanziamento regionale è disposta con decreto dell'Assessore ai
Lavori Pubblici, entro trenta giorni dalla data di presentazione
della richiesta del competente organo della Comunità Montana
interessata, corredata della deliberazione relativa.
Qualora l'intervento consista in un'opera pubblica di importo
superiore ai 500 milioni, l'organo regionale di controllo deve
richiedere il parere tecnico della Commissione regionale esame
progetti di cui al successivo art. 4.
Divenuta esecutiva la deliberazione di approvazione del
progetto, l'organo che provvede all'esecuzione dell'opera deve
procedere senza indugio all'appalto o all'esecuzione in economia
dei lavori.
L'approvazione dei progetti esecutivi delle opere, finanziate
totalmente o parzialmente con i fondi della presente legge,
equivale a dichiarazione di pubblica utilità dell'opera e di
urgenza e indifferibilità dei relativi lavori.
Per le opere di cui al terzo comma del presente articolo, il
parere della commissione sostituisce il parere del comitato
regionale per la pianificazione territoriale di cui al capoverso b)
del penultimo comma dell'art. 18 della legge regionale 15 giugno
1978, n. 14, come modificato dall'articolo 6 della legge regionale
9 giugno 1981, n. 32.
Art. 4
(Commissione regionale esame progetti)
1) La Commissione regionale esame progetti è costituita con
decreto del Presidente della Giunta ed è composta da:
-
il dirigente dell'assessorato ai lavori pubblici o suo
sostituto, con funzione di Presidente;
-
il dirigente dell'ufficio regionale urbanistica e tutela
del paesaggio
o
suo sostituto;
- il dirigente dell'assessorato alle finanze o suo
sostituto.
2)
La Commissione è integrata da:
-
il sovraintendente agli studi della Regione o un suo
delegato, per l'esame di opere di edilizia scolastica;
-
un funzionario dell'assessorato alla sanità ed assistenza
sociale, designato dall'assessore, per l'esame di opere di
carattere sanitario;
-
un funzionario dell'assessorato all'agricoltura e foreste
designato dall'assessore per l'esame di opere di interesse
agricolo.
-
Un funzionario dell'assessorato ai lavori pubblici funge da
segretario.
Art. 5
(Affidamento dei lavori alla Regione)
L'esecuzione delle opere finanziate ai sensi della presente
legge può, a specifica richiesta della Comunità Montana
interessata, essere curata direttamente dalla Regione, che
provvederà all'appalto e alla conduzione dei lavori.
In questo caso la Regione tratterrà dal contributo annuale
l'importo dei lavori eseguiti.
Art. 6
(Concessione del contributo per opere pubbliche)
Su richiesta dell'organo competente della Comunità Montana,
l'Assessore ai lavori pubblici, dietro presentazione del contratto
d'appalto, ovvero, nell'ipotesi di esecuzione in economia, previa
attestazione rilasciata dal Presidente della Comunità che i lavori
hanno avuto inizio, dispone entro trenta giorni con proprio decreto
la liquidazione all'ente di una anticipazione pari al 50% del
contributo previsto a finanziamento dell'opera.
Un ulteriore 40% del contributo regionale è liquidato entro
trenta giorni, parimenti con decreto dell'Assessore ai lavori
pubblici, dopo che l'organo competente della Comunità Montana avrà
dimostrato, mediante presentazione di idonea documentazione
contabile, che sono stati eseguiti lavori per una spesa almeno pari
all'importo della prima anticipazione concessa.
Qualora una Comunità Montana non fosse in grado di utilizzare
nel corso dell'anno di assegnazione la somma concessa dalla Regione
con il fondo di cui all'art. 1, per mancanza di progetti approvati
o per altra circostanza, l'importo non utilizzato sarà trasferito
all'esercizio finanziario successivo.
Art. 7
(Appalto dei lavori)
Le imprese che eseguono i lavori finanziati con la presente
legge devono essere iscritte all'Albo nazionale dei costruttori,
istituito con legge 10 febbraio 1962, n.
57
o all'Albo delle
imprese artigiane della Valle d'Aosta, tenuto inoltre conto delle
norme previste dalla legge n. 646 del 13 settembre 1982.
Qualora si siano sperimentate infruttuosamente le licitazioni
private oppure, nelle condizioni previste dalla legge, non siano
riuscite le trattative private, i lavori che non abbiano potuto
essere appaltati possono essere eseguiti in economia.
Art. 8
(Obbligo di rendiconto)
Ultimata l'esecuzione dell'opera, le Comunità Montane
interessate devono far pervenire all'Assessorato regionale ai
lavori pubblici, immediatamente dopo l'emissione, copia del
certificato di collaudo ovvero, per quei lavori non soggetti a
collaudo, copia del certificato di regolare esecuzione rilasciato
dal direttore dei lavori.
Con decreto dell'Assessore ai lavori pubblici si provvederà di
conseguenza alla liquidazione del residuo 10% a saldo del
contributo regionale, entro trenta giorni dal ricevimento del
certificato di collaudo o di regolare esecuzione.
Art. 9
(Norme finanziarie)
L'onere derivante dall'applicazione della presente legge
graverà sul capitolo 22716 di nuova istituzione: "Contributi alle
Comunità Montane per spese di investimento" del bilancio di
previsione della Regione per l'anno 1985 e sui corrispondenti
capitoli di spesa per gli anni 1986, 1987 e successivi.
Alla copertura dell'onere di cui all'art. 1 della presente legge
si provvede:
-
per l'anno 1985 mediante riduzione di Lire 100.000.000 dal
capitolo 22715 "Contributi per interventi, iniziative ed opere di
interesse delle Comunità Montane di cui alla legge 3 dicembre1971
n. 1102 "e di Lire 16.946.520.000 dal capitolo 50150 "Fondo globale
per il finanziamento di spese per ulteriori programmi di sviluppo
(Spese di investimento)", previsto all'allegato 8 del bilancio di
previsione, riducendo di pari importo la somma prevista per
l'intervento "Finanziamento della spesa per l'attuazione del
collegamento autostradale da Aosta a Courmayeur". Conseguentemente
su tale intervento rimane disponibile la minor somma di £.
4.586.810.000;
- per gli anni 1986 e 1987 mediante utilizzo per £.
36.570.680.000 delle risorse disponibili al programma 2.1.1. -
Finanza locale del bilancio pluriennale 1985 - 1987. A decorrere
dall'esercizio 1986 gli oneri necessari saranno iscritti con la
legge di approvazione dei relativi bilanci annuali.
Art. 10
(Variazioni di bilancio)
Al bilancio di previsione della Regione per l'anno 1985 sono
apportate le seguenti variazioni:
PARTE SPESA
Variazione in aumento
Cap. 22716 di nuova istituzione "Contributi alle Comunità
Montane per spese di investimento"
£. 17.046.520.000
Variazioni in diminuzione
Cap. 22715 "Contributi per interventi, iniziative ed opere di
interesse delle Comunità Montane di cui alla legge 3 dicembre 1971,
n. 1102"
£. 100.000.000
Cap. 50150 "Fondo globale per il finanziamento di spese per
ulteriori program mi di sviluppo (Spese di investimento)"
£. 16.946.520.000
Art. 11
(Dichiarazione d'urgenza)
La presente legge è dichiarata urgente ai sensi del terzo comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
ALLEGATO A
RIPARTIZIONE PER L'ANNO 1985 TRA LE COMUNITA' MONTANE DELLA
VALLE D'AOSTA DEI FINANZIAMENTI REGIONALI AD ESSE DESTINATI PER
SPESE DI INVESTIMENTO
N. DENOMINAZIONE % SOMME SPETTANTI
1 MONT-BLANC 8,50 1.448.954.200
2 GRAND-PARADIS 16,20 2.761.536.240
3 GRAND-COMBIN 12,00 2.045.582.400
4 MONT-EMILIUS 12,60 2.147. 861.520
5
MARMORE 15,00 2.556.978.000
6 EVANCON1 9,30 3.289.978.360
7 MONT-ROSE 12,60 2.147.861.520
8 WALSER 3,80 647. 767. 760
TOTALE 17.046.520.000
