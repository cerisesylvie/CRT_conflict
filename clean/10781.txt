Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1774 del 10 gennaio 1991 - Resoconto
OGGETTO N. 1774/IX - Concessione di un contributo
all’Associazione nazionale allevatori bovini razza
valdostana nelle spese per l’attività
istituzionale.
Presidente: Do lettura della proposta di deliberazione iscritta
al punto 30 dell’ordine del giorno.
IL CONSIGLIO
delibera
1°) di approvare la concessione all’Associazione
Nazionale Allevatori Razza Valdostana (codice n. 44983) con sede in
Aosta - Via Carrel n. 19, della somma di lire 200.000.000= a titolo
di contributo nelle spese per l’attività
istituzionale;
2°) di approvare la spesa di lire 200.000.000= (duecentomilioni)
con imputazione al capitolo n. 33880 del bilancio di previsione
della Regione per l’anno 1990 "Contributi per
interventi nel settore della zootecnia" che presenta la necessaria
disponibilità;
3°) di stabilire che alla liquidazione si provvederà ai sensi
dell’articolo 58 della legge regionale 27 dicembre
1989, n. 90.
Presidente:
Ha chiesto la parola
l’Assessore all’Agricoltura, Foreste
ed Ambiente naturale, Lanièce; ne ha facoltà.
Lanièce (DC):
Con questa proposta di deliberazione
chiediamo al Consiglio di approvare la concessione di un contributo
"una tantum"
all’Associazione Nazionale
Allevatori Bovini Razza Valdostana per consentirle di iniziare
l’attività con l’acquisto dei vitelli
e con l’avvio delle necessarie procedure
sperimentali. Tale associazione è finanziata dal Ministero, che
però invierà il suo contributo solo in un secondo tempo.
Presento inoltre due emendamenti. Il primo concerne
l’omissione della parola "bovini" nella
denominazione della associazione, per cui chiedo di modificarla
come segue: "Associazione Nazionale Allevatori Bovini Razza
Valdostana" (A.N.A.BO.RA.VA.); mentre il secondo concerne il punto
2 della parte deliberativa e chiede di imputare la spesa di 200
milioni al capitolo n. 42820 del 1991 anziché al capitolo n. 33880
del 1990.
Presidente:
Do lettura degli emendamenti proposti
dall’Assessore all’Agricoltura,
Foreste ed Ambiente naturale, Lanièce:
1) Modificare l’intestazione e tutti i punti
dove viene richiamata l’Associazione con
l’esatta dicitura: "Associazione Nazionale
Allevatori Bovini Razza Valdostana, in sigla
A.N.A.BO.RA.VA..
2) Sostituire il punto 2 del deliberato:
2) di approvare la spesa di lire 200.000.000= (duecentomilioni)
con l’imputazione al capitolo n. 42820 del bilancio
di previsione della Regione per l’anno 1991
"Contributi per interventi nel settore della zootecnia" che
presenta la necessaria disponibilità;
Presidente:
Do lettura della deliberazione comprensiva
dell’emendamento proposto
dall’Assessore all’Agricoltura,
Foreste ed Ambiente naturale, Lanièce.
IL CONSIGLIO
delibera
1°) di approvare la concessione all’Associazione
Nazionale Allevatori Bovini Razza Valdostana (codice n. 44983) con
sede in Aosta - Via Carrel n. 19, della somma di lire 200.000.000=
a titolo di contributo nelle spese per l’attività
istituzionale;
2°) di approvare la spesa di lire 200.000.000= (duecentomilioni)
con l’imputazione al capitolo n. 42820 del bilancio
di previsione della Regione per l’anno 1991
"Contributi per interventi nel settore della zootecnia" che
presenta la necessaria disponibilità;
3°) di stabilire che alla liquidazione si provvederà ai sensi
dell’articolo 58 della legge regionale 27 dicembre
1989, n. 90.
Presidente:
Se nessuno chiede la parola, pongo in
votazione la deliberazione emendata testé letta.
Esito della votazione:
Presenti: 30
Votanti: 29
Favorevoli: 29
Astenuti: 1 (Rollandin)
Il Consiglio approva.
***
