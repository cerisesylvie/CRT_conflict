Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2712 del 6 novembre 1991 - Resoconto
OGGETTO N. 2712/IX Adempimenti previsti dalla legge regionale
di polizia locale
(Interpellanza)
Errore. Il segnalibro non è
definito.
Président
Je lis l'interpellation présentée par le
Conseiller Riccarand et inscrite au point 14 de l'ordre du
jour.
Interpellanza Vista la lettera del 12 ottobre 1991
dell'Associazione Valdostana Operatori Polizia Municipale che
evidenzia nuovamente carenze della legge regionale n. 47/1989 in
materia di polizia locale e denuncia, inoltre, la mancata
applicazione della legge;
Rilevato che precisi adempimenti previsti dalla legge regionale
per l'istituzione dell'Ufficio Regionale della Polizia Locale, per
il Regolamento applicativo, per la Scuola Regionale di Polizia
Locale, non hanno finora trovato puntuale e concreta
attuazione;
Preso atto del disagio espresso dagli operatori di polizia
municipale;
il sottoscritto Consigliere regionale del Gruppo Verde
Alternativo
interpella
la Giunta regionale per sapere:
1) per quale motivo non si è data puntuale e concreta
realizzazione agli adempimenti previsti dalla legge regionale di
polizia locale;
2) che cosa intende fare per recuperare il tempo perso e per
dotare la Valle d'Aosta di un corpo efficiente, bene organizzato e
ben preparato di polizia locale.
Président
Le Conseiller Riccarand a demandé la parole; il
en a la faculté.
Riccarand (VA)
Il 12 ottobre è pervenuta a tutti i
Gruppi consiliari una lettera dell'Associazione Valdostana
Operatori di Polizia Municipale che evidenziava nuovamente le
carenze della legge regionale n. 47 del 1989 che disciplina tutta
la materia della polizia locale e soprattutto denunciava la mancata
applicazione della legge.
Si tratta di problemi che gli operatori della polizia municipale
hanno sollevato da tempo e su cui non ci sono state risposte.
Nella lettera hanno indicato in modo particolare e dettagliato
una serie di organismi, comitati e funzioni che, in base alla
legge, dovevano essere attivati in tempi relativamente brevi e che
invece sono ancora in alto mare. Facevano riferimento al Comitato
tecnico consultivo che doveva essere nominato entro 60 giorni,
all'Ufficio regionale della polizia locale, al Regolamento di
esecuzione della legge ed alla Scuola regionale di polizia
locale.
Pertanto, tra gli operatori di polizia municipale c'è quindi un
senso di disagio che è stato palesato dalla lettera del 12
ottobre.
L'interpellanza ha lo scopo di capire quali sono le intenzioni
della Giunta regionale rispetto a questa situazione, per sapere in
che modo intende dare concreta e puntuale applicazione alla legge,
modificandone eventualmente le parti carenti, ma incominciando ad
applicarla, visto che dovrebbe rappresentare una struttura molto
importante per l'operatività della polizia municipale; il tutto,
ovviamente, alla luce della lettera che testimonia della protesta
degli operatori di polizia municipale.
Président
Monsieur Bondaz, Président de la Junte, a
demandé la parole; il en a la faculté.
Bondaz (DC)
Questa Presidenza in data 30 maggio 1991
ha ricevuto una numerosa delegazione dell'Associazione Valdostana
Operatori Polizia Municipale. In quell'occasione era stato preso il
formale impegno di rivedere la legge regionale n. 47 del 1989,
acquisendo la documentazione in materia che la stessa Associazione
avrebbe inoltrato all'Amministrazione e che in effetti è stata
fornita ed esaminata.
Con riferimento ai motivi per cui non si è data concreta
realizzazione agli adempimenti previsti dalla legge regionale n. 47
del 1989, di cui al punto primo dell'interpellanza, si fa presente
che si tratta di punti della legge di difficile applicazione
(Scuola regionale di polizia locale e costituzione del Comitato
tecnico consultivo, che non può essere nominato perché manca un
componente, ossia il direttore della scuola medesima) di cui non è
stata valutata attentamente la concreta fattibilità in sede di
approvazione della legge.
Si ricorda che questa legge fu peraltro fortemente contestata
dalla categoria durante tutto il suo iter, fu restituita non
vistata dall'organo di controllo il 26 maggio 1989 con numerosi
rilievi sulla legittimità del provvedimento e che solo in parte
furono accolti dalla Regione in sede di riapprovazione del testo,
che in seconda battuta fu vistato, benché contenesse, a mio
giudizio, ancora alcune illegittimità, come quella che rinvia al
regolamento, e non alla legge regionale, la determinazione delle
caratteristiche delle uniformi, dei segni distintivi e dei mezzi di
trasporto (articolo 9 della legge).
Tutte queste ragioni hanno indotto l'Amministrazione a qualche
ripensamento su alcuni punti della legge.
In questi giorni l'Amministrazione sta valutando come
intervenire per superare queste difficoltà attraverso modifiche,
richieste dalla categoria, da apportare alla legge n. 47, al fine
di predisporre il previsto regolamento di esecuzione della legge
stessa.
Se il Consigliere Riccarand lo desidera, gli posso far avere le
proposte che la Giunta si appresta ad approvare dopo un ulteriore
esame, per arrivare ad una definizione un po' più accettabile del
disegno di legge in questione e per andare incontro, nei limiti del
possibile, alle richieste degli operatori del settore. Se il
Consigliere lo desidera, gli posso far avere questo pro-memoria,
che mi è stato preparato e che contiene gli intendimenti
dell'Amministrazione, altrimenti glielo leggo, perché vi è
praticamente riassunto il contenuto del disegno di legge di
aggiornamento del testo approvato a suo tempo dal Consiglio
regionale. Ci sembra giusto, del resto, che una legge approvata
dalla Regione, anche se contiene delle difficoltà interpretative,
venga definita nel migliore dei modi, a tutela del nostro interesse
ma anche di quello delle categorie coinvolte.
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Esaminerò con attenzione le proposte di
modifica della legge che ora sono in fase di discussione
all'interno della Giunta.
Vorrei però rilevare che, pur sussistendo il problema del
migliora-mento della legge, esiste anche quello della sua
applicazione. La legge potrà avere dei difetti, che possono essere
corretti in corso di applicazione, però qui si fa riferimento a
tutta una serie di orga-nismi di facile istituzione. Lo stesso
Comitato tecnico-consultivo, l'Ufficio regionale della polizia
locale e la Scuola di polizia sono...
(...interruzione del Presidente Bondaz...)
... Bisognerebbe soffermarsi caso per caso, ma, a mio avviso,
non è positivo che non sia stata data applicazione a nessuna di
queste importanti funzioni previste dalla legge. Si può e si deve
procedere ad un miglioramento legislativo del testo di legge, però
io credo che in attesa della definizione di un nuovo testo di
legge, della sua discussione in Consiglio, dell'approvazione da
parte della Commissione di Coordinamento e della sua pubblicazione,
si debba dare attuazione ad una serie di adempimenti che già sono
previsti e che saranno comunque confermati nella legge.
Sarebbe bene che il regolamento fosse già predisposto, perché
credo che nel testo corretto si farà comunque riferimento ad un
regolamento.
Pertanto, pur riservandomi di esaminare le proposte di modifica
della legge, io ritengo importante dare applicazione alla legge
esistente, in modo che nei prossimi mesi, o quantomeno fino a
quando non saranno approvate le modifiche, non si abbiamo a
ripetere le legittime ed anche pungenti proteste degli operatori
della polizia municipale.
