Classificazione
BILANCIO E CONTABILITA' REGIONALE
CONSIGLIO REGIONALE
FINANZA REGIONALE E LOCALE



Oggetto del Consiglio n. 1837 del 24 febbraio 2016 - Resoconto
OGGETTO N. 1837/XIV - Interpellanza: "Mancata corrispondenza
tra la documentazione relativa ai dati sulla ripartizione delle
risorse finanziarie agli Enti locali presentata all'esame della
competente commissione consiliare in sede di esame della legge
finanziaria ed i contenuti della proposta di deliberazione della
Giunta regionale".
Rosset (Presidente) -
Punto n. 36 dell'ordine del giorno.
La parola al collega Gerandin.
Gerandin (UVP) -
Merci Président.
La finanza locale è un argomento un po'
à la une
ultimamente per vari motivi. Chiaramente il discorso del riparto
della legge n. 48 è uno dei momenti fondamentali per dare certezza
ai nostri Enti locali. Noi in sede di discussione del bilancio
regionale avevamo espresso tutta una serie di perplessità in merito
alle risorse finanziarie disponibili e, leggendo questa proposta di
legge, non possiamo che compiacerci, perché, di fatto, vengono
ripartiti agli Enti locali 10 milioni in più rispetto a quanto
avevamo discusso in sede di discussione di bilancio, ai prospetti
che erano stati comunicati nelle varie commissioni, che sono stati
distribuiti in quest'aula e all'interno delle commissioni. Tutto
questa discussione...quest'interpellanza ha la volontà in un primo
tempo...si continua a rimanere, malgrado i 10 milioni in più,
preoccupati, perché c'è una serie di segnali che arrivano dalla
finanza locale di tutta una serie di difficoltà legate al bilancio
sicuramente degli Enti, dei Comuni, ma anche delle
Unités
,
che in questo momento stanno predisponendo i bilanci e la famosa
delibera di applicazione dell'avanzo tocca esclusivamente la parte
legata al discorso sociale, socio-assistenziale, rimane la
copertura del resto delle spese delle Unités. Dico questo perché è
nostra convinzione che è un momento di difficoltà, perché, se
ricordo bene, in più passaggi sia dall'Assessore che dal
Presidente, quando ci sono stati i vari incontri nelle commissioni,
si è detto che il momento è difficile, che bisogna condividere in
questo momento difficile le scelte.
L'impressione è che se non si ha il coraggio di dire qual è
l'effettiva situazione finanziaria in cui ci si trova, e parlo del
bilancio regionale, in cui ci si trova a confrontarci per vari
motivi che non sono tutta colpa del Governo, ci mancherebbe, perché
alcune imposizioni vengono dall'alto, io non so come usciremo da
questo momento di difficoltà, quale potrà essere la credibilità
della politica e soprattutto che ruolo vogliamo dare a quest'aula.
Penso che il punto fondamentale che noi abbiamo cercato di centrare
con questa nostra iniziativa è far capire che ruolo può avere
quest'aula. Dedichiamo mediamente quattro giorni di Consiglio, è
l'unico caso in cui ci sono quattro giorni di Consiglio regionale,
quando si discute il bilancio regionale, quella che è la legge
finanziaria della Regione, ora la nostra perplessità deriva dal
fatto che se noi stiamo in quest'aula, ma parlo di tutti perché poi
noi, bene o male, potremmo anche essere quelli che, essendo
opposizione, essendo minoranza, dobbiamo avere meno informazioni,
ma io penso che debba riguardare tutti quelli che sono seduti in
questo contesto, perché se stiamo dei giorni a discutere di leggi
finanziarie che non sono quelle, perché la delibera con cui voi
avete proposto di ripartire non è quella che abbiamo discusso in
quest'aula. In quest'aula ci avete trasmesso dei prospetti in cui
viene spiegato quali sono le risorse disponibili, i sacrifici,
l'evoluzione di finanza locale, ci avete trasmesso un documento
ufficiale in cui si dice che a quella che è l'UPB 1.04.01.010 ci
sono a disposizione 69,025 milioni e voi con una delibera avete
trasferito 79 milioni: 10 milioni in più. Ora, noi siamo ben felici
perché 10 milioni sono un salvagente per la situazione in questo
momento degli Enti locali dato che, senza questi 10 milioni,
probabilmente sarebbero stati tanti i Comuni in difficoltà, per cui
non è questa la nostra preoccupazione, noi siamo ben felici che ci
siano 10 milioni in più, ma evitateci di fare quattro giorni di
discussione su un documento che non è quello.
Qual è l'importanza di un confronto in un'aula come questa, con
la legge finanziaria, quando poi, di fatto, con la variazione di
bilancio 15 giorni dopo l'approvazione del bilancio si viene a
variare una voce importante: 10 milioni? Noi avremmo evitato
probabilmente o avremmo eventualmente fatto una discussione in
altri termini, perché i 10 milioni non sono calati dall'alto, non
sono una maggiore entrata: sono 10 milioni che si tolgono a quelli
che erano destinati...e i 27 milioni sono quelli necessari -
riprendo quello che ci ha detto lei, Assessore - per garantire 12
mesi alle pensioni di invalidità civili, ciechi, sordomuti. Con
queste operazioni vengono tolti 10 milioni momentaneamente come lei
ci ha detto, a me va tutto bene, ma vengono tolti 10 milioni, per
cui a tutti gli effetti in questo momento delle disponibilità
finanziarie ci sono 17 milioni rispetto ai 27 necessari. Se
veramente si vuole fare un discorso di condivisione, di momento
difficile da spiegare alla gente, dobbiamo avere veramente la
correttezza di non solo chiedere comprensione, aiuto, proposte,
"dateci le idee", ma lavoriamo sulla stessa documentazione. Io mi
sentirei veramente in qualche maniera preso in giro anche se fossi
Consigliere di maggioranza, perché ci sono delle persone qua dentro
che con noi hanno fatto una battaglia per alcune centinaia di
migliaia di euro per garantire le pensioni o per avere fondi in più
per il discorso del
post
natale e in questo momento
implicitamente hanno avallato una delibera che, di fatto, toglie 10
milioni all'invalidità.
Parlerete dell'avanzo, mi direte che c'è la possibilità
eventualmente di avere delle risorse, ma probabilmente è giunto il
momento di avere cognizione di causa su quello che può essere un
bilancio regionale attendibile, reale, non fatto di finanza
creativa, un bilancio che utilizzi le risorse - e parlo anche
dell'avanzo d'amministrazione - in maniera corretta, senza
tatticismi, senza giochetti, che probabilmente andrebbero meglio in
qualche bancarella di Porta Palazzo, cioè carta vince, carta perde,
e non è questo il momento di presentare ai cittadini valdostani una
situazione del genere, perché la credibilità sennò scende a zero,
per cui prendetela nel senso buono, nel senso di dire che è giunto
il momento di dire ai valdostani la verità. Quando dico di dire ai
valdostani la verità - e mi prendo la responsabilità di quello che
dico -, c'è che in questa finanziaria mancano 18 milioni per
l'assistenza anziani che avete trovato con l'
escamotage
dell'avanzo, è la prima volta nel sistema italiano in cui si
utilizza l'avanzo per pagare il discorso della spesa corrente,
quando sappiamo che l'avanzo in alcuni casi è inutilizzabile o, se
utilizzabile, è utilizzabile solo in parte investimenti. Mancano 10
milioni per ripristinare i 27 che avete variato, mancano da 10 a 15
milioni: quelli per garantire il servizio sanitario regionale,
quelli che l'Assessore Fosson sogna e che continua a ripetere che
saranno la manna. Tenuto conto che sono passati due mesi e di
riforma, di razionalizzazione di spesa abbiamo visto pari a zero,
immagino che se andremo avanti di questo passo, non ne basteranno
neanche più 10 o 15, ne saranno necessari di più per garantire un
servizio sanitario decente. Grazie.
Président -
La parole au Président de la Région.
Rollandin (UV) -
Grazie Presidente.
Questo tema è sicuramente un tema interessante, che merita tutta
l'attenzione necessaria. Je voudrais avant donner des réponses
ponctuelles et après faire une série d'observations.
En ce qui concerne le premier point: "per quale motivo non c'è
corrispondenza...", et cetera. Il faut préciser que le premier
alinéa de l'article 10 de la loi de finances régionale n° 19 de
2015 prévoit la révision des mécanismes de financement des
Collectivités locales visés à la loi régionale n° 48 du 1995 et que
le même article établit également, dans le cadre de cette révision,
que pour l'année 2016 les modalités de répartition des ressources
financières attribuées aux Collectivités locales soient définies
par une délibération du Gouvernement régional. Pendant la phase de
définition de la loi de finances, ainsi que de la contextuelle loi
concernant le budget prévisionnel 2016-2018, on a déterminé le
montant global des ressources attribuées aux Collectivités locales.
La répartition effective des ressources pour chaque collectivité
locale, par contre, a été faite après l'approbation de la loi de
finances régionale et du budget prévisionnel, dès qu'on a effectué
avec le Conseil permanent des Collectivités locales les évaluations
nécessaires quant aux critères à employer et qui ont ensuite abouti
à la proposition de délibération examinée à titre préliminaire par
le Gouvernement le 29 janvier 2016, qui sera discutée en commission
lundi prochain. Pour ce faire, nous avons vérifié principalement
les besoins budgétaires des Communes et, par conséquent, nous avons
défini le montant global des ressources transférées sans
destination sectorielle obligatoire avant celui des autres
financements spécifiques. Jeudi 18 février, l'Assemblée du Conseil
permanent des Collectivités locales a par ailleurs exprimé son avis
favorable quant à la proposition.
En ce qui concerne la question: "se ritiene ancora importante il
ruolo delle commissioni...", je ne peux que confirmer et souligner
que les faits inhérents à l'année 2016 sont dus au caractère
exceptionnel de la situation que je viens d'illustrer. Dans ce sens
le rôle des commissions est fondamental et on veut le rappeler.
Io credo che sia bene ricordare alcuni aspetti, alcuni passaggi,
altrimenti rischiamo di non capirci. Nella discussione che abbiamo
fatto sulla legge finanziaria, e abbiamo dibattuto molto sul tema
del
quantum
alle collettività locali - totale 181 milioni,
poi il riparto, cioè le spese senza destinazione che venivano date,
mi ricordo e penso che sia a verbale - si è molto insistito su due
aspetti: il primo, voi dicevate: "chi vi dice che arriverete ai 20
milioni di avanzo d'amministrazione dei Comuni?". In effetti, noi
siamo stati su questo un po' in difficoltà, nel senso che non
avevamo ancora il conto definitivo, perché era previsto alla fine
dell'anno, com'è avvenuto, quindi abbiamo accettato correttamente
un emendamento da voi proposto, che prevedeva che i Comuni, nel
caso in cui non si fosse raggiunta quella somma, sarebbero stati
garantiti sui finanziamenti soprattutto per le microcomunità.
Ricordo l'appello accorato del collega, che diceva che prima di
tutto ci sono gli stipendi da pagare, i Comuni devono avere i soldi
per poter pagare, per fare tutto. Noi abbiamo condiviso
quell'emendamento, che era prudente, visto che non si sapeva il
conto definitivo. Noi abbiamo fatto quella previsione tenendo conto
che tre mesi-quattro mesi prima il totale degli avanzi di
amministrazione ammontava a quasi 45 milioni...adesso non so...47,
comunque erano quasi il doppio di quelli che poi sono stati i
finali. A questo proposito si era anche detto che ci sarebbe stata
una differenza molto alta nei confronti della parte riferita alla
legge n. 48, mantenendo i criteri attuali, alla prima parte. Si
diceva saranno 79 milioni o 69? Qualcuno continuava a dire 69. Io
ho detto, ed è registrato: saranno 79. Credo che questo se lo
ricorderanno i colleghi. Noi abbiamo mantenuto quello che abbiamo
detto, sono 79.
La domanda che viene fatta da parte del collega Gerandin è che
abbiamo utilizzato 10 milioni dai 27 che erano previsti per gli
inabili ne avete messi 17, è vero, ne abbiamo messi 17, che sono
largamente... Siccome, come ha ricordato il collega Perron, il
finanziamento degli invalidi avviene ogni bimestre, comunque con
una cadenza regolare, non è che è un appalto che dici non so se lo
adopero a febbraio o a novembre, ha una cadenza regolare che porta
a dire che questa spesa è regolata tranquillamente. Quello che è
stato messo per il discorso che abbiamo fatto della ripartizione,
che doveva in qualche modo mantenere una coerenza con gli impegni
dei Comuni tenendo conto della situazione...noi abbiamo ritenuto
che questa parte fosse possibile, considerando che negli avanzi
d'amministrazione dell'articolo famoso che abbiamo utilizzato per
scuole e per le microcomunità...voglio ricordare che per le
microcomunità l'impegno di spesa previsto l'anno scorso era di 18
milioni e noi, quest'anno, ne abbiamo messi 20 per le microcomunità
e per eventuali servizi che siano collegati con... Lo so che ci
sono i 60 che non c'erano prima, ma è tutto calcolato. Anche nel
2015 non si arriva ad oltre 18 milioni, quindi noi ne abbiamo messi
20 per gli anziani e per la scuola, ma nella legge noi ne abbiamo
messi 20, però abbiamo detto che nella legge noi prendevamo tutti i
residui che, in base all'articolo 730 del decreto nazionale, non
possono comunque essere impiegati dai Comuni alla fine dell'anno,
questi fondi vanno ad integrare la disponibilità finanziaria del
2016. Noi, rispetto ai 20 che abbiamo previsto, probabilmente ne
utilizzeremo 18 e qualcosa, il resto lo impieghiamo per le scuole,
per il finanziamento delle quali noi avevamo destinato un capitolo
specifico, dove ci sono i soldi che quindi potranno essere
integrati da questi fondi. In più non sono 20 in avanzo di
amministrazione, ma sono 23 milioni e oltre. Poi ci sono ancora gli
eventuali avanzi del 2015 da considerare, perché abbiamo messo 2014
e 2015. Nel 2015 non ci sono ancora, non sappiamo quali saranno
perché ci sarà il rendiconto di fine aprile-maggio da parte dei
Comuni. Questa possibilità, senza fare nessun funambolismo, questi
soldi di cui ho parlato sono largamente sufficienti per coprire,
nella variazione possibile di bilancio la somma impegnata anche per
gli invalidi.
Ha ragione il collega Gerandin nel dire che, quando è stato
presentato, non era questo, ma perché non avevamo...difatti si
rimandava alla delibera che adesso andrà in commissione, dove
spiegheremo, con tutto il dettaglio della ripartizione, con la
questione dell'IMU, con il discorso della ripartizione delle varie
disponibilità com'è previsto nei singoli capitoli, secondo la n.
48, che non è stata modificata, perché i Comuni hanno detto che per
quest'anno non erano in grado di cambiare i criteri. Io avevo
sottolineato - l'ho detto anche ai Comuni - che c'erano delle
attese su questo per vedere magari di ripartire in modo più equo,
per quest'anno i criteri sono rimasti gli stessi. Con questa logica
quindi noi siamo arrivati ad avere un provvedimento, che è il
provvedimento amministrativo che dà seguito com'è previsto dalla
legge...perché la legge dice proprio che sarà la delibera a
ripartire questi fondi e quindi la ripartizione è stata fatta con
questa logica. Non abbiamo fatto nulla di particolare, né di
straordinario, come discuteremo nella commissione lunedì prossimo,
dove la delibera sarà spiegata nei singoli particolari. Spero di
avere in qualche modo spiegato un po' com'è stato il meccanismo e
il perché di questa giusta sottolineatura.
Teniamo conto che con questo noi abbiamo utilizzato tutti questi
fondi, i quali altrimenti sarebbero stati bloccati. È vero quello
che dice Gerandin: è la prima volta, ma è anche la prima volta che
si prevede quest'applicazione nella legge dello Stato. Il comma 730
dice specificatamente questo e quindi, in questa situazione, noi
abbiamo salvato questi soldi, se rimane tutto così. Non
dimentichiamo che c'è sempre un "se", ma se rimane tutto così,
questi soldi li abbiamo utilizzati non per la Regione per le
collettività locali, per pagare i servizi agli anziani che mi
sembra siano tipicamente un servizio che, come era pagato prima
dalle Comunità montane, ora è pagato dagli Enti locali. Vero è
quello che dice Gerandin, ovvero che prossimamente il discorso
della spesa sugli invalidi può anche non rientrare nella legge n.
48, la spesa degli invalidi è sempre collegata, però che può essere
anche a sé stante, quindi può essere collocata lì come da un'altra
parte, però non è qualcosa che va distribuito...alle persone
invalide, ma non ai Comuni in quanto enti istituzionali, questo è
vero, difatti noi lo riconosciamo, e l'abbiamo detto anche nella
discussione.
Presidente -
Grazie. La parola al Consigliere
Bertschy.
Bertschy (UVP) -
Grazie Presidente.
È stato chiarissimo nel seguire il discorso che evidentemente
vuole fare lei e il fatto che abbia preso dodici minuti per
spiegarcelo vuol dire che c'era la necessità di un approfondimento.
L'iniziativa che noi abbiamo portato qui era un'iniziativa che
aveva veramente uno spirito per i prossimi bilanci, perché se
giochiamo al gioco delle tre carte con i soldini e poi qua parliamo
di un argomento e quest'argomento diventa importante per...il
bilancio aveva una natura molto più ampia che non solo quella della
spesa per gli Enti locali e della spesa per gli anziani, però su
quest'argomento ci si è spesi, quello che si intendeva dire insieme
al collega Gerandin è: abbiamo allocato delle risorse, il giorno
dopo le abbiamo spostate e abbiamo spostato anche il problema
politico, perché è in questo senso che abbiamo ragionato. I 181
milioni destinati agli Enti locali, o composti nei tre fattori, la
parte che si ripartisce, le leggi di settore erano scomposti come
da tabellina consegnata in II Commissione, ma non è un problema,
noi vorremmo solo che un altr'anno quando ci consegnate questa
tabellina, ci diciate se è quella giusta o se è già quella della
variazione di bilancio. Come non lo sapevate voi, non lo sapevamo
neanche noi, noi abbiamo speso parole e discussioni qua e poi ci
siamo trovati una delibera di Giunta che ha cambiato i fattori.
Detto questo, è inteso - e il collega Gerandin l'ha detto bene -
noi abbiamo la necessità di capire qual è il punto di caduta, dove
siamo su questo bilancio, perché è inutile che ci spostiamo
continuamente da una situazione all'altra senza poi sapere alla
fine dove possiamo destinare delle priorità. Ognuno sta tirando la
corda da una parte e dall'altra, ma non ne veniamo fuori. Sa
benissimo che per quello che intendiamo noi la riforma della legge
n. 48, non è tanto i sei criteri di riparto ma è la destinazione
percentuale di quello che andrà agli Enti locali, sarà il 40
percento dell'IRPEF, e quella è roba loro e non ne parliamo più!
Decidiamo cosa si deve ripartire. Lasciamo le due leggi di settore
che servono agli Enti locali, e poi evitiamo di fare questi
giochini che creano solo confusione a tutti e anche un sacco di
problemi in bilancio.
Per venire all'avanzo di amministrazione, le anticipo che noi -
e credo che su questo, almeno spero, ci sarà una discussione chiara
- sui 20 milioni noi non ci siamo spesi, nel senso che una volta
che l'Assemblea dei Sindaci ha detto che andava bene l'articolo 10,
comma 3, non sta a noi difendere gli avanzi di amministrazione dei
Comuni. Ci siamo spesi perché eravamo preoccupati che questi 20
milioni, che erano 46,5, non ci fossero più e siamo arrivati
all'emendamento che impegnava l'avanzo d'amministrazione della
Regione. Non c'eravamo sbagliati di tanto, perché da 46 siamo
arrivati a 23. Noi eravamo preoccupati e, secondo me, non ci siamo
preoccupati invano. Il 50 percento glielo hanno bruciato in 20
giorni, se gli davamo qualche giorno in più, stia tranquillo che
non c'erano più neanche più i 23...
(interruzione del Presidente della Regione, fuori
microfono)
...detto questo, a noi interessa a questo punto un riparto equo
rispetto agli Enti locali, perché quello che è successo, e non è un
discorso UVP-ALPE-PD, è un discorso di regole. C'erano delle
regole, all'interno delle quali va ridistribuito quel pacchetto di
20 milioni, 18, perché i 4 sono rimasti. Noi quindi vi chiederemo -
e ve lo anticipiamo - con una risoluzione di sospendere questa
delibera, ragionare insieme. Abbiamo visto che il CELVA ha fatto
delle proposte, ragioniamo insieme su come arrivare ad una delibera
che sia equa nel rispetto del territorio e dei cittadini che
amministrano: questo ve lo chiediamo e lo riproporremmo. Mi
dispiace aver tolto un sacco di tempo al collega Gerandin, però ci
teniamo a rimarcare il fatto che noi vogliamo giocare a carte
scoperte, sapere di che soldi parliamo e come si intende impostare
le prossime attività di bilancio.
Presidente -
La parola al Consigliere Gerandin.
Gerandin (UVP) -
Merci Président.
Cercherò di essere molto breve, anche perché ha detto veramente
tanto il collega. Noi non mettiamo in discussione che sia la Giunta
regionale che definisce le modalità di ripartizione: quello che noi
continuiamo a ribadire, Presidente, è che le modalità di
ripartizione vanno all'interno dei capitoli di spesa determinati
nel bilancio. Questa è la novità che ci ha spiazzati, perché in
effetti voi ci avete dato un UPB dove c'erano 69,025 milioni, poi
improvvisamente è lievitata di 10 milioni. Ben venga, però non è un
sistema trasparente di discutere il bilancio.
Altra cosa, lei dice: noi abbiamo fatto quest'applicazione
dell'avanzo di 20 milioni per applicare la legge dello Stato. Ci
mancherebbe, noi siamo ben felici che si applichi una legge dello
Stato, ma la legge dello Stato sui 20 milioni lei ha appena finito
di dire che varrà 2 milioni più la differenza dell'avanzo, perché
18 vengono utilizzati per altro, che non ha nulla a che vedere con
la legge dello Stato, perché lo Stato, se mai venisse a sapere che
utilizziamo 18 milioni per spesa corrente, ci impugnerebbe la
finanziaria, non vogliamo che succeda, ci mancherebbe, ben felici
se passerà.
Ultima considerazione. Tutto quest'avanzo che lei dice, in
questo momento noi non abbiamo ancora capito come verranno coperti
i 10 milioni che mancano nell'invalidità. Se sarà utilizzando
l'avanzo d'amministrazione, Presidente, le pongo una domanda molto
semplice: c'è già un accordo con lo Stato per sforare l'obiettivo
eurocompatibile 2016? Se c'è, ce lo dica, così evitiamo di
preoccuparci, sappiamo che potremo utilizzare l'avanzo, sennò io
torno a dire che c'è anche da fare i conti con lo Stato. Chiedo
scusa se ho rubato 20 secondi in più.
Presidente -
Grazie collega. Con quest'iniziativa
chiudiamo i lavori odierni che riprenderanno domani mattina alle
ore 9.00.
---
La seduta termina alle ore 20.01.
