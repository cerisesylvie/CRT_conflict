Classificazione
FORESTE E TERRITORI MONTANI
Corpo forestale valdostano e relative strutture



Oggetto del Consiglio n. 232 del 13 novembre 2013 - Resoconto
OGGETTO N. 232/XIV - Interpellanza: "Tempistica per
un'eventuale assunzione a tempo indeterminato di quattro allievi
agenti forestali".
Presidente
- La parola al collega Nogara.
Nogara (UVP)
- Merci Madame la Présidente.
In seguito al concorso per allievi agenti forestali che si è
svolto nei primi mesi del 2012 con il conseguente corso iniziato mi
pare nel maggio 2012, tra l'altro, si è trattato di un corso della
durata di 7 mesi...a cui sono stati ammessi 7 allievi guardia
forestale, perché 20? Perché 16 erano da bando e 4, come è prassi
da moltissimi anni, erano quegli allievi che nella graduatoria
erano arrivati fino al ventesimo posto, ma vi era stata una
previsione da parte dell'Assessorato e da parte degli uffici
competenti per eventuali pensionamenti, oppure per avanzamenti di
grado. Perché si sono fatti negli anni sempre questi calcoli?
Perché i corsi per allievi guardia forestale, agenti forestali, non
sono corsi che vengono fatti spesso, perché la macchina che si
mette in moto quando si fa un corso del genere è una macchina
complessa dato che bisogna organizzare un corso di sette mesi,
bisogna trovare gli insegnanti e poi si tratta anche di un impegno
finanziario. Mi sembra che ci sia una media di un corso ogni 10
anni circa, più o meno le cose stanno così. Io volevo proprio
chiedere all'Assessore Testolin...perché si chiede adesso con
quest'interpellanza che fine faranno questi quattro ragazzi che
sono rimasti fuori? Questi quattro ragazzi, tra l'altro, sono
persone che hanno un livello di preparazione di base molto alto,
anche se, purtroppo - io svolgevo questo lavoro -, per poter
partecipare al concorso di allievi guardie forestali, è sufficiente
avere la licenza media; vi assicuro che, per svolgere questo lavoro
- e se ne era discusso già nella passata legislatura -, sarebbe
indispensabile avere almeno il diploma. Come vi dicevo, il livello
di preparazione, come succede da molti anni, è un livello
universitario e soprattutto in materie che riguardano proprio una
parte del lavoro dei forestali. Vi è poi una preparazione che viene
data a questo corso, una preparazione di altissimo livello, che
porta queste persone ad avere, come vi dicevo, una preparazione
adeguata per il lavoro che dovrebbero svolgere. In più proprio
nella legge finanziaria che ho potuto leggere in questi giorni,
proprio per il Corpo forestale valdostano e per il Corpo dei vigili
del fuoco non è prevista una limitazione delle assunzioni. Questa è
una cosa molto importante per i forestali ed anche per i vigili del
fuoco. Per queste motivazioni, le chiedo, Assessore, se vi sia
l'opportunità di poter assumere queste persone che hanno raggiunto
quest'importante preparazione e che sarebbero molto utili per il
lavoro che devono svolgere nel Corpo forestale della Valle d'Aosta.
Grazie.
Président
- Merci. Pour la réponse, la parole à
l'Assesseur Testolin.
Testolin (UV)
- Merci Président.
Piccolo cappello prima di procedere alla risposta puntuale sui
due quesiti: concordo sulle qualità e sulla preparazione delle
quattro riserve, definiamole così, che ho avuto il piacere di
incontrare e sulla cui professionalità non si discute, come anche
sul fatto che siano sicuramente pronti ad intraprendere un'attività
lavorativa di questo tipo.
Mi trovo comunque a dover rispondere in termini puntuali a
quelli che sono i due quesiti, cioè
"se è nelle intenzioni del
Governo regionale assumere a tempo indeterminato i quattro allievi
agenti forestali"
, il primo, e
"se è valutata positivamente
questa possibilità, quali sono i tempi per la loro assunzione, in
quanto la graduatoria del concorso è valida fino al 16 marzo del
2015"
, in questo momento non vi sono le condizioni per poter
dire se e quando potranno essere assunti i quattro riservatari
oggetto dell'interpellanza. L'eventuale assunzione dipenderà in
effetti dagli esiti della ricognizione dei posti vacanti negli
organici regionali in corso da parte del Dipartimento personale ed
organizzazione, che è finalizzata a presentare alla Giunta
regionale una proposta di copertura dei posti ritenuti
assolutamente prioritari dai coordinatori dell'Amministrazione
regionale stessa e, soprattutto, dalle risorse finanziarie
disponibili e dai limiti alle assunzioni previsti nelle
disposizioni normative sul contenimento della spesa per il
personale. Tuttavia, come già evidenziato dal collega Nogara, nella
finanziaria del 2014 attualmente all'attenzione delle commissioni
consiliari è stato previsto che per il prossimo anno non costituirà
incremento alla dotazione organica il reclutamento di personale del
Corpo forestale e dei vigili del fuoco, ma, al momento, non è
comunque possibile avere la risposta sollecitata
dall'interpellanza, tenendo presente, inoltre, che vi sono in
vigore altre 11 graduatorie - per le quali i tempi di esaurimento
sono addirittura in qualche caso più contenuti rispetto a quelli
della questione che stiamo analizzando -, con complessivamente
circa 140 candidati utilmente collocati per l'assunzione e che
hanno le stesse aspettative di assunzione dei quattro forestali,
quindi diciamo che nel corso del 2014 potrà essere ripresa questa
discussione in merito. Grazie.
Président
- Pour la réplique, la parole au collègue
Nogara.
Nogara (UVP)
- Merci Président.
Diciamo che della risposta che mi ha dato non sono così
entusiasta, perché, come le dico, io vengo da quel mondo, so quali
siano le esigenze e le assicuro che anche in questo momento, per
tutti gli oneri che si hanno nelle stazioni forestali, manca ancora
del personale. Per quanto mi aveva detto dei posti vacanti, io le
volevo dire che, adesso, tra l'altro, so che c'è una necessità di
sei sovrintendenti che mancano all'appello, nel senso che si
potrebbe fare un avanzo di carriera, come grado, proprio perché
nell'organico dei sovrintendenti mancano sei sovrintendenti, in più
vi è già un posto vacante come agente forestale mi sembra nella
stazione di Brusson. Diciamo allora che, alla luce di questo fatto,
visto che c'è una graduatoria aperta con persone che, tra l'altro,
hanno svolto un corso, perché, come mi ha detto lei, è vero ci
saranno tantissime persone a livello dell'Amministrazione regionale
che aspettano di entrare in amministrazione, diciamo che a queste
persone è stato fatto un corso di sette mesi e l'Amministrazione
regionale ha già speso una cifra non indifferente già per fare
questo corso. Le ricordo che gli allievi guardie forestali sono
state stipendiate per i sette mesi di corso come un livello B
dell'Amministrazione regionale. Inoltre sono state equipaggiate e,
proprio per questo motivo, dispiace aver speso dei soldi per
formare queste persone e poi non portarle al...
(interruzione di un Consigliere, fuori microfono)
...vabbè, però può anche essere una motivazione. Io dico che
queste persone sono state formate ad un certo livello, per un
periodo sono anche state pagate, sono state vestite, sono state
equipaggiate, per carità, lei mi dice: "per un po' è andata loro
bene, per 7 mesi", ma io dico che sono persone che è un peccato
perdere a livello occupazionale per l'Amministrazione regionale e
soprattutto per il Corpo forestale. Per tutte queste motivazioni,
io spero che, visto il concorso che si dovrebbe anche svolgere per
sovrintendenti, perché mancano questi sovrintendenti nelle stazioni
forestali, ci potrebbe proprio essere un'assunzione di questi
allievi guardie forestali. Ecco, per questi motivi, le chiedo se si
può rivolgere un'attenzione particolare per queste persone e per
questi ragazzi, ma soprattutto per queste professionalità che si
perdono e che si potrebbero perdere se non si andasse avanti con la
graduatoria che è in opera adesso. Grazie.
Presidente
- Punto 16 all'ordine del giorno.
