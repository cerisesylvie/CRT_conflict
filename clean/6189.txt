Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 632 del 7 giugno 1984 - Resoconto
OGGETTO N. 632/VIII - RAPPORTI FRA LA REGIONE E LE SOCIETA'
CHE GESTISCONO I GIOCHI PRESSO IL CASINO' DI SAINT-VINCENT.
(Interpellanza).
PRESIDENTE:
Do lettura dell'interpellanza presentata dai
Consiglieri Riccarand e Mafrica:
INTERPELLANZA
CONSTATATO che la Sitav tramite il proprio Procuratore
speciale, Pietro Conca, ha avviato una offensiva giornalistica tesa
a rifiutare il pagamento della soprattassa richiesta dalla Regione
e ad ostacolare la rinegoziazione delle Convenzioni;
RILEVATO che la Giunta regionale non ha dato alcuna risposta
alla tesi sostenuta in tale occasione dal Procuratore speciale
della Sitav e diffusa sui vari organi di stampa;
PRESO ATTO che il Procuratore speciale della Sitav avanza
l'ipotesi che l'ir
regolare trattenuta del 25% fosse stata, nel
1982, concordata in una riunione di "tecnici e politici" della
Regione al fine di aggirare una normativa dello Stato e afferma che
"era stata la Regione a sollecitare le trattenute per non far
apparire un eccesso di liquidità";
CONSTATATO infine che la Commissione sul Casinò, nonostante le
sollecitazioni, non è stata finora convocata per avviare la nuova
fase dei lavori e che sempre più stretti si fanno i tempi per
rinegoziare, in modo proficuo per la Regione, le Convenzioni in
atto;
i sottoscritti Consiglieri regionali
INTERPELLANO
la Giunta regionale
per sapere in che modo intende replicare alle gravi affermazioni
del Procuratore speciale della Sitav;
quali iniziative concrete sono state finora assunte:
per ottenere il pagamento della soprattassa;
per modificare, in senso favorevole alla Regione, le percentuali
sui giochi americani;
rivedere le Convenzioni in atto, qualora non vi fossero le
condizioni per una loro revoca.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
E' ormai trascorso quasi un mese dal
dibattito che si è svolto il 15 maggio in Consiglio regionale sulle
prime conclusioni della Commissione di indagine e, nell'arco di
tempo trascorso, sono successe diverse cose che meriterebbero un
dibattito in Consiglio che vada ben oltre la discussione di una
interpellanza.
A dire il vero già la discussione del 15 maggio aveva fatto
emergere l'incapacità del Consiglio regionale di affrontare la
questione Casinò con la dovuta chiarezza di prospettive e di linea
politica.
Pesanti erano stati in quell'occasione i silenzi, le assenze, le
strumentalizzazioni di molti Gruppi politici, confusa ed inadeguata
la linea prospettata dal Presidente della Giunta.
Quello che è successo dopo il 15 maggio ha confermato
l'impressione negativa che avevamo dato su quel dibattito, anche se
la relazione presentata dalla Commissione e l'ordine del giorno
approvato dal Consiglio a conclusione del dibattito contenevano,
soprattutto grazie all'azione dell'opposizione di sinistra, alcune
cose positive.
Le cose più significative successe dopo il 15 maggio sono a mio
avviso quattro: primo, l'offensiva giornalistica scatenata dal
Procuratore speciale della Sitav, Pietro Conca, tesa a rifiutare il
pagamento della soprattassa richiesta dalla Regione e ad ostacolare
la rinegoziazione della convenzione.
Nelle sue dichiarazioni ai giornali, il Procuratore Conca è
giunto ad affermare che la trattenuta del 25% era stata concordata
a partire dal 1982 dalla Regione in una riunione di tecnici e
politici regionali, al fine di aggirare una normativa dello Stato,
ed afferma anche che era stata la Regione a sollecitare la
trattenuta per non far apparire un eccesso di liquidità.
Si tratta di affermazioni estremamente gravi, su cui però la
Giunta non ha preso nessuna posizione.
Secondo elemento, l'intervista rilasciata al "Monitore
Valdostano" da Franco Chamonal dal carcere, tramite i suoi
avvocati, intervista che contiene alcune precisazioni importanti.
Anzitutto, la conferma che Franco Chamonal è ancora
l'Amministratore delegato della Sitav, pur essendo da 7 mesi in
carcere; secondo, la conferma che la Valser, cioè la società del
gruppo Masi, Chamonal, Giovannini, ha sottoscritto il recente
prestito obbligazionario della Sitav e che quindi il gruppo che è
sotto inchiesta mantiene il controllo del 21% della Sitav e del 78%
della Saiset; terzo, è presente in quell'intervista una pesante
chiamata in causa per la questione del 25% non solo nei confronti
dell'ex Presidente della Giunta, ma anche di non meglio definiti
Assessori competenti.
Il passo che vorrei rileggere è questo: "Le trattative per
ottenere il finanziamento furono condotte dal Prof. Masi e nei
pochi mesi che ho ricoperto la carica di Amministratore delegato ho
avuto dei contatti per vari problemi inerenti lavori in corso con
il Presidente Andrione e con gli Assessori competenti. Non era poi
un problema che mi riguardava sapere se le autorità da me
interessate agivano o meno con l'avallo del Consiglio regionale,
avendone ufficialmente per me il diritto per la carica che
ricoprivano".
Terzo elemento che è emerso è la nomina del rappresentante della
Regione nell'arbitrato per definire la controversia sulla
soprattassa. Con una deliberazione di Giunta del 25 maggio, la
Giunta regionale ha incaricato l'avvocato Franzo Grande Stevens di
Torino a tutelare gli interessi della Regione nell'arbitrato. Anche
in questo caso ci troviamo di fronte ad una scelta che suscita
grosse perplessità, anzitutto perchè andava discussa quantomeno con
la Commissione a cui il Consiglio ha dato incarico di seguire tutta
la vicenda del Casinò e non doveva essere una scelta unilaterale
della Giunta. In secondo luogo, io personalmente ed il mio Gruppo
politico non siamo affatto d'accordo sulla scelta di un tecnico in
questo arbitrato, mentre invece il problema era che la scelta
doveva essere di carattere politico, cioè doveva essere incaricata
dalla Regione una persona che desse tutte le garanzie di tutelare
gli interessi della Regione, avvalendosi poi delle competenze
tecniche necessarie, ma non un tecnico che, fin dall'inizio, si
pone in una posizione di mediazione indebolendo la posizione della
Regione.
Il quarto ed ultimo fatto significativo è la mancata
convocazione della Commissione consiliare di indagine, che era
stata incaricata di proseguire l'attività con l'ordine del giorno
approvato il 15 maggio.
Una settimana dopo il dibattito in Consiglio regionale avevo
inviato una lettera al Presidente della Commissione Beneforti, ed
al Presidente della Giunta, chiedendo l'immediata convocazione
della Commissione, perchè ci trovavamo di fronte ad una serie di
scelte - l'arbitrato, la discussione sulla revisione delle
percentuali - che richiedevano una discussione prioritaria in
Commissione, una azione efficace e rapida da parte del
Consiglio.
La Commissione invece non è stata convocata (sarà convocata il
14 giugno); cioè per oltre un mese questa Commissione, in una fase
delicata come questa, è stata messa in frigorifero, mentre noi ci
troviamo di fronte ad una serie di scelte che stanno ormai premendo
in modo urgente.
Sappiamo che entro il 30 giugno scade il periodo per rivedere le
percentuali sui giochi americani, stiamo andando ad affrontare
tutti i problemi del Casinò, uno per uno, senza avere una visione
complessiva adeguata.
Lo scopo di questa interpellanza è capire se da parte della
Giunta c'è l'intenzione di modificare questo atteggiamento che
riteniamo pericoloso per gli interessi della Regione, se si profila
un mutamento di rotta, oppure se si vuole continuare per questa
strada che è, secondo noi, molto pericolosa.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je dois dire d'abord que, comme
Junte, on n'a jamais accepté de faire de la polémique avec les
représentants de la Sitav, et, en effet sur les différentes
affirmations qu'ils ont faites dans ces derniers temps, la Junte
n'a jamais pris position, car tous les problèmes qu'on a discutés,
on les a discutés ici et uniquement à la suite des décisions qu'on
a prises soit en Junte qu'au Conseil.
Donc je crois que, même à cette occasion, c'était inutile de
faire de la polémique en se servant de la presse; s'il y a quelque
chose à dire, on le dit ici.
Pour les autres problèmes, la Commission qui a été convoquée
pour le 14 aura la possibilité d'examiner les propositions qui
seront faites à ce moment de la part de la Junte, en tenant compte
des pourparlers qu'il y
a eu, jusqu'à présent, pour modifier
la partie relative au pourcentage qui est à présent retenu de la
part de la Saiset, et donc il y a déjà des propositions qui seront
évaluées par la Commission même.
Pour la question de l'arbitrage, on a décidé comme Junte de
nommer un technicien, qui doit porter en avant les propositions que
la part politique fera, notamment en tenant compte du fait qu'avec
une lettre officielle on a demandé à la Sitav de payer 1% et
seulement à la suite de la renonce de la part de la Sitav de payer
ça on a dû arriver à l'arbitrage. C'est normal que de la part de
l'Administration régionale, et donc de la part politique, il y a
l'intérêt de faire appliquer directement l'art. 8 et donc 1%.
Le technicien qui aura la possibilité de discuter ça, tiendra en
considération les propositions de la part politique et donc la
Commission même pourra discuter lorsqu'il y
aura "la terna
arbitrale" qui sera nommée de la part de la Sitav et de la part du
Tribunal.
Jusqu'à présent on n'a pas eu l'intention d'oublier le problème,
bien loin de là. On a travaillé pour trouver une solution aux
différents problèmes, et on croit que la Commission même pourra
examiner les solutions que la Junte propose.
Pour l'instant c'est inutile de faire une discussion, vu que
d'ici à quelque jour la Commission même examinera les différents
problèmes.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Devo dire che siamo rimasti
insoddisfatti delle risposte del Presidente della Giunta.
Sul primo problema, dice il Presidente della Giunta, noi non
abbiamo accettato in passato polemiche con il Procuratore speciale
della Sitav e non le abbiamo accettate neanche in questo caso. Una
cosa è scendere sul terreno della polemica, un'altra è dare dei
chiarimenti su un problema di una certa gravità. Le affermazioni
del Procuratore speciale in questo caso tiravano in ballo altre
persone, altri Amministratori, altri tecnici oltre all'ex
Presidente della Giunta Andrione, per una vicenda che aveva
comportato per l'ex Presidente della Giunta un mandato di
cattura.
Quindi i chiarimenti non li dobbiamo al Procuratore Conca, però
l'opinione pubblica, che ha ricevuto questo tipo di informazione,
non ha avuto nessun chiarimento attraverso la stampa, nè lo riceve
oggi da parte del Presidente della Giunta.
Per quanto riguarda il modo di atteggiarsi rispetto ai problemi
aperti sulla vicenda Casinò, dice il Presidente della Giunta:
verremo con una proposta per la revisione delle percentuali SAISET.
In questo modo si conferma quella critica già mossa prima dal
Consigliere Riccarand, che si procede sfogliando il carciofo, cioè
si prende il primo problema che si presenta, però viene a mancare
l'impostazione complessiva.
Chiediamo che venga rivista l'intera questione perchè avendo sul
tappeto tutti gli elementi, la capacità contrattuale della Regione
diventa superiore.
In quanto alla scelta del tecnico per l'arbitrato, è vero che i
legali a distanza di tempo possono anche sostenere tesi opposte a
seconda dei casi; noi dobbiamo esprimere, oltre la preferenza che
ha già espresso il Consigliere Riccarand per un politico che si
avvalga del tecnico, anche una ulteriore riserva, perchè il signor
Stevens, in passato, è stato difensore della Sitav in determinate
occasioni.
