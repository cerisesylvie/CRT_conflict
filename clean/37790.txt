Classificazione
FORMAZIONE PROFESSIONALE
ISTRUZIONE PUBBLICA
Personale docente e non docente



Oggetto del Consiglio n. 1457 del 7 ottobre 2015 - Resoconto
OGGETTO N. 1457/XIV - Interrogazione: "Tempistica e modalità
di erogazione del bonus per l'autoformazione ai docenti
valdostani".
Président
- Point 8 à l'ordre du jour. Pour la réponse la
parole à l'Assesseur Rini.
Rini (UV)
- Merci Monsieur le Président.
Grazie colleghi per l'occasione di chiarire una questione che
ricopre un ruolo importante per il mondo della scuola valdostana.
Come peraltro è già stato anticipato dal Presidente alle forze
sindacali e non solo, anche i docenti appartenenti ai ruoli
regionali potranno disporre della somma di 500 euro. Infatti, il
protocollo di intesa sottoscritto il 25 luglio scorso prevede
all'articolo 1 che la formazione del personale docente sia uno dei
punti della legge regionale di recepimento e anche di
armonizzazione dei principi contenuti nella legge 107 del 2015.
Tutti i principi contenuti nella legge 107 del 2015 saranno oggetto
di discussione e di recepimento, con forme e modalità differenti a
seconda dei diversi argomenti, secondo la tempistica che la legge
stessa disciplinerà. Come ricordato molto bene dal Presidente nelle
sue comunicazioni, il protocollo d'intesa, con un intento di
carattere politico, e la norma di attuazione licenziata dalla
Commissione paritetica, che invece pone le basi giuridiche -
ringrazio nuovamente la Commissione paritetica e il Sovraintendente
insieme alla sua struttura per il lavoro fatto in maniera così
celere e concreta - tracciano le basi per porre in atto il processo
di formazione di un testo normativo regionale che culminerà con la
legge regionale sulla nostra "buona scuola" valdostana, nella - qui
lo ricordo - parallela attività di revisione e di intesa con tutto
il mondo della scuola, visto nella sua più ampia accezione, sugli
adattamenti. Nel predetto percorso, ovviamente troverà idonea
collocazione anche il tema della formazione e autoformazione del
personale docente.
Quindi noi ribadiamo, e lo facciamo in maniera convinta, la
volontà della Regione di recepire questa previsione. Ovviamente non
è pensabile di spacchettare tutta la serie di previsioni contenute
nella "buona scuola", quindi quelle che ci piacciono di più e
quelle che vogliamo che vengano applicate direttamente, rispetto a
quelle che invece non condividiamo. Il discorso verrà fatto, così
come è stato portato avanti per l'approvazione della norma di
attuazione, in tempi rapidi, celeri ed efficaci, però condivisi,
quindi questo richiede ovviamente un confronto ampio con il tessuto
e il territorio della nostra regione direttamente o indirettamente
coinvolto da questa riforma. Questo sarà un punto fermo che non
intendiamo assolutamente mettere in discussione. Grazie.
Président
- Pour la réplique la parole au Conseiller
Laurent Viérin.
Viérin L. (UVP) -
Merci Madame l'Assesseur pour votre
réponse.
Ci dispiace, al di là della questione del non recepimento della
"buona scuola", che è cosa fatta, nel senso che questo è un
auspicio che era arrivato dalla comunità valdostana e proroga
l'entrata in vigore di una legge, che verrà poi adattata in Valle
d'Aosta, evitando le ripercussioni delle parti negative di
questa.
Quello che noi chiediamo è qualcos'altro, Assessore. La
card
di 500 euro partirà solo l'anno prossimo. In attesa
della card, a livello nazionale viene fatto un caricamento di 500
euro
una tantum
per l'aggiornamento dei docenti, ma non per
quello che già si fa. Con le pezze giustificative il docente può
fare corsi di lingua, comprare libri, cioè costruirsi un
autoaggiornamento a cui voi, con il non recepimento della "buona
scuola", avete rinunciato. Lo avete fatto in parte dal punto di
vista amministrativo, ma avreste potuto inserirlo, essendo una
delle poche misure secondo noi intelligenti di questa riforma della
"buone scuola", e poteva essere fatta direttamente da noi
valdostani. Questo per dire che purtroppo la Valle d'Aosta sarà
l'unica Regione - non sappiamo ancora quello che stanno facendo
Trento e Bolzano - che non ha delle dotazioni di disponibilità per
l'autoaggiornamento dei docenti.
Assessore Rini, va benissimo quello che lei ha risposto ed è
giusto fare celermente una legge, ma quello che noi diciamo - lo
diremo anche sulla questione delle sostituzioni - è che sono state
fatte delle riunioni da parte del Sovrintendente con le
organizzazioni sindacali su tutta una serie di temi e quindi il
tessuto scolastico valdostano chiedeva e chiede semplicemente che
su certe piccole misure si fosse intervenuti con delle misure
tampone, aspettando la legge valdostana della "buona scuola". Ci
dispiace, perché rispetto ad una riforma nazionale che voi stessi
avete detto che in parte era buona e in parte no, come noi avevamo
denunciato, ed essendoci una volontà di adattare, attraverso tra
l'altro questa norma di attuazione che è arrivata e che dà la
possibilità di legiferare in materia, c'è però il problema della
sostituzione delle assenze (ne parleremo in un'altra iniziativa) e
c'è la questione dei vicari che la "buona scuola" abolisce, mentre
noi qui recepiamo
tout court
. Si potevano fare delle misure
tampone - ne parleremo - utilizzando parte di organico piuttosto
che deroghe che sono sempre state utilizzate, andando a supplire a
questo.
Va bene non recepire, ma non perdiamo un anno non recependo
almeno le parti positive, facendo delle misure nostre valdostane.
Questa dei 500 euro per i docenti è una grande opportunità che è
stata data a livello nazionale ed è un qualcosa di molto
interessante, perché con questa somma, in modo intelligente, i
docenti portano le pezze giustificative e fanno un
autoaggiornamento. È qualcosa di responsabile, ma che va anche a
far crescere dal punto di vista professionale.
Noi prendiamo atto che questo non è stata fatto. Noi, Assessore,
ve lo proponiamo come una possibilità, come un consiglio: provate a
verificare, perché questa potrebbe essere una misura intelligente.
Sappiamo benissimo quali sono i tempi rapidi, quando ci sono delle
concertazioni: saranno tempi rapidi, ma bisognerà fare tutti i
passaggi. Saranno comunque i tempi per fare entrare in vigore
questa legge nei prossimi mesi, per non dire il prossimo anno,
sicuramente dal prossimo anno scolastico. Per non perdere questa
opportunità interessante dei 500 euro agli insegnati valdostani,
noi crediamo che si poteva fare e si può ancora fare qualcosa per
studiare una misura valdostana utile a finanziare
l'autoaggiornamento dei docenti. In questo momento purtroppo i
docenti valdostani sono gli unici d'Italia che non hanno la
possibilità di utilizzare queste risorse per il loro
autoaggiornamento. È qualcosa che da un punto di vista
professionale è una crescita, anche di tutto ciò che noi spesso
utilizziamo in termini di didattica, di professionalità e di
valorizzazione del corpo docente valdostano; purtroppo non è stato
fatto. Grazie.
