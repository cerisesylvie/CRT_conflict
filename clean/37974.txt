Classificazione
EDILIZIA
Edilizia pubblica
FINANZA REGIONALE E LOCALE
Partecipazioni azionarie regionali
ISTRUZIONE PUBBLICA
Università



Oggetto del Consiglio n. 1602 del 19 novembre 2015 - Resoconto
OGGETTO N. 1602/XIV - Reiezione di mozione: "Impegno per la
messa in liquidazione della società NUV S.r.l.". (Approvazione di
una risoluzione).
Presidente
- In merito alla mozione, c'è anche la
risoluzione presentata dal gruppo Cinque Stelle. Per
l'illustrazione della mozione, chiede la parola il Consigliere
Gerandin, ne ha facoltà.
Gerandin (UVP
) - Grazie Presidente.
Questa mattina abbiamo fatto una lunga discussione per quello
che riguarda il discorso della COUP, per la NUV si ripropone
esattamente lo stesso problema, forse con qualche piccola
differenza, per cui io voglio evitare a chi ci ascolta,
eventualmente ai valdostani di ripeterci perché penso che
l'indirizzo che il Governo ha voluto dare sia un indirizzo molto
chiaro. Noi avevamo chiesto in questo momento di così difficile
situazione finanziaria di fare uno sforzo eliminando quelli che
sono gli sprechi, quelli che sono i bracci che possono essere
tranquillamente rivisti, quei modelli organizzativi che se un tempo
avevano ragione di esistere, ormai non ce l'hanno più per il
semplice fatto che sono superati dal fatto che, come per la COUP,
esattamente anche per la NUV si è deciso di limitarsi a quello che
era il primo lotto di appalti, per cui a gestire un appalto già
affidato, a gestire un appalto che in questo momento vede
sicuramente impegnati quelli che sono i progettisti, quelli che
sono i direttori dei lavori, ma per quella che è la mera
contabilità, per quella che è la verifica che i lavori procedano a
noi pareva assolutamente non sufficiente...a noi pareva ottimale
l'utilizzo di personale dell'Assessorato dei lavori pubblici in
questo momento. Non per scelta loro ma, grazie alla situazione
difficile in cui vivono in questo momento le risorse regionali, non
hanno più quelle risorse che avevano negli anni a disposizione, per
cui proprio per questo motivo noi crediamo e siamo convinti che
magari la pausa pranzo vi abbia portato consiglio, è l'unica
speranza che abbiamo rispetto a quella che è la situazione di
questa mattina, perché magari qualche coscienza di qualcuno che ha
fatto queste battaglie con noi magari si sia sensibilizzata e
aggiungere che in questo momento non possiamo più permetterci
sprechi.
Io volevo solo aggiungere ancora qualcosa che non ho detto
l'altra volta, nel senso che se è vero che queste società
probabilmente...il Presidente ci ha detto costeranno leggermente
meno per quello che riguarda il personale, almeno per quello che
riguarda la COUP, non sappiamo della NUV, ma abbiamo sentore che
comunque queste società...per quello che riguarda la NUV, ci
vogliono più di 300 mila euro di oneri gestionali per mantenere in
piedi questa società, beh, io ricordo anche che nel 2010 si è
proceduto all'acquisizione di queste due sedi: NUV e COUP per circa
800 mila euro. È inutile che andiamo a ripercorrere il passato,
qualcuno ha anche detto che era una ricapitalizzazione mascherata
della società Pila, ma andare a ripercorrere il passato non cambia
nulla rispetto a quella che è una prospettiva futura. Noi crediamo
che ci vada coraggio in questo momento in cui la Valle d'Aosta sta
vivendo un momento difficile, perché è difficile veramente far
capire come alcune nicchie rimangano intoccabili, alcuni santuari
rimangano comunque inviolabili e si continui a tenere in piedi
delle società a capo delle quali, per entrare nel senso anche della
legge che la stessa Amministrazione regionale ha approvato e che va
nelle indicazioni peraltro imposte a livello nazionale, non
dovrebbero essere messe delle persone in quiescenza, per cui
anticiperemmo solo quello che è un percorso assolutamente lineare
con quello che ha deciso il Consiglio regionale su - torno a dire -
indicazione precisa, dove non potevamo peraltro fare diversamente
perché queste erano le imposizioni a livello nazionale. Quando dico
che sarebbe bello ogni tanto magari evitare di farci imporre alcune
scelte, sarebbe un bel segnale perché l'abbiamo detto tutti: fa
male a noi, ma immagino anche a chi eventualmente queste scelte le
fa e deve difenderle. Quando sentiamo parlare di una Valle d'Aosta
di privilegiati, di gente che comunque, al di là di tutto gode di
pensioni e di vitalizi e poi dobbiamo ancora dare incarichi a capo
di società come queste, beh, allora la politica è veramente poco
credibile...
(interruzione di un Consigliere, fuori microfono)
...che hanno i vitalizi è indubbio, che hanno pensioni e in più
sono anche incaricati...per cui viene difficile credere che, se si
vuol cambiare il sistema valdostano, non si possa essere sensibili
a queste cose, sennò sono solo chiacchiere.
Presidente -
Ha chiesto la parola il Consigliere Ferrero,
ne ha la facoltà.
Ferrero (M5S) -
Grazie Presidente.
Ci sono state accorpate le due iniziative, l'iniziativa del
Movimento Cinque Stelle è leggermente più articolata e più precisa.
Al di là delle considerazioni che sono state fatte dal collega, a
me e a noi interessava soprattutto sapere qualcosa in più riguardo
alla famosa variante sui lavori della Nuova Università Valdostana.
È bene ricordare che anche questo primo lotto è stato aggiudicato
con una procedura di appalto particolare, io non voglio dire di
più. Particolare perché? Perché, oltre al fatto di prendere in
considerazione l'aspetto economico, cioè l'offerta economica, il
costo, si sono prese in considerazione anche le migliorie. È una
cosa un po' particolare, della serie: le migliorie che le ditte che
hanno presentato le offerte proponevano di offrire in più rispetto
a quella che era l'offerta economica. Sulla base di quello, è stata
fatta una specie di graduatoria dalla commissione che è stata
incaricata dell'esame delle offerte. Una procedura, per carità,
legittima, ma quanto meno anomala, perché si presta comunque ad una
specie di discrezionalità, di arbitrarietà poi nella definizione di
chi vince la gara. Quando vediamo poi i nomi di chi ha vinto la
gara, beh, la Vico S.r.l. di Hône, Giovinazzo Antonio, la Palaser
S.r.l. dell'ingegner Arditi, ci viene da dire: sono i soliti noti
che lavorano per tutta la Valle, che si beccano un bel po' di
appalti e appaltini pubblici direttamente e indirettamente e che
alle volte - senza fare i nomi, perché abbiamo capito che qui
bisogna parlare dei peccati, ma non dei peccatori - magari fanno
anche qualche ristrutturazione o qualche edificazione per alcuni
politici, ma, per carità, tutto è normale, sarà un caso.
Un altro caso, un caso strano è quello che riguarda il materiale
di demolizione della caserma, perché io abito in via Monte Vodice e
ho in questi mesi monitorato attentamente i lavori. Le palazzine
sono state demolite, io ho fatto la naia lì, quindi vi posso dire
che i tubi di scarico delle palazzine erano sicuramente in eternit,
non potevano che essere in eternit, perché era roba vecchia. Io ho
visto la demolizione, ho anche i filmati della demolizione. Vi
assicuro che in prossimità dei servizi igienici, le pale meccaniche
con quello spuntone d'acciaio non è che hanno fatto una cernita di
quello che veniva giù e se c'erano delle canne in eternit,
probabilmente sono state demolite e polverizzate e sapete bene che
l'eternit contiene dell'amianto e che la polverizzazione
dell'amianto non è una cosa che fa bene. Da quello che risulta, la
Forestale, competente è l'USL, non è che abbiano fatto molti
controlli e la cosa è paradossale perché la Forestale - e lo sanno
bene i valdostani, che hanno magari una casa nei comuni limitrofi -
se tu demolisci un muretto e ti metti nel giardino quattro cavoli
di secchi di calcinacci, il giorno dopo ti arriva lì e ti fa la
multa perché hai fatto una discarica abusiva. Qui avevamo una
montagna, anzi due montagne che raggiungevano, penso, i 25-30
metri, con tonnellate di roba e nessuno ha detto niente, ma quello
che mi incuriosisce ancora di più - dico incuriosisce, poi magari
mi direte che va tutto bene - è il fatto che questi detriti due
mesi e mezzo circa fa sono stati spianati e sono andati a riempire,
a costituire un terrapieno nella parte nord del cantiere: quella
con via Monte Pasubio, io nella delibera ci trovo l'autorizzazione
della Regione una settimana fa a fare il terrapieno. Allora dico:
ma, scusate, il lavoro era già stato fatto due mesi e mezzo fa e
voi lo autorizzate adesso? Andate a vedere, ho le foto, vi faccio
vedere, tant'è vero che - e ho fatto le altre foto - la terra di
riporto per fare le collinette, che sono indicate sempre nella
delibera, ha già delle piante verdi, perché questa roba è stata
depositata lì da un bel po', che sono alte in alcuni casi 70
centimetri. Allora cos'è? Questi Signori sapevano già che voi
avreste dato l'okay alla variante due mesi e mezzo fa e adesso si
fa la delibera manfrina? No, perché mi viene da sospettare anche
questo, come mai è avvenuto questo? E lo possono dire gli abitanti
della zona, perché, per vostra sfortuna, io lì ci sono stato
comunque tre mesi e vi dico che lì c'era un dislivello in alcuni
punti di due-tre metri. Di più: questo fatto di non portare via i
detriti ha comportato ovviamente un notevole risparmio alle ditte,
perché quanti camion dovevano portare in discarica? Non lo so
esattamente, ma vi posso dire che in quella che è la documentazione
dell'appalto si parlava per lo smaltimento di 302.911 euro. Allora,
vogliamo far passare che le ditte hanno fatto un piacere alla
Regione o la Regione ha fatto un piacere alle ditte e in questo
caso io vorrei riuscire a capire chi è che si è intascato questi
soldi.
Un'altra cosa che vorrei riuscire a capire è come mai non è
stato giustamente reso pubblico alla popolazione che sono stati
rinvenuti degli scarti presumibilmente riferibili a scorie di
altoforno nel materiale di riporto del cantiere, cioè da dove
vengono questi materiali? Chi li ha portati? Erano già lì? Perché
vi ricordo, sempre perché abito lì, che in via Monte Solarolo, vale
a dire a 25 metri dal cantiere, c'è uno dei pozzi che rifornisce
l'acquedotto di Aosta. Allora cosa facciamo? Devo venirlo a sapere
io attraverso una richiesta di accesso agli atti? Allora, la
Forestale non fa una beata mazza, almeno, a me risulta, ditemi il
contrario, l'USL non fa una beata mazza, l'ARPA va lì e ci trova
dei rifiuti presumibilmente di altoforno, ma sapete che in ipotesi
i rifiuti di altoforno possono contenere anche delle materie
radioattive? Sicuramente contiene dei metalli pesanti e noi abbiamo
il pozzo lì vicino. Allora, diciamo che è avvenuto tutto
legittimamente, ma io a questo punto, come si chiede nella
risoluzione, vorrei semplicemente avere un'audizione in commissione
con il Signor Bruno Milanesio e con quello che è il responsabile
del procedimento dei lavori per far loro alcune domandine, perché
poi, insomma, voi lo avete fatto passare un po' in secondo piano,
ma non più di una ventina di giorni fa il cantiere è stato
circondato dagli uomini della Direzione investigativa antimafia di
Torino, io non penso che fossero su per fare una scampagnata e
quindi probabilmente avranno sentito odore di una certa "polvere"
che nei cantieri valdostani si sente sempre di più e che si chiama
'ndrangheta, perché sennò non sarebbero venuti su. Allora, chiedo
ma penso che sia un diritto dei valdostani sapere effettivamente
che cosa sta succedendo in questo cantiere, se ci sono comunque dei
risparmi che non finiscono nelle tasche della Regione, sì, c'è
qualche parcheggio in più, ma capite bene che dover portare via
delle decine di tonnellate di materiale e lasciarlo lì, materiale
che non è stato analizzato, io ho preso dei campioni, poi vedremo,
comunque io cittadino che abito lì devo prendere dei campioni,
quando nessuno si muove dell'Amministrazione sapendo che c'è un
rischio anche per la salute e l'incolumità pubblica? Anche in
questo caso quindi questa famosa Università...non abbiamo il
"magnifico Rettore", ma io chiederei al magnifico "erettore" di
opere pubbliche, che è Bruno Milanesio, la cortesia di venirci a
riferire con documentazione e la cortesia anche, per quanto
riguarda l'USL e il Corpo forestale, di sapere se erano tutti in
viaggio di aggiornamento o se ci hanno fatto la cortesia di venire
a fare qualche controllo lì, a meno che in quel cantiere non si
potessero controllare le cose.
Presidente -
Ci sono altri interventi? Ha chiesto la
parola la Consigliera Morelli, ne ha la facoltà.
Morelli (ALPE) -
Merci Président.
Le due iniziative di cui discutiamo si compenetrano nel senso
che la mozione solleva un problema di costo di questa società, che
è sempre meno sostenibile a fronte di un bilancio sempre più
ridotto, e la risoluzione dei colleghi del Movimento Cinque Stelle
solleva la questione della trasparenza, anzi della poca trasparenza
di questa società. Sono i due aspetti per i quali il nostro gruppo
aveva espresso tutte le sue riserve nel momento in cui la società
NUV (Nuova Università Valdostana) era stata costituita, dubbi e
riserve che assolutamente manteniamo e che anzi vediamo sempre più
saldi. Giustamente il collega Gerandin ha voluto sollevare in
particolare la questione dei costi di gestione di questa società,
società che ormai dal momento in cui è stata costituita (nel 2009),
entrata in funzione nel 2010 con la convenzione, è costata quasi 4
milioni semplicemente come costo di gestione, per mantenerla in
piedi, e dell'operato di questa società così come per le altre
partecipate questo Consiglio regionale poco o quasi niente sa,
quindi entrambe le iniziative sono assolutamente giustificate, in
particolare in questo momento. Per il primo lotto della costruzione
dell'Università la progettazione è terminata, sono iniziati i
lavori di costruzione che possono procedere tranquillamente noi
crediamo e in modo assolutamente comprovato sotto il controllo
dell'Assessorato dei lavori pubblici, che peraltro, rispetto al
2010, vede anche una mole di lavoro molto ridotta con importi di
lavori assegnati che sono ridotti...di un quinto? Un rapporto 1 a 5
forse? Dai 50 milioni di lavori pubblici del 2010 siamo passati ad
un bilancio per l'Assessorato dei lavori pubblici di 10 milioni,
quindi riteniamo che le professionalità certe che quell'Assessorato
vanta possano essere assolutamente in grado di seguire il cantiere
dell'Università che - ripeto - è avviato e sta procedendo. Non ci
sarà un secondo lotto, ce lo hanno annunciato i rappresentanti
della maggioranza e quindi viene meno la funzione di questa
società. D'altra parte ci pare che, quando la maggioranza decide,
valuta che una società non serve più allo scopo per la quale è
stata creata, essa viene tranquillamente eliminata, messa in
liquidazione: mi riferisco a quanto è avvenuto con la società EXPO,
quindi non vediamo veramente per quale ragione la stessa
valutazione possa essere fatta in modo assolutamente sereno per
quanto riguarda la società che ha atteso alla costruzione della
Nuova Università Valdostana. Grazie.
Presidente -
Ci sono altre richieste di intervento? Siamo
in discussione generale. Ci sono interventi? La discussione
generale è chiusa. Chiede la parola l'Assessore Baccega, ne ha la
facoltà.
Baccega (SA)
- Grazie Presidente. Scusate la voce,
malgrado il vaccino, arriva l'influenza...
Sì, questa mattina sono stato più volte chiamato in causa sulle
questioni dell'Assessorato che con un bilancio di 10 milioni
evidentemente sembra che ci sia un Assessorato snaturato che non ha
nulla da fare, un bilancio di 10 milioni è un bilancio che...
(interruzione di un Consigliere, fuori microfono)
...mi lasci finire... È chiaro che il piano lavori del 2014 e il
piano lavori del 2015 danno degli altri numeri, non 10 milioni ma
si tratta ben di 58 milioni e di 70 milioni circa per il 2015. Nel
frattempo in Assessorato sono arrivati altri dossier: uno di questi
è la NUV. Sulla base di questo, dico che l'Assessorato si sta
mettendo a disposizione per dare un forte contributo in questo
senso, per esempio, il collaudo amministrativo per le caserme e per
la stessa Nuova Università sono in capo all'Assessorato e sarà in
capo all'Assessorato anche il collaudo statico; quindi c'è
un'effettiva collaborazione.
Per quanto riguarda gli appalti, l'appalto ad offerta
economicamente più vantaggiosa è quello che dà la migliore
possibilità di valutare un'opera di quella portata, che permette di
avere dei vantaggi effettivi. Va sottolineato anche l'aspetto del
rapporto con il Comune di Aosta, con il quale c'è un accordo di
programma in questa direzione. Il Comune di Aosta, come voi sapete,
avvierà l'anno prossimo i lavori per la sistemazione di Piazza
Roncas e di Piazza della Cattedrale. Sono due piazze che saranno
chiuse al traffico, quella zona sarà molto congestionata da quel
punto di vista e la valutazione che si era fatta
in itinere
era proprio quella di dare più risposte, a quella zona vicina a
Piazza Roncas e Piazza della Cattedrale, quindi la zona Nord-Ovest
della città e del presidio ex Caserma Testafochi per dare 240 posti
auto come sono stati individuati nella delibera che la Giunta ha
approvato. Probabilmente la delibera è arrivata
in itinere
ma questi erano un po' gli accordi che si erano definiti con
l'Amministrazione comunale. Crediamo quindi di aver fatto una buona
cosa, di aver fatto un percorso virtuoso per la città e per la
Nuova Università.
Per quanto riguarda tutto il resto, io credo che l'occasione di
andare in commissione e approfondire meglio ci vede sicuramente
favorevoli. Quello che noi chiediamo è di valutare le tempistiche,
perché siamo in un periodo di bilancio, di approfondimenti vari,
solo 15 giorni ci sembra mettere sotto pressione la situazione, se
andiamo immediatamente dopo le feste, mi sembra che sia ragionevole
per dare anche un approfondimento, probabilmente in quel periodo i
lavori saranno sospesi per qualche giorno e a quel punto avremo
anche tutta una serie di informazioni maggiori. Da questo punto di
vista, quindi siamo favorevoli ad accogliere la parte di
risoluzione andando ad emendare quella parte che dice 15 giorni, ma
dicendo dopo le vacanze di Natale. Questa è la prima parte
dell'intervento della Giunta, sarà poi il Presidente ad
intervenire. Grazie.
Presidente -
Ci sono delle richieste di intervento? Ha
chiesto la parola il Presidente della Regione Rollandin, ne ha
facoltà.
Rollandin (UV)
- Grazie Presidente.
Le thème de la NUV a déjà fait l'objet d'un débat au préalable
dans d'autres occasions et dans cette salle on avait en quelque
sorte sollicité une mise à jour de l'activité de la NUV. Pour ce
qui nous concerne, au-delà de la résolution, dont a déjà dit le
collègue avant, ce que je voudrais faire comprendre c'est que la
NUV n'a pas seulement travaillé pour ce qui est de l'activité des
casernes ici, mais elle avait déjà réalisé l'héliport. S'il n'y
avait pas la réalisation de l'héliport, il n'y avait pas la
possibilité de faire l'échange dans les deux casernes existantes et
donc je crois que l'activité menée par la NUV a été importante et
je crois surtout qu'elle a respecté les temps qu'elle avait
concordés avec les militaires pour avoir en disponibilité
l'héliport et par la suite les deux casernes qui sont en train de
réaliser, pour pouvoir réaliser par la suite l'Université pour
laquelle on se limite à la première partie.
Revenant sur ce thème, je crois qu'on avait déjà donné comme
indication qu'à la fin des travaux de réalisation du premier lot de
l'Université, l'activité de la NUV terminera et la prévision qui a
été faite pour ce qui est des travaux est à fin 2017-2018. Pour ce
qui nous concerne, nous retenons que le travail qui a été fait peut
être conçu et peut être terminé de la part de la société sans qu'il
y ait des déplacements entre temps de cette activité, la première
partie des travaux est encore en cours et, par conséquent, on
estime que le numéro des adeptes soit au minimum. Il y a évidemment
des experts qui suivent la partie, mais je crois que la société a
toute la comptabilité, a tout ce qui a été fait et je pense que
tous les rapports menés jusqu'à présent doivent être maintenus. On
est donc sur la même ligne dans le sens qu'on ne maintient pas la
NUV pour éventuellement reprendre la question de ce qui reste du
projet originel, mais je crois qu'on va terminer avec les travaux
qui sont en train d'être réalisés. À la fin des travaux donc la
fonction de la NUV sera achevée, non pas selon le projet initial
qui a été modifié, mais seulement pour ce qui est la partie de
l'Université et de tout ce qui concerne les rapports avec les
militaires. Par conséquent, nous retenons de maintenir ces temps,
il ne sera pas le 2016, mais sera la fin de 2017-2018, il y a une
année de différence par rapport à celle qui est l'activité, compte
tenu de ce que disait le collègue sur les travaux qui concernent le
personnel spécialisé, du personnel il y en a, mais je crois que les
ingénieurs et les techniciens de l'Assessorat soient pris par les
travaux existants et après par le nouveau plan que nous sommes en
train de présenter et de préparer pour le budget
2016-2017-2018.
Alors, je crois qu'il n'y a pas de possibilités de faire des
paramètres de rapport entre l'intervention des techniciens de
l'Assessorat qui puissent se prendre en charge aussi ce qui est de
la NUV. La NUV continue son activité et je répète qu'elle va dans
la direction d'achever ses travaux. Je crois que de notre part on
ne peut que prendre acte que la NUV a travaillé selon les adresses
qui ont été conçues, selon les rapports très difficiles avec les
militaires, Commune d'Aoste et Région et là je crois qui a été fait
un très bon travail. Merci.
Presidente -
Ci sono interventi per dichiarazione di
voto? Ha chiesto la parola il Consigliere Gerandin, ne ha
facoltà.
Gerandin (UVP)
- Grazie Presidente.
Ho ascoltato attentamente quello che ci ha detto prima
l'Assessore in riferimento alla risoluzione e penso che
correttamente abbia ammesso che le risorse disponibili in materia
di lavori sono, ahimé, non per scelta sua, drasticamente crollate
nel tempo. La prima considerazione che viene da fare è che o
l'Assessorato era...non so come dire, un datore di lavoro che
applicava regimi vessatori, nel senso che era un po' un datore di
lavoro che faceva lavorare in modo schiavista, faceva lavorare così
i dipendenti, oppure se a fronte di un volume di affari molto
diverso, un volume di disponibilità economiche, di possibilità di
appaltare diverse...qualcosa non torna, ecco, nel senso che non è
pensabile che con un volume ridotto in questi termini, come ha
detto lei - per cui non voglio ripetermi, a me va bene quello che
ha detto -, non ci siano delle disponibilità di personale. A questo
proposito, proprio perché lei ne ha parlato, poi andremo a vedere,
per quello che riguarda la direzione lavori anche della scuola
polmone, come procederà l'Assessorato proprio in tema di risparmio
per quello che riguarda il discorso del pubblico, perché mi pare
che ci sia una richiesta esplicita da una parte dei dipendenti che
vorrebbero fare una direzione interna e politicamente si nicchi un
po' su questa richiesta. Andremo a fondo anche a valutare
quest'opportunità persa, ancora se sarà un'opportunità persa...ma
lo vedremo, in questo momento non sappiamo ancora quale sarà
l'esito.
Detto questo, Presidente, anche nell'esposizione non mi pare di
aver messo in discussione quello che è stato il passato, di aver
messo in discussione l'operato di chi ha fatto: ho semplicemente
detto che, a parere di tanti in quest'aula, pareva forse
l'occasione buona per dare corso alla norma dello Stato che prevede
prima di tutto la fine di queste società di scopo, con il discorso
del passaggio, del transito sul bilancio, con il bilancio
consolidato e chi può ne ha più ne metta, il decreto Madia, ma
anche l'applicazione della norma dello Stato che prevede che a capo
di società come queste non possano essere messe delle persone in
quiescenza e in questo caso noi abbiamo...
(interruzione di un Consigliere, fuori microfono)
...precedentemente, l'ho detto...ma noi avremmo forse agito e
sarebbe stato un bell'esempio, io non ho detto che era obbligato,
ma ho detto che è un'occasione persa. È diverso da dire che siamo
obbligati, attenzione, ho detto che è un'occasione persa per
anticipare la fine di questo rapporto così collaborativo, per non
dire di più, comunque di assoluta vicinanza fino ai primi del
2018.
È chiaro che il primo lotto è ancora in corso, ci mancherebbe,
però è un lotto aggiudicato, è un lotto dove c'è un progetto, c'è
una direzione lavori esterna, è un lotto dove in questo momento
basterebbe, ma proprio con il minimo, qualunque ufficio tecnico di
un qualunque Comune riuscirebbe a gestire questa parte, perché,
quando non c'è né progettualità in corso, non c'è più nulla di
prospettiva e stiamo a gestire quella che è la gestione ordinaria.
Lei ha detto un anno di differenza, può anche essere sei mesi la
differenza, ma è il gesto, è il fatto di voler cambiare sistema in
un momento in cui siamo in assoluta difficoltà. Un anno vuol dire
un anno di perdita di credibilità, vuol dire un anno comunque
buttato e poi è più di un anno, perché se l'ipotesi è fino ai primi
del 1918, significa che l'intenzione è quella di mantenere in piedi
un giocattolino che, Presidente, ci costerà un milioncino e un
milioncino in questi anni probabilmente fa comodo. Quando dicevo
che probabilmente il nostro bilancio si farà con delle piccole
scremature di 100 mila euro su qualche capitolo per recuperare
qualche risorsa, per garantire occupazione e servizi sociali e
quant'altro, beh, un milioncino in questi tre anni mi pare che non
sia poca cosa, ma non solo, vi ho parlato di 800 mila euro di
valore degli immobili, sono degli uffici dislocati anche in aree
probabilmente appetibili rispetto ai ruderi che abbiamo e
cercheremo di mettere in vendita o di valorizzare, questi uffici
che sono immediatamente disponibili magari potrebbero essere degli
uffici che fanno cassa in questo momento alla Regione. Ecco, questa
è la diversa sensibilità che probabilmente abbiamo, poi ripeto - e
magari sono anche troppo ripetitivo - che sono quei gesti, quei
segnali di una sensibilità diversa che possono avviare ad un
confronto un po' più sereno su quella che sarà probabilmente una
discussione non facile riferita al bilancio. Non si vogliono
recepire, si vogliono mantenere in piedi giocattolini costosi? È
una scelta politica che non ha nessuna scusante. Ripeto: voglio
dirlo, non siete obbligati a chiudere, ma è una grande opportunità
persa per dare un segnale diverso, dove quelli che io ho chiamato
lussi non si possono più permettere.
Ora, prima si è parlato probabilmente di progettualità, di
rassegnazione, ma probabilmente la Valle d'Aosta quando smette di
sognare, smette anche di vivere. Allora, noi questa rassegnazione
che vediamo, l'abbiamo vista prima, e questa volontà di non
cambiare sommate significano per la Valle d'Aosta lenta agonia,
nessuna progettualità. Possiamo confrontarci su un progetto
diverso, ma deve esserci il progetto, poi uno può vedere bianco,
grigio o nero, ma se il progetto non esiste, su cosa ci
confrontiamo? Noi ci rifiutiamo di lasciar vivere la Valle d'Aosta
senza reagire. Qualcosa faremo, non so cosa faremo, perché non
siamo ai banchi del Governo, non siamo lì per influenzare o
comunque in parte incidere su quella che è l'azione governativa,
però per queste cose veramente ci vuol poco, se non altro ci va
solo la volontà di recepire che nulla sarà più come prima. A me fa
piacere che venga a dirmi che probabilmente la scadenza sarà prima
del previsto, Presidente, ma perderemo comunque tre anni e torno a
dire che manterremo in piedi un giocattolino che ci costerà un
milione in questo momento in cui chiediamo sacrifici a famiglie,
anziani, bimbi che mandiamo ai nidi. Grazie.
Presidente -
Ha chiesto la parola il Consigliere Ferrero,
ne ha la facoltà.
Ferrero (M5S) -
Grazie Presidente.
Allora ci siamo accordati con l'Assessore per far sì che il
termine di 15 giorni entro il quale fissare l'audizione sia portato
a dopo le feste, in maniera tale da consentire, anche in relazione
agli impegni che già sono stati calendarizzati per il bilancio e
tutto il resto, di fare una cosa con oculatezza e non farla così
tanto per fare. Sì, mi unisco e faccio un'integrazione a quello che
già hanno detto i colleghi. È ovvio che, al di là del bene e del
male, del buono o cattivo operato delle società di scopo come la
NUV e la COUP, non bisognava, secondo me, dimenticare il fatto che
noi, come Regione, abbiamo dei dirigenti, abbiamo, ad esempio, un
Sovrintendente, abbiamo un'ARPA, regionale, abbiamo tutta una serie
di servizi e quindi non dobbiamo consegnare una specie di assegno
in bianco a chi amministra queste società, ma ci deve essere un
controllo. Il controllo sembrerebbe che nel caso della NUV non ci
sia stato, mentre invece nel caso della COUP proprio non c'è stato
assolutamente, perché ovviamente la Sovrintendenza non seguendo
neanche quelli che sono i disciplinari minimi in caso di analisi
archeologiche, quelli che sono i disciplinari statali...non sono
stati seguiti, quindi non hanno fatto neanche il minimo. Da questo
punto di vista, quindi io farei una sollecitazione che ovviamente
bisogna vedere se raccoglie la sensibilità degli Assessori, ma è
una sollecitazione all'Assessore Fosson e all'Assessore Bianchi per
quanto di loro competenza a fare le verifiche sul cantiere, che è
un cantiere cittadino, che è un cantiere in cui sono stai fatti
anche degli scavi, quindi si è andati in profondità. Se c'erano
effettivamente questi rifiuti di scarto di altoforno, sappiamo che
ci sono dei grossi rischi di inquinamento delle falde a seconda dei
livelli in cui c'erano e quindi, da questo punto di vista, io
chiederei semplicemente una sensibilità particolare per il fatto
che riguarda una zona che è urbanizzata, che è fortemente abitata e
quindi c'è di mezzo la tutela della salute dei valdostani.
Presidente -
Grazie. Ha chiesto
la parola la
Consigliera Morelli, ne ha la facoltà.
Morelli (ALPE) -
Merci Président.
Personne n'est là pour amoindrir le rôle que la NUV a pu jouer
dans les rapports avec l'Armée, rapports qui ont été préalables au
chantier de construction de l'Université, car nous savons bien
qu'avant de pouvoir partir avec le chantier de l'Université, il a
fallu régler toute un autre partie avec l'Armée, ainsi que nous ne
voulons pas entrer en contraste avec l'Assesseur Baccega pour ce
qui est de l'occupation de structures de l'Assessorat des travaux
publics, nous imaginons que tout le personnel soit occupé à suivre
les chantiers en cours. Toutefois, nous croyons que dans cette
situation il s'agit avant tout de volonté politique, il s'agit là
de donner un signal de sobriété, un signal de bon sens face à la
situation actuelle. Le fait de maintenir la société NUV jusqu'à la
fin des travaux de construction du premier lot de l'Université veut
dire maintenir cette société pour au moins deux ans, ce qui
signifie 1.600.000 euros, avec un bilan, un budget comme celui que
nous allons affronter ensemble dans le mois prochain et bien, je
crois que même 1.600.000 euros épargnés ont une signification.
C'était en ce sens que nous vous demandions un signal, nous
regrettons que cette requête tombe dans le vide, mais évidemment
vous justifierez vos décisions face aux citoyens. Merci.
Presidente -
Ci sono altri interventi? Siamo in
dichiarazione di voto. Chiede la parola il Presidente della Regione
Rollandin, ne ha facoltà.
Rollandin (UV)
- Grazie Presidente.
Solo per specificare che le spese che sono previste nell'anno
per il personale sono 211.000 previste, il resto (508.000) è per la
gestione che comunque deve essere portata avanti. È già stato detto
che non è che è sovrapponibile quella che è la gestione, queste
sono le spese per gli incarichi esterni, che comunque ci sono, il
resto non è che si può dire che siccome lo passiamo direttamente ai
Lavori pubblici, risparmiamo questo, quindi non sono quelle cifre
che lei ha detto. Per l'Amministratore sono 79.000 e per il
personale 211.000, questo è il costo, il resto è l'organizzazione,
che tiene conto di tutti quelli che sono gli incarichi, tutte le
strutture che vanno avanti, che vengono pagate naturalmente dalla
NUV, sennò verrebbero pagate dall'altro ente, che non cambierebbe
nulla, quindi assolutamente non sono queste le cifre, tanto per
specificare.
Sull'ultima questione - e voglio ribadirlo - dei pensionati che
ha ricordato ancora una volta il collega Gerandin voglio solo dire
che noi abbiamo esteso il discorso dei pensionati a tutti, anche
dove non ce ne era bisogno, ma lei lo sa, quindi noi l'abbiamo
applicato, non è che l'applicavamo prima, comunque l'abbiamo esteso
anche a quelli che non sono da legge estensibili. È chiaro? A
livello nazionale non ci sono quelle regole che abbiamo applicato
qui, questo vorrei ricordarglielo. Il discorso quindi si può fare,
crediamo che la logica conclusione deve tener conto di quello che è
il funzionamento in senso generale e per queste spese i costi di
gestione sono quelli che ho detto, il resto è per il personale. I
costi di gestione ci sarebbero comunque perché sono legati a queste
incombenze. Questa è la ragione per cui non riteniamo che ci sia
questa possibilità di fare l'operazione adesso rispetto a quando
terminano i lavori del primo lotto.
Presidente -
Ha chiesto la parola il Consigliere
Chatrian, ne ha facoltà.
Chatrian (ALPE)
- Sì, grazie Presidente.
Intervengo a sostegno dell'iniziativa che abbiamo presentato,
perché poi alla fine ci sono delle incomprensioni perché il
Presidente Rollandin ha solo parzialmente risposto alla collega
Morelli e ai colleghi che sono intervenuti prima. Sì, il
provvedimento che abbiamo votato anche noi per quanto riguarda chi
è...come dire? già in pensione e quindi non può più ricoprire degli
incarichi nelle società, e noi siamo andati oltre come Consiglio
regionale, è vero, ma per chi è pluridecorato, pensionato dalla
politica, da tutto il resto gentilmente si poteva anche dare un
segnale importante e dire che magari si fa qualche cosa d'altro:
era questo il segnale che noi avevamo inteso oggi e anche nella
discussione che abbiamo fatto quando è stato approvato il disegno
di legge.
Una specifica poi soprattutto per chi ci ascolta, perché
altrimenti sembra che noi diamo dei dati, dei numeri a casaccio.
Presidente Rollandin, lei ha detto che non è mica 700.000 euro il
costo della NUV, ma il costo è di 210.000 euro per i dipendenti,
costo che per i prossimi tre anni si potrebbe tranquillamente
risparmiare, e 80.000-79.000 euro all'anno per l'Amministratore
Milanesio e sono 300.000 euro. Dato che il Presidente Rollandin ci
ha detto che sicuramente si andrà al 2018 e io sono certo, me ne
assumo le responsabilità di quello che dico, che sicuramente sarà
tutto il 2018 e probabilmente anche parte del 2019. Parliamo quindi
comunque di almeno un milione di euro solo per questa parte sicura,
perché 2016, 2017 e 2018, 300.000 euro per tre fa 900.000 euro, più
una parte del 2019, sicuramente passiamo il milione e quelle sono
spese di cui sicuramente potremmo fare a meno...
(interruzione del Presidente della Regione, fuori
microfono)
...Presidente Rollandin, no, ci lasci la possibilità di dire la
nostra, sennò lei, come sempre, dice solo parte di verità.
Seconda cosa: lei dice che la differenza da 300.000 all'anno ai
650.000 del costo NUV sarebbe caricata sull'amministrazione...non è
vero! Spieghi ai valdostani cosa sono gli altri 350.000 euro di
costi di gestione della NUV, lo spieghi, siamo molto interessati a
sapere qualcosa di più.
Presidente -
Ci sono altri interventi? Siamo in
dichiarazione di voto. Chiede la parola per dichiarazione di voto
il Consigliere Gerandin, ne ha facoltà.
Gerandin (UVP)
- Grazie Presidente.
Sarò brevissimo, non avevo più intenzione di intervenire, ma
lei, Presidente, ci ha giustamente ricordato che quello che era il
limite per le nomine è stato esteso. È vero, è assolutamente vero,
voglio solo ad onor del vero ricordare che è stato frutto di un
lavoro di condivisione, Presidente, siamo stati i primi a chiedere
quest'estensione. Devo dire che la maggioranza correttamente ha
accettato e abbiamo condiviso questo percorso, Presidente, era una
delle cose che avevamo chiesto anche ai tavoli quando si parlava
del discorso delle partecipate, per cui per carità... Io voglio
solo sottolineare, nel caso non fosse stato chiaro il mio
precedente intervento, che io non ho mai detto che eravate
obbligati a revocare questi incarichi. Ci tengo a sottolineare che
ho semplicemente detto che è un'occasione persa per dare un esempio
diverso, dove almeno per una volta non si salvano i nominati.
Anticipare questa chiusura non avrebbe comportato nulla ai fini
organizzativi, perché il più era fatto, gli incarichi erano fatti,
gli affidamenti erano fatti, l'appalto era fatto e la direzione
lavori era esterna, si trattava di mera contabilità e di verifica
sulla congruità dei lavori. Un qualunque ufficio tecnico - lo
ribadisco - avrebbe potuto farlo, anche del più piccolo Comune. Mi
dispiace veramente, è un'occasione persa. Grazie.
Presidente -
Non ci sono altri interventi? Possiamo
mettere in votazione? Mettiamo in votazione prima la mozione. La
votazione è aperta. Avete tutti votato? La votazione è chiusa.
Presenti: 34
Votanti: 13
Favorevoli: 13
Astenuti 21 (Baccega, Bianchi, Borrello, Donzel, Farcoz,
Follien, Fontana, Fosson, Guichardaz, Isabellon, La Torre, Lanièce,
Marguerettaz, Marquis, Péaquin, Perron, Restano, Rini, Rollandin,
Testolin, Viérin Marco)
La mozione è respinta.
Presidente -
Metto in votazione la risoluzione con
l'accordo sulla modifica del termine a metà gennaio. La votazione è
aperta. Prego i Consiglieri di votare. Posso chiudere la votazione?
La votazione è chiusa.
Esito della votazione:
Presenti: 35
Votanti: 35
Favorevoli: 35
Contrari: nessuno
Astenuti: nessuno
La risoluzione è approvata all'unanimità.
