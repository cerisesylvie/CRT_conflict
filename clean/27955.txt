Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 287 del 30 novembre 1970 - Resoconto
OGGETTO N. 287/70 - Designazione di un Consigliere regionale
di minoranza in seno alle Commissioni giudicatrici dei concorsi per
la nomina a posti della carriera direttiva presso i Servizi
dell'Amministrazione regionale. (Rinvio)
Montesano (P.S.D.I.)
- La parola al Presidente della
Giunta.
Dujany (D.P.)
- Si tratta di designare un Consigliere
regionale di minoranza in seno alla Commissione giudicatrice dei
concorsi per la nomina a posti della carriera direttiva del
personale regionale. È un problema quindi che interessa alle
minoranze.
Montesano (P.S.D.I.)
- Ci sono delle proposte?...
(
voci
) ...c'è un accordo fra le minoranze sulla designazione
di questo nominativo? Consigliere Germano.
Germano (P.C.I.)
- Ma lo scambio così... di idee. In
questo caso, Pedrini ci sono delle difficoltà?
Pedrini (P.L.I.)
- Sono d'accordo solo perché mi hai
interpellato, è un fatto di educazione che succede per la prima
volta. Prendo atto e sono lieto almeno di essere stato
interpellato.
Pollicini (D.P.)
- Questa nomina deriva, così, da un
errore che ha commesso il Consiglio, quando ha surrogato l'attuale
Assessore Lustrissy che faceva parte di questa Commissione con un
altro componente la maggioranza che pertanto, si trova, fino a
questo momento con due rappresentanti, cioè il Consigliere Fosson e
il Consigliere Balestri, invece gliene competerebbe uno.
Evidentemente qui si tratta anche che la maggioranza scelga il suo
rappresentante, in quanto, attualmente, a tutti gli effetti, - a
meno che non si ritenga automaticamente annullata l'ultima nomina,
- a tutti gli effetti, ha due Consiglieri in seno a questa
Commissione.
Ora, non per poter dividere questa competenza fra due persone
della maggioranza, ma perché riteniamo che ci siano degli aspetti
particolari in questo settore del gruppo A, cioè noi vediamo che
non sarebbe male, almeno per quello che ci riguarda, suddividere il
gruppo A in gruppo A) sanitari e gruppo A) amministrativi.
Per quanto ci riguarda, noi vorremmo la nomina di un
rappresentante per un settore gruppo A) sanitari in quanto abbiamo
adesso davanti alcuni problemi che stanno venendo a scadenza, per
cui ci interesseranno da vicino.
Montesano (P.S.D.I.)
- Io, a dir la verità, non ho capito
bene quello che ha detto il Consigliere Pollicini, perché qui, dal
titolo dell'oggetto, si parla di designazione di un Consigliere
regionale di minoranza, quindi, esclusivamente quello che noi
dobbiamo votare.
Pollicini (D.P.)
- Scusi, Presidente, noi attualmente
abbiamo due Consiglieri di maggioranza, ora è evidente che la
maggioranza dovrà scegliere il suo rappresentante, visto che ne ha
due, attualmente, in seno a questa Commissione per i concorsi del
gruppo A).
Montesano (P.S.D.I.)
- Io desidererei che il Presidente
della Giunta desse una spiegazione a questa...
Germano (P.C.I.)
- Io potrei anche lasciar fare quello,
però è irregolare; il regolamento organico è previsto da una legge
regionale.
La legge prevede quella Commissione; se dobbiamo fare
diversamente, dobbiamo modificare prima il regolamento
organico.
Per i concorsi della carriera direttiva si prevede quella
Commissione, in cui si prevede una rappresentante della maggioranza
e uno della minoranza consiliare.
Bisogna che se ci sono i due, si votino, uno della maggioranza e
uno della minoranza, considerato annullato quello che c'era prima;
altrimenti si corre il rischio di fare invalidare tutti i
concorsi... (
voci
) ...come no. Succede così. Per conto
nostro, se volete, votiamo tutto quello che volete, ma state
attenti che quello non è il modo giusto di procedere.
Fosson (U.V)
- Volevo solo ribadire una questione che ha
detto il Consigliere Germano.
Il regolamento dice che per i concorsi del gruppo A) devono
essere designati un Consigliere della maggioranza e un Consigliere
della minoranza.
Ora, siccome è libero il Consiglio, non è che sia invalidato il
concorso, perché, ad esempio, se uno nominato dal Consiglio fosse
impedito al momento della formazione della Commissione il Consiglio
dovrebbe nominarne un altro, perché non è facoltà della Giunta di
sostituirlo, ma il Consiglio ha sempre tale facoltà.
Quindi il Consiglio dà anche questa facoltà, se il Consiglio
accetta il principio di dire:
"Nominiamo come rappresentante
della maggioranza e come rappresentante della minoranza"
e per
la maggioranza suddividete questo, non è che ciò sia
irregolare.
Solo questo volevo dire.
Montesano (P.S.D.I.)
- Io, attenendomi alle norme
contenute nell'art. 88, in cui si parla specificatamente di due
Consiglieri di cui uno della maggioranza e uno della minoranza, io
metto ai voti esclusivamente la nomina del Consigliere di
minoranza.
Quindi bisognerà, se si vuol modificare il concetto e
l'ordinamento, modificare a suo tempo, prima di portare al
Consiglio la norma stessa.
Consigliere Pollicini.
Pollicini (D.P.)
- Io chiedo al Presidente come la
mettiamo con l'ultima decisione del Consiglio che ha eletto due
Consiglieri già, li ha già eletti due Consiglieri, se non che,
anziché eleggerne uno della maggioranza e uno della minoranza, ve
ne sono due della maggioranza, così...
Montesano (P.S.D.I.)
- È spiegato nell'allegato con
provvedimento n. 133, in data 13.7.1970, il Consiglio regionale
designava il Consigliere Sig. Balestri Dr. Francesco, quale membro
delle Commissioni giudicatrici del concorso, in sostituzione del
Consigliere Sig. Lustrissy Ferruccio, eletto alla carica di
Assessore regionale alla Pubblica Istruzione, con precedente
provvedimento in data 1.7.1968, era stato designato dal Consiglio
quale rappresentante della minoranza in seno alle Commissioni
giudicatrici dei concorsi di cui si tratta il Consigliere Sig.
Fosson Per. Ind. Pietro, il quale non fa più parte della minoranza
consiliare, si tratta quindi di sostituire.
Pollicini (D.P.)
- Qual è il Consigliere la cui azione si
ritiene annullata?
Montesano (P.S.D.I.)
- Il Consigliere Fosson.
Pollicini (D.P
.) - Chieda un po' ai Consiglieri cosa
pensavano, alcuni pensavano che dovesse essere il Dr. Balestri, lei
pensa che debba essere il Consigliere Fosson, ecco perché si chiede
un chiarimento.
Montesano (P.S.D.I.)
- Il chiarimento, Consigliere
Pollicini, è dato da questo: la maggioranza è costituita dallo
schieramento fatto dal suo movimento, dai socialisti, dall'Union
Valdôtaine e dal MAV, siccome ai tempi di quella elezione, il
Consigliere Fosson faceva parte della minoranza, per questa sua
qualifica di rappresentante della minoranza, fu eletto, non fu
eletto come rappresentante della maggioranza. Oggi, siccome l'art.
88 delle norme, dice espressamente che ci deve essere un
Consigliere di maggioranza e un Consigliere di minoranza. La
maggioranza è rappresentata dal Consigliere Balestri; il
Consigliere Fosson già rappresentante a suo tempo della minoranza
deve essere sostituito in quanto fa adesso parte della
maggioranza.
Fosson (U.V.)
- Io, vorrei, per carità, penso che il
Consiglio non creda che io prendo la parola per difendere una
posizione di questo genere, bisogna, però, ad un certo momento, che
ci chiariamo le idee e rettificare certe affermazioni che sono
state fatte in questo momento dal Presidente del Consiglio perché
non corrispondono alla situazione, perché ha detto giustamente il
Consigliere Pollicini, che c'è stato un errore iniziale in questo.
Perché? Perché al momento in cui si è nominato il secondo
Consigliere, cioè il Dr. Balestri, in quel momento si è sbagliato
perché non si è tenuto conto che bisognava nominare uno della
minoranza, perché chi era stato nominato prima era passato nella
maggioranza. Quindi, la questione in quel momento, quando si è
votato il secondo Consigliere, bisognava nominarne uno della
minoranza: questo è lo sbaglio iniziale. Adesso, praticamente, non
si può dire che il Tizio e il Caio che deve essere automaticamente
estromesso; bisogna che la maggioranza indichi quale vuole per la
maggioranza e, nello stesso tempo, si deve votare quello della
minoranza che è un diritto sancito dal regolamento. Ora, questa
proposta che è stata fatta, è una proposta che è venuta fuori dal
punto di vista, dal lato tecnico. Ma non è che si debba dire, si
deve assolutamente tranciare in un altro modo, come è stato
indicato prima dal Presidente del Consiglio perché sarà il
Consiglio che deve decidere.
Montesano (P.S.D.I.)
- Consigliere Germano.
Germano (P.C.I.)
- Ma, io rettifico quello che ho detto
prima, perché ho avuto le spiegazioni; è vero quanto dice
Pollicini, perché queste Commissioni non sono nominate per
regolamento sono nominate per comodità, cioè il regolamento
prevedrebbe che prima di ogni concorso venisse nominata la
Commissione.
Allora se la maggioranza ritiene opportuno proporre per la
carriera direttiva queste due parti, io credo che possa essere
accettata.
Il Presidente del Consiglio dice:
"non c'è all'ordine del
giorno; c'è solo la nomina... di quello della minoranza"
. Però,
lo abbiamo fatto altre volte, se vogliamo mettere a posto la cosa
facciamo le due votazioni, se non vogliamo la facciamo il 14
dicembre al prossimo Consiglio, se vogliamo di comune accordo
mettere a posto questo per non intralciare eventuali concorsi,
facciamolo, il 14 dicembre, c'è la nomina delle due Commissioni,
una per la parte sanitaria, una per la parte amministrativa, non
possiamo certamente opporci.
Montesano (P.S.D.I.)
- Ora, io prendo lo spunto
dall'ultima proposta del Consigliere Germano, per dire che qui, noi
abbiamo un allegato, il quale rimane agli atti, rimane agli atti
del Consiglio, e allora pregherei il Presidente della Giunta, se
ritiene di poter accogliere la proposta del Consigliere Germano,
che faccio mia, cioè di rimandare questo argomento, per far
giungere alla Presidenza del Consiglio un altro allegato che
indichi al Consiglio l'oggetto come elezione dei due
rappresentanti, ecco, lo rimandiamo...
Presidente della Giunta.
Dujany (D.P.)
- Vorrei pregare il Consiglio di voler
decidere, se è possibile, in questa sede questo problema,
perché?
Abbiamo parecchi concorsi, fra l'altro il Direttore dei
Laboratori che sono fermi per la mancanza di questa Commissione.
Quindi, se ritenere opportuno di procedere fin da adesso superando
quei piccoli problemi formali di ordine del giorno, io ritengo che
si possa procedere alla nomina del Consigliere di minoranza come è
stato deciso dal Consiglio prendendo atto che i due Consiglieri,
Fosson e Balestri, Balestri sarà utilizzato per i concorsi sanitari
e Fosson per i concorsi amministrativi.
Montesano (P.S.D.I.)
- Guardi, io mi trovo a disagio in
questa situazione, perché... bisogna che si presenti un altro
allegato, io lo rimando al pomeriggio e il Presidente della Giunta
mi presenti un altro allegato, altrimenti agli atti del Consiglio
rimane questo allegato, alla Commissione di Coordinamento va questo
allegato.
Dujany (D.P.)
- Ma la prego, Signor Presidente, ma quante
volte il Consiglio, può immettere all'ordine del giorno oggetti
nuovi, può decidere qualcosa di diverso dall'allegato.
Mi pare che l'allegato sia un elemento puramente formale,
informativo.
Ora, vorrei chiedere, non perdiamo oltre altro tempo, se si
ritiene opportuno adottare una delibera di questo genere, mi pare
che sia una delibera che tende a risolvere un problema che non è
poi di grossa importanza, se invece si ritiene formalmente di voler
ottemperare ordini del giorno anche per queste piccole cose,
rinviamo al 15.
Però vi faccio presente che abbiamo dei concorsi che sono...
Montesano (P.S.D.I.)
- Signor Presidente, dicevo di
rimandare al pomeriggio perché mi si faccia giungere un altro
allegato... lo si vuol fare, io lo faccio, lo metto in votazione,
però do tutte le riserve sulla validità di questo...
Balestri (P.S.I.)
- Io vorrei semplificare le cose,
perché, secondo me, il Presidente del Consiglio ha ragione: c'è un
allegato che è chiaro. Io consiglierei quindi al Consiglio di
votare così come è l'allegato, e poi io do le dimissioni da questa
Commissione e per il 14 dicembre verrà nominato l'altro Consigliere
che sostituirà me nella Commissione. Mi sembra molto più semplice.
Vuol dire che se prima del 14 dicembre ci sarà un concorso ci andrò
io, in seguito ci andrà chi mi sostituirà.
Montesano (P.S.D.I.)
- Rimandiamo al pomeriggio.
La parola al Presidente della Giunta.
Dujany (D.P.)
- Mi pare che qui confondiamo; la nomina
del Consigliere di minoranza deve avvenire dal Consiglio.
Per quanto riguarda gli altri due Consiglieri, il Consiglio non
deve deliberare niente, deve prendere atto che questi due
Consiglieri della maggioranza, saranno utilizzati in questo tipo di
concorso, l'altro nell'altro tipo di concorso, è una presa d'atto;
non c'è mica nessun atto deliberativo, io non capisco perché
rendiamo complesse delle cose semplici.
Fosson (U.V.)
- È una questione semplicemente di pratica,
e cioè di semplificazione dei lavori; invece di venire ogni volta a
nominare dei Consiglieri che fanno parte di un concorso, lo si dice
anticipatamente per tutti i concorsi di questo gruppo categoria A),
ci sarà un tale (il Commissario), per gli altri ci sarà l'altro.
Non bisogna mica annegare in un bicchiere d'acqua.
Montesano (P.S.D.I.)
- Rimandiamo al pomeriggio
questo...
Passiamo all'oggetto n. 5.
