Classificazione
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI



Oggetto del Consiglio n. 258 del 26 novembre 2013 - Resoconto
OGGETTO N. 258/XIV - Interrogazione: "Situazione dei lavori
eseguiti per la messa in sicurezza di un tratto della strada
statale n. 26 in comune di Montjovet".
Président -
Pour la réponse, la parole à l'Assesseur
Viérin.
Viérin M. (SA)
- Sì, grazie Presidente.
Ringrazio anche i colleghi che hanno presentato
quest'iniziativa, perché mi permette di fare alcune considerazioni.
La tematica in oggetto dell'interrogazione è molto articolata e
soprattutto di estrema importanza per la nostra Regione. In un
territorio naturalmente esposto ai fenomeni di natura geologica
come quello valdostano, non è infatti, possibile prevedere tutti i
rischi e neutralizzarli, ma si può intervenire per ridurne almeno
una parte. Le cadute di massi o i crolli di roccia rappresentano
poi una casistica ancora più specifica e complessa tecnicamente,
quindi una risposta esaustiva non solo ai quesiti posti, ma che
possa fornire anche una panoramica del quadro tecnico e giuridico
nel quale l'Amministrazione deve muoversi richiederebbe un tempo
certamente molto superiore ai 10 minuti concessi per queste
risposte. Proporrei quindi, come già ho fatto in altre occasioni,
la mia disponibilità, ma anche quella degli uffici a fornire in
sede di III Commissione consiliare aperta, come può essere, a tutti
i Consiglieri interessati, tutte le informazioni tecniche,
amministrative e giuridiche necessarie per inquadrare correttamente
la problematica, oltre che per illustrare nel dettaglio le
richieste dell'interrogazione. Le azioni in corso di realizzazione
prevedono di attuare per migliorare i livelli di
protezione...regionale dai rischi naturali...quindi, chiederei agli
interroganti se possiamo fare questa, diciamo, discussione o,
meglio, quest'informazione in commissione, avendo il tempo
necessario, altrimenti posso dire...il prossimo Consiglio risposte
anche più puntuali.
Président
- Pour la réplique, la parole au collègue
Rosset.
Rosset (UVP)
- Merci Présidente.
Grazie Assessore. In effetti si può concordare sulla proposta di
venire a discutere, di avere un momento di approfondimento in
commissione sulla tematica, sul tema più vasto dei rischi
idrogeologici in Valle d'Aosta, soprattutto...specie se teniamo
conto degli avvenimenti recenti in Sardegna e se manteniamo memoria
di quanto è avvenuto nel 2000 in casa nostra, oltre ad altri
fenomeni avvenuti in quest'ultimo periodo. La nostra interrogazione
ha acceso un faro sulla preoccupazione specifica di chi utilizza
oggi la statale, in quanto l'autostrada ha costi elevati
soprattutto nel tratto della Bassa Valle, e evidenziato due punti
caldi: quello di Verrès e le pareti rocciose che si trovano tra la
Mongiovetta e Verrès.
Non intendiamo con quest'interrogazione creare spavento o creare
preoccupazione, ma è opportuno, considerata la logica dell'ANAS,
che oscilla tra il
sinecura
e la chiusura di ulteriori
strade, fare il punto con un unico scopo: la sicurezza sulle strade
della nostra regione, come giustamente ha detto lei, perché, se la
sicurezza in montagna è zero, è una condizione praticamente
impossibile, vanno obbligatoriamente minimizzati i rischi. Se
investimenti - e parliamo in questo caso soprattutto per quanto
riguarda le strade rimaste in capo allo Stato - debbono essere
effettuati, sia chiaro che non esistono vie di mezzo, in ogni caso
di pericolo o incombente o potenziale bisogna attivare soluzioni
affinché vengano messe in sicurezza le strade: questo per evitare
poi la ricerca di responsabilità e di competenze, per cui diamo la
nostra disponibilità ad approfondire il dossier in commissione sui
rischi idrogeologici in generale in Valle d'Aosta. Grazie.
Président
- Merci. Point 7 à l'ordre du jour.
