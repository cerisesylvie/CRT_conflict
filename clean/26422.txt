Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 8 del 15 gennaio 1973 - Resoconto
OGGETTO N. 8/73 - Inversione discussione oggetti iscritti
all'ordine del giorno.
Dolchi (P.C.I.) -
Una proposta di inversione dell'ordine
del giorno; a noi sembra che la discussione del punto 7 sarà
certamente una discussione lunga e approfondita, e che pertanto non
dovrebbe essere interrotta dalla interruzione per andare a
colazione a mezzogiorno. La nostra proposta sarebbe quindi di
destinare il pomeriggio alla discussione del punto n. 7 e di
procedere stamattina alla discussione degli altri punti.
Personnettaz
(D.P.) -
Se il Consiglio è d'accordo?
Viene accettata la proposta...
Milanesio (P.S.I.)
- Non ho nessuna difficoltà ad aderire
alla proposta del Consigliere Dolchi; voglio solo dire che però
probabilmente non sarà sufficiente il solo pomeriggio per
affrontare ed esaurire questa discussione. Comunque, concordo sul
principio che sarebbe bene dedicare un intero pomeriggio, almeno,
come minimo, senza soluzione di continuità, a questo argomento.
Quindi io, per quello che mi riguarda, aderisco alla proposta di
Dolchi ed inviterei solo il Consiglio, se si riesce ad esaurire gli
altri argomenti nella mattinata di iniziare magari il Consiglio
alle quattro invece che alle quattro e mezzo.
