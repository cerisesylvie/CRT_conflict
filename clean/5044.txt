Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 56 del 27 gennaio 1983 - Resoconto
OGGETTO N. 56/VII - CONCORSO PUBBLICO, PER TITOLI ED ESAMI,
PER LA NOMINA AD UN POSTO DI INGEGNERE NELL'AMBITO DELL'ASSESSORATO
DEI LAVORI PUBBLICI.- APPROVAZIONE DEL BANDO E DELEGA ALLA
GIUNTA.
PRESIDENTE:
Do lettura del testo della delibera.
IL CONSIGLIO REGIONALE
- richiamata la legge regionale 30 aprile 1980, n.
18;
DELIBERA
1)
di approvare il sottoriportato bando di concorso
per l'espletamento del concorso pubblico, per titoli ed esami, per
la nomina ad un posto di Ingegnere nell'ambito dell'Assessorato ai
Lavori Pubblici, stabilendo che il termine di pubblicazione sia
ridotto a 45 giorni ai sensi dell'articolo 84 della legge regionale
28 luglio 1956, n. 3;
2)
di delegare alla Giunta regionale gli atti
necessari all'espletamento del concorso di cui trattasi, ivi
compresa l'approvazione della graduatoria finale e la nomina del
vincitore.
(...Omissis...)
PRESIDENTE:
Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
E' un concorso per sostituire l'Ing.
Bréan in qualità di funzionario dell'Amministrazione regionale.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.): Non so se in seduta pubblica è possibile
avere le spiegazioni delle dimissioni dell'Ing. Bréan.
PRESIDENTE:
Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
Ritengo che lo si possa dire in seduta
pubblica, perché l'Ing. Bréan si è presentato nel mio ufficio
quando aveva già preso la decisione. Si sposa con una sua collega
di Milano e con 780 mila di stipendio mensile riteneva di non poter
mantenere lui e sua moglie, che doveva lasciare il proprio lavoro.
Quindi avevano deciso di mettere assieme un ufficio
professionale.
PRESIDENTE:
Metto in approvazione la delibera in
oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
