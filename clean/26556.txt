Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 252 del 9 ottobre 1972 - Resoconto
OGGETTO N. 252/72 - Acquisto, dai Signori Milloz e Gonrad, di
appezzamenti di terreno, siti in Comune di Aosta, da utilizzare per
la costruzione della nuova sede degli uffici e della caserma per il
gruppo e la stazione principale dei Carabinieri di Aosta, nonché
per la formazione di aree verdi. Delega alla Giunta.
Montesano (P.S.D.I.)
- La parola al Consigliere
Mappelli.
Mappelli (D.C.)
- Manganoni non potevi rimanertene in
Svizzera oggi? Dunque, ritengo di dover sottolineare il fatto che
la soluzione per la caserma, come molti mi hanno preceduto, è un
fatto positivo, e noi auguriamo che quanto prima la cosa vada
avanti, anche perché mi sembra che su questo, per questo problema,
vi siano anche già dei fondi a disposizione sul nostro bilancio, e
noi auguriamo nei residui a fine anno, però mi permetterei,
chiederei l'attenzione del Signor Dujany per quanto riguarda
quell'area che in un primo tempo era passata, era stata, così
ufficiosamente predestinata per quest' opera, e cioè l'attuale
polveriera, di non abbandonare la definizione, del problema, in
quanto, oramai, io a questo proposito, vi dirò francamente che da
molto tempo pensavo di presentare delle iniziative nel nostro
Consiglio regionale, al fine di sollecitare una definizione di quel
problema.
Ci rendiamo e mi rendo particolarmente conto che non è facile
definire quel problema, però con altrettanta franchezza, il fatto
che vi sia una polveriera oramai in centro della Città di Aosta,
non mi sembra ulteriormente sopportabile. Pertanto mi permetterei
di sollecitare, ed è questa una raccomandazione sia all'amico
Chantel che a Dujany di portare avanti per la definizione di questo
problema, al fine di utilizzare quell'area o in giardini pubblici o
in servizi sociali.
Questo evidentemente sarà un problema che andrà esaminato e
definito con l'Amministrazione Comunale di Aosta.
Non voglio assolutamente fare della polemica, ma desidererei
sottolineare, al fine di non prendere di nuovo la parola al punto
17, di sottolineare alla Sig.ra Siggia che i 17 inquilini, e anche
qui una raccomandazione alla Giunta - non vorrei che ci siano degli
sfratti in questo nuovo acquisto, ma noi avendo una convenzione, mi
pare, o comunque un acquisto dell'Amministrazione regionale con
l'INA-CASA o le case popolari, penso che si possano, mi sembra che
avevamo a suo tempo finanziato dei fondi, in base a delle
costruzioni, e noi dobbiamo avere un certo numero, saranno 15-20
alloggi, e potremmo benissimo sistemare queste famiglie con la
disponibilità da parte di questo Ente, che noi abbiamo a suo tempo
finanziato.
Dunque, Signora, niente sfratto, per quanto riguarda il punto
17.
All'amico Chincheré, con estrema franchezza, visto che ha
toccato la punta politica in questa Assemblea, devo pur precisare
che evidentemente l'Avv. Caveri, aveva toccato il problema nel
rispondere che "non avendo questo io ringrazio il buon Dio e la
popolazione, in Italia, di non avere un regime comunista" e
pertanto come, tale, evidentemente, il Partito Comunista non ha
potuto decidere in base alle terre, io penso che se l'amico
Chincheré ritiene di dover avere una documentazione dove le terre
ai contadini sono tolte, nella Polonia, nella Cecoslovacchia,
questo regalo io penso di poterglielo fare per Natale.
Chantel
(P.S.I.)
- Consigliere Mappelli, noi
l'anno scorso abbiamo deliberato di acquistare il terreno
nell'allora condizioni che ci avevano fatto le forze armate, cioè
ci avevano detto: "voi acquistate il terreno e noi ci trasportiamo
in un altro posto", cos'è capitato? Dopo la perizia fatta
naturalmente dal Genio Civile che noi abbiamo accettato, e si
aggirava circa sui 118-119 milioni, al momento opportuno, hanno
presentato alla Valle delle condizioni che naturalmente la Giunta
non poteva accettare.
Le condizioni che non avevano cercato un altro posto per fare la
Caserma dei Carabinieri, e questo è positivo. Quali erano le
condizioni? Ci hanno mandato tutta una parte di elaborati dove era
prescritto come doveva essere fatto il nuovo centro, e pazienza per
la cifra, ci hanno messo la palazzina del custode, le mense, i
costi di sicurezza, tutto quello che vuole, ma c'era una clausola,
che onestamente come Amministratore, come Amministrazione non me la
sono sentita.
A parte che io abbia preso la pratica, l'abbia passata
immediatamente ai Lavori pubblici, perché valutassero
effettivamente la cifra di questo eventuale appalto, i Lavori
pubblici sono andati a prendere contatti con il Genio Militare.
A un bel momento non solo non siamo riusciti a chiarire
definitivamente il progetto, ma c'era addirittura una clausola che
diceva che la Valle si doveva impegnare a far tutte queste
costruzioni che a mia stima, io non sono un tecnico, in questo
caso, ma così, all'ingrosso, vero, per aver fatto costruire a suo
tempo, quando ero funzionario, vero, così all'ingrosso ho valutato
150+155 milioni, ma quando nella clausola mi si dice: "voi dovete
costruirlo, e solo dopo che sarà convalidata se la costruzione va
bene, il Ministero del Tesoro, farà il trapasso". Voi capite che
una proposta simile non l'ho portata.
Come posso azzardarmi di fare 150 milioni di infrastrutture e
poi magari mi dicono "non va bene" e non mi fanno niente, che me ne
faccio dei depositi di benzina, e via di seguito?
Perciò arrivati al punto che non sono riuscito ad ottenere una
risposta definitiva sulla cifra, arrivati al punto che un impegno
di questo genere, non ci sentivamo di farlo, arrivati al punto
oggi, che la soluzione Caserma dei Carabinieri, probabilmente andrà
a posto, io adesso potrò rispondere alle Forze Armate "se volete i
119 milioni e possiamo trattare e volete andarvene per conto
vostro, vi costruite dove volete e come volete il deposito, il
Consiglio ha votato in questo senso, se ne volete di più porto in
Consiglio", però responsabilità di questo genere, di metterci a
fare i costruttori per conto di terzi e la permuta avviene solo a
collaudo avvenuto - questo io credo che nessuna Amministrazione lo
può accettare.
Io non l'ho neanche portato in Consiglio.
Montesano (P.S.D.I.)
- Allora esauriti gli interventi di
questo punto 16, si passa ai voti.
Chi è favorevole alzi la mano. Contrari? Astenuti?
(voce)...
io allegati non ne ho, ho soltanto una delibera. A
me non l'hanno dato. Chantel, io non capisco quale sia l'allegato,
fai il favore di far vedere - allegato bis - d'accordo.
Allora il Consiglio è chiamato a votare anche l'allegato
bis.
Chi è favorevole alzi la mano. Contrari? Astenuti?
Il Consiglio approva, l'allegato all'oggetto n. 16 e l'allegato
bis all'oggetto n. 16.
Si passa all'oggetto n. 17.
