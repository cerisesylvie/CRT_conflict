Classificazione
CONSIGLIO REGIONALE
Attività consiliare d'aula



Oggetto del Consiglio n. 2909 del 20 settembre 2017 - Resoconto
OBJET N° 2909/XIV - Communications du Président du Conseil
régional.
Rosset (Presidente)
- Con 34 Consiglieri presenti
possiamo iniziare i lavori.
Punto n. 1 all'ordine del giorno.
Je vous communique que le projet de loi suivant a été déposé à
la Présidence du Conseil:
Projet de loi n° 115, présenté par le Gouvernement régional le
31 août 2017: "Disposizioni in materia di limiti al prelievo idrico
e di tutela dei corsi d'acqua" à l'examen de la III
e
Commission.
Je vous informe aussi qu'à partir du 26 juillet les réunions
suivantes ont eu lieu:
Bureau de Présidence: quatre fois;
Conférence des Chefs de groupe: deux fois;
II
e
Commission: deux fois;
III
e
Commission: une fois;
IV
e
Commission: une fois;
V
e
Commission: deux fois.
Conferenza dei Presidenti. Lunedì 11 settembre, il
Vicepresidente del Consiglio Antonio Fosson, su mia delega, ha
partecipato a Roma all'assemblea plenaria della Conferenza dei
Presidenti delle Assemblee legislative delle Regioni e Province
autonome. Ci sono delle richieste di intervento? Allora proseguo
con le comunicazioni.
Nouveau groupe du Conseil. Les Conseillers Borrello, Fosson,
Marquis, Norbiato et Restano ont communiqué la constitution d'un
nouveau groupe appelé "Area Civica, Stella Alpina, Pour Notre
Vallée" à partir d'aujourd'hui. Le Conseiller Fosson assume la
fonction de Chef de groupe et le Conseiller Norbiato celle de
Vice-chef de groupe.
Ha chiesto la parola il Consigliere Cognetta; ne ha facoltà.
Cognetta (M5S) -
Chiedo scusa, Presidente, ho aspettato
che finissero le comunicazioni. Pensavo ce ne fossero ancora, non
volevo interromperla mentre le faceva.
Finalmente questo gruppo si è palesato. Vorrei fare, se
possibile, un breve discorso di tipo politico a quest'aula per
capire, alla luce di ciò che è accaduto durante la pausa estiva, se
questa maggioranza è ancora tale. D'altronde, al di là del gruppo,
abbiamo letto dai giornali che ci sono Consiglieri di questa
maggioranza che sono entrati e usciti dalle Commissioni; non si sa,
vedremo nel corso di questa giornata in quali Commissioni sono
ancora e se fanno parte ancora della maggioranza. D'altro canto,
pare che ci sia un documento politico che in qualche modo riunisce
i gruppi di maggioranza e i gruppi di opposizione per degli intenti
futuri.
A questo punto io vorrei capire, se possibile, dal mio piccolo
posto dell'opposizione, qual è la maggioranza, da chi è composta,
se questo Governo è ancora un Governo nel pieno nelle sue funzioni
o se, invece, sta per cambiare, giusto per avere un futuro
perlomeno più preciso e più definito, non per altro. Sarebbe anche
opportuno capire chi fa che cosa, giusto perché così riusciamo ad
andare avanti un pochino meglio, anche per presentare le nostre
istanze e capire meglio chi ci risponde, se effettivamente è nel
pieno delle sue funzioni o se invece è lì, con un contratto a
termine che terminerà alla fine di questo Consiglio.
Presidente -
Ha chiesto la parola il Consigliere Perron;
ne ha facoltà.
Perron (UV) -
Francamente, più che intervenire noi, ci
saremmo aspettati una comunicazione da coloro i quali hanno
formalizzato il gruppo, perché se nel Consiglio straordinario di
agosto avevamo sollecitato i proponenti, dopo una robusta
conferenza stampa, di fornirci qualche motivazione sul fatto che
nasceva in quest'aula un nuovo gruppo, oggi, da coloro i quali
formalizzano questo gruppo, c'è il silenzio, se non udire le parole
di un
collage
di varie aree, che non vengono forse messe
insieme neanche con un nome unico, ma nasce come PNV aggiunto a
Stella Alpina e aggiunto all'Area Civica. Nasce un ennesimo nuovo
gruppo (credo sia il decimo in questa legislatura) a testimonianza
di quella che è forse una delle legislature più difficili di questa
storia. Nasce un gruppo che ha un primato: quello di occupare sei
posizioni apicali con cinque Consiglieri. Il collega Fosson incarna
su di sé due Presidenze: la Vicepresidenza del Consiglio e la
Presidenza di una Commissione nell'ambito di uno stesso soggetto ed
è un fatto alquanto anomalo nella storia di questo Consiglio.
Noi ci permettiamo di dare una lettura critica, lo facciamo in
punta di piedi, ma ci permettiamo di dare una lettura critica e una
lettura di tipo politico sulla nascita di questo soggetto, nel
senso che, all'interno di questo, tra ex Sindaci di Aosta e mancati
Sindaci di Aosta, viene fornita alla politica valdostana una bella
ventata di novità. C'è un'Area Civica occupata da quello che per
vent'anni è stato il Presidente onorario di una sezione dell'Union
Valdôtaine di Aoste Ville. Nasce un gruppo in cui c'è stato un ex
Assessore ed un ex Senatore dell'Union Valdôtaine. Credo che oggi
sia chiaro più che mai, finalmente, quali erano le diversità, quali
erano tutte queste necessità del cambio di metodo. Credo fossero
senz'altro una scusa - permetteteci di dirlo - per rifarsi una
verginità politica, per conquistare o riconquistare delle posizioni
apicali che si avevano perso o che non si avevano mai ottenuto.
L'Union Valdôtaine ha sempre avuto rispetto delle differenze,
perché è uno dei nostri principi fondatori. Per certi aspetti in
settant'anni di tempo abbiamo visto che le differenze
contribuiscono a far crescere le persone, i progetti e anche le
comunità. In questo caso, però, noi sottolineiamo che questo
progetto non necessita di alcun rispetto, perché sotto diverse
bandiere, sotto diversi simboli, sotto diversi nomi sono
raggruppati in una stessa bandiera: quella degli opportunisti. È
una cosa della quale la Valle d'Aosta non ha bisogno. Noi
lavoreremo e lavoriamo ad un altro progetto che metta insieme
storie comuni, sensibilità comuni, percorsi comuni, divisi nel loro
percorso ma che hanno una matrice comune, che è quella forte
dell'autonomia di questa Regione.
Vede, collega Borrello, lei mi guarda sorridendo, ma ci
confronteremo anche sulla dichiarazione del suo Presidente, sul
fatto che si può essere autonomisti senza essere unionisti. Su
questo avremo modo nel prosieguo - mi creda - di confrontarci anche
nel merito, perché ci divide profondamente la visione sul senso di
interpretare l'autonomia di questa Regione.
Noi prendiamo finalmente atto, dopo un annuncio robusto in
conferenza stampa, che questo atto viene formalizzato, ma senza una
comunicazione al Consiglio regionale. Forse ora ci sarà qualcosa
perché l'abbiamo sollecitato noi. È un gruppo che vede peraltro la
presenza del capo della maggioranza, del Presidente della Regione.
Noi stigmatizziamo il fatto che la nascita di questo gruppo venga
portata in Consiglio regionale senza fornirci neanche un minimo di
motivazione politica o di percorso ideologico del perché questi
diversi gruppi vengono fusi insieme. Prendiamo quindi atto di
questo: di un'aggregazione di diversi gruppi che non hanno nessuna
storia in comune e, credo, nessuna condivisione. Lo sottolineo
ancora una volta: noi crediamo che la Valle d'Aosta abbia invece
bisogno di percorsi diversi.
Presidente -
Ha chiesto la parola il Vicepresidente
Fosson; ne ha facoltà.
Fosson (AC-SA-PNV) -
Mi permetta, collega Perron, sono un
po' stupito del fatto - ma accetto la sua provocazione - che la
formalizzazione di un nuovo gruppo consiliare, di due gruppi che si
mettono insieme interno di questa maggioranza, di cui si è già
parlato e dibattuto a lungo nell'ultimo Consiglio di agosto, desti
un nuovo desiderio di confronto. Però lei ha ragione, se è
necessario non ci sottraiamo assolutamente alla presentazione delle
linee che avevamo già definite. È una formalizzazione già
annunziata in una conferenza stampa precedente all'ultimo
Consiglio. Mi permetto di ricordare che non era stata formalizzata
allora perché ci era stato detto che in un Consiglio straordinario
non si poteva inserire questo tema, mentre invece la
formalizzazione di un gruppo può sempre essere fatta, anche al di
fuori del Consiglio, anzi, anche al di fuori di un dibattito
consiliare.
Ripeto comunque volentieri - e mi scuso se non l'ho fatto prima,
ma era solo perché ne avevamo già dibattuto, e in questo Consiglio
molti sono gli argomenti di confronto - le posizioni già espresse
per maggior chiarezza. Questa costituzione, questa riunione di tre
gruppi - ricordate che prima il gruppo di Area Civica si è unito a
Pour Notre Vallée, e non c'è stata nessuna considerazione in merito
- con adesso il gruppo di Stella Alpina, forma con noi un nuovo
gruppo consiliare a cui abbiamo dato un nome un po' complesso, ma è
proprio per far vedere come si uniscono tre gruppi che mantengono
comunque una loro identità politica. Se di questa costituzione si
vuole poi fare un fatto devastante per la politica regionale lo si
può fare, però mi sembra che sia un pretesto, collega Perron. Lei
ci ha già detto, sia nella precedente legislatura che in questa,
che molti gruppi consiliari si sono costituiti per differenziarsi.
Ha anche detto: noi siamo per le differenze, noi siamo per
rispettare tutte le differenze, perché tutte le differenze si
possano esprimere.
Lo scopo di questa convergenza è prima di tutto il semplificare
un quadro politico, di dare maggiore sinergia ad un'azione - che
sennò era frammentata - tra forze che in campo amministrativo
collaborano da tempo. Come già annunciato, queste realtà politiche
che si riuniscono in un percorso consiliare manterranno le loro
singole individualità e realtà politiche. Lavoreremo inoltre
all'interno di questa maggioranza cercando con un'unica voce di
essere propositivi ed efficaci. È una realtà inserita nella realtà
autonomista valdostana, che vede bene il tentativo - con le
iniziative portate avanti quest'estate - di discutere e
modernizzare la nostra specificità. La nostra intenzione è di
proporre ai cittadini valdostani un quadro più preciso e
consistente, in modo da affrontare tutti i problemi senza
disperdere energie. Io penso che sia un fatto di democrazia. Già in
passato ci sono stati nuovi gruppi consiliari che si sono staccati
da quelli di origine, e altri lo stanno facendo.
L'attaccamento ai posti, al potere non credo sia un'accusa che
si possa fare solo a noi. Per quello che mi riguarda, della
Presidenza della V Commissione, è una Presidenza non retribuita.
Lei sa benissimo che chi ha una carica all'interno dell'Ufficio di
Presidenza non ha diritto a nessun'altra carica, da nessun'altra
parte; è una carica che ho accettato perché altri non l'hanno
voluta assumere, viene fatta proprio per un servizio ed è una
materia che forse io conosco un po'. Penso quindi che sia un fatto
di democrazia. Della verginità e di tutte queste cose se ne parla
da tanto tempo, bisognerebbe aprire un grosso confronto. Certe
forze che erano diverse, come la mia, ad un certo punto sono state
utili anche ad un certo percorso dell'Union Valdôtaine.
Noi non vogliamo chiudere la porta a nessuno, però ci proponiamo
comunque all'interno di questa maggioranza come una sinergia e una
maggiore consistenza di proposizioni per un fatto di
democrazia.
Presidente -
Ha chiesto la parola il Consigliere Nogara;
ne ha facoltà.
Nogara (UVP) -
Intanto buongiorno a tutti. Ci ritroviamo
dopo la pausa estiva e ci ritroviamo finalmente con questa
formalizzazione della nascita di questo nuovo gruppo. Già
nell'ultimo Consiglio se ne era parlato, si era dibattuto molto e
non ho altre cose da dire rispetto a quanto avevo detto. Diciamo
che ci semplifica effettivamente un po' il quadro politico
valdostano: questo nuovo gruppo si pone quasi al centro della
politica... non valdostana, ma di centro come posizione politica.
Aspettiamo un progetto politico di questo nuovo gruppo.
Collegandomi a quanto aveva giustamente chiesto il collega
Cognetta bisognerebbe fare qualche precisazione, perché
effettivamente è stata un'estate non tranquilla per la politica
valdostana, non di vacanza, è stata una politica di lavoro. Noi,
con altri tre gruppi autonomisti, unionisti e federalisti, abbiamo
lavorato quest'estate per predisporre un progetto politico per il
futuro, progetto politico che può lanciare questa Regione verso un
avvenire, verso un proprio progetto che non va a chiudersi nel giro
di poco tempo per la fine o l'inizio di una legislatura, ma per un
periodo politico molto lungo della nostra Regione. Abbiamo portato
avanti un documento che non dico condiviso, ma redatto da quattro
forze politiche. In questo progetto c'era l'Union Valdôtaine,
l'Union Valdôtaine Progressiste, l'ALPE e il MOUV'. Adesso anche
quest'ultimo lo posso definire "soggetto politico", perché è stato
dichiarato che anche il loro non sarà più un insieme di persone per
delle opinioni o per un progetto liquido, ma sarà il progetto
solido di un partito. Abbiamo redatto questo documento, ci siamo
presi l'impegno di portarlo ai nostri organi per decidere che cosa
fare della nostra Regione, in un insieme di forze autonomiste e
unioniste, per portare avanti le idee e i progetti necessari per la
nostra Regione.
Ho fatto questa presentazione per essere chiari e per dire
quello che si sta facendo. Per ora noi stiamo solo portando avanti
un progetto politico molto importante che, secondo noi, può essere
il futuro per questa Regione. Siamo ben lieti se tutte le forze che
hanno partecipato a questo progetto politico continueranno in
questa esperienza.
Presidente -
Ha chiesto la parola la Consigliera Morelli;
ne ha facoltà.
Morelli (ALPE) -
Vivaddio, l'attività politica nella
nostra Regione ferve, e mi pare una cosa importante e positiva.
Come diceva il collega Nogara, l'estate non è stata un'estate di
vacanza, bensì di confronto; un'estate di confronto che dovrà
portare a dei risultati, ma non è questa la sede in cui dibatterne.
Il tema all'ordine del giorno è, mi pare, la costituzione di un
nuovo gruppo all'interno del Consiglio regionale, cosa di cui
peraltro avevamo già discusso nell'ultima seduta prima della pausa
estiva.
Ora io credo che la moltiplicazione dei gruppi all'interno del
Consiglio o l'assembramento dei gruppi non abbia un valore assoluto
in sé positivo o negativo; ci sono alla base delle ragioni che
vengono spiegate e di cui si prende atto. Io ribadisco quanto
avevamo già espresso nella scorsa seduta: l'apprezzamento nei
confronti di questi colleghi che hanno deciso liberamente, sulla
base di valutazioni loro, di semplificare il quadro politico. Credo
che in questo caso la semplificazione e la volontà di una sinergia
espressa dal collega Fosson siano un qualcosa di positivo, a cui
noi guardiamo con favore.
Da parte nostra vi è quindi l'augurio a questo nuovo gruppo di
un lavoro proficuo e di un confronto che, speriamo, sarà sempre più
chiaro e più onesto.
Presidente -
Ha chiesto la parola il Consigliere
Marguerettaz; ne ha facoltà.
Marguerettaz (UV) -
Mi sarei aspettato anche altri
interventi.
Ora probabilmente - come ha detto molto bene il nostro
Capogruppo - il gruppo dell'Union Valdôtaine guarda con maggiore
attenzione alla nascita di questo gruppo, anche perché i tre quinti
di questo gruppo sono stati eletti con i voti degli unionisti e
quindi potete ben immaginare che, se da un lato si fa chiarezza,
dall'altra parte Norbiato, Restano e Fosson non vi dico quali sono
i commenti degli unionisti! Li sapete, qualcuno ve l'ha anche
detto. È quindi chiaro che interveniamo nel fare alcune
valutazioni.
Ora, collega Morelli, per un certo numero di anni, lei, come un
mantra, ci diceva: la centralità del Consiglio, l'importanza del
Consiglio, non sviliamo il Consiglio e, di fronte ad un atto che
riguarda proprio il Consiglio, noi diamo una comunicazione di basso
profilo. Vorrei smentirvi. Nell'ultimo Consiglio, quello
straordinario, non ne avete parlato, ne abbiamo parlato noi e
abbiamo fatto una riunione dei Capigruppo da urlo per poter
inserire questo punto all'ordine del giorno. Il Consiglio è sempre
sovrano, avremmo potuto parlarne, ma voi vi siete nascosti, quindi
la discussione l'abbiamo fatta noi, non l'avete fatta voi! Oggi
arriviamo in Consiglio e - fatemi dire - in modo meschino arrivate
alla mattina del Consiglio a dare una lettera al Presidente Rosset,
quando ieri c'era la riunione dei Capigruppo e avreste potuto
tranquillamente dirlo in quella sede! Invece, come vediamo in tante
mosse, ecco la speculazione: all'ultimo minuto, così non ne
parliamo. Invece no, ne parliamo!
Collega Fosson, nel suo intervento due o tre volte parla di
forze politiche... ma quali forze politiche? Voi siete una forza
politica? In questa aggregazione l'unica forza politica è la Stella
Alpina. Uno potrà poi essere d'accordo o non d'accordo, quello è un
altro paio di maniche, però la Stella Alpina effettivamente è una
forza politica, si è presentata; lasciamo perdere chi entra o chi
esce, però c'è un'area identificata. Ma voi chi siete? Forza
politica? Norbiato, lei è una forza politica? Lei si è definito
"forza politica Area Civica"... ma si è guardato attorno? Ha fatto
un congresso fondativo sull'Area Civica? Restano, lei è una forza
politica? Lei istituisce Comuni, sposta ghiacciai, è veramente un
creativo, ma sicuramente non è una forza politica! E voi
introducete questo ragionamento come a dire: noi, forti di un
pensiero, forti di una tensione intellettuale, ci presentiamo. Ma
cosa state dicendo? Siete in cinque e avete sei cariche, la vostra
forza politica è la "forza della poltrona"! Attenzione, in politica
è giusta l'ambizione, nessuno vuole criticare il fatto che si
ambisca a posti di governo, a poter incidere, è una tensione direi
scontata, ma è sempre da coniugare con la forza della democrazia.
Questi ruoli si acquisiscono presentandosi alle elezioni,
raccogliendo dei voti, avendo un consenso e portando avanti un
pensiero. Voi avete portato a casa dei voti, ovviamente con dei
risultati altalenanti e poi, in modo furbesco, vi siete costruiti
l'alibi per andare ad occupare delle poltrone che non meritate e
per le quali non siete adeguati.
Presidente -
Ha chiesto la parola il Consigliere
Rollandin; ne ha facoltà.
Rollandin (UV) -
Aujourd'hui je m'attendais - je dois
l'avouer - que les Conseillers qui se sont mis ensemble nous
auraient dit finalement comment ils allaient définir ce groupe, car
dans cette séance extraordinaire, là où on a annoncé la
constitution d'un nouveau groupe, on avait dit que quant à la
dénomination on n'en aurait parlé dans la successive séance. Bien,
je pense qu'on n'a fait que mettre ensemble les trois dénominations
du soi-disant groupe né de la façon dont il a dit le collègue.
Alors déjà cet aspect manifeste clairement le sens de ce nouveau
groupe.
Quello che obiettivamente dice di vero Fosson è che non merita
una discussione; non merita una discussione perché non si sa su
cosa discutere, se non mettere in evidenza semplicemente un modo
fittizio per dimostrare che insieme si può fare qualcosa. Manca
però il supporto, manca - come è stato ricordato - il progetto, le
idee. Di questo non se ne è parlato! Si è voluto dire in modo
furbesco - come ormai cercano di fare tutti - che siamo tutti
autonomisti, siamo tutti federalisti, siamo tutti per la Regione,
per il bene comune, lavoriamo tutti per il popolo. È quello che ci
sentiamo dire dalla mattina alla sera: tutto quello che succede è
per il popolo.
Io credo sia difficile convincere la gente di questo artifizio,
della nuova creazione di questo ibrido a cui, di fatto, non si è
dato un nome. Si sono semplicemente messi insieme! Ce ne fosse
stato un altro si sarebbe aggiunto a sua volta. Questo è quello che
si può dire. È tutto diverso da quello che è stato fatto da parte
delle forze unioniste e autonomiste, dove vi è stata una
preparazione e la volontà di raggiungere uno scopo ben preciso, un
progetto che miri a far lavorare insieme le forze politiche. Credo
sia questa la differenza sostanziale. Se si vuole fare un progetto
comprensibile a cui la gente possa richiamarsi, dobbiamo avere
delle radici, dei fondamenti e delle capacità di spiegare perché
alcune cose si pensano, si dicono e si fanno oppure no. Qui non c'è
nulla, c'è il vuoto totale! C'è semplicemente l'aggregazione di tre
denominazioni fittizie che sono state composte durante il percorso
di questa legislatura. Ritengo sia veramente poco e penso che
questo dimostri la volontà di riferirsi semplicemente a dei
riposizionamenti - come è stato - che poi portano, alla vigilia di
nuova campagna elettorale, ad aggregarsi per cercare di fare forza
comune. Questa è veramente una presa in giro, e penso si scoprirà
man mano che proseguirà il lavoro della nostra Assemblea.
Io credo che tutto ciò sia incompatibile, che non si tratti né
di convergenze, né di sinergie non essendoci la materia, e
tantomeno di discutere sull'attributo della verginità di coloro che
fanno parte di questo Consiglio. Ritengo sia meglio sorvolare, per
tutti. Noi riteniamo quindi che ci siano gli elementi per dire che
questo giochino non incanterà sicuramente coloro che dovranno
andare al voto alle prossime elezioni.
Presidente -
Ha chiesto la parola il Consigliere
Gerandin; ne ha facoltà.
Gerandin (GM) -
In tutta sincerità io penso che questa
discussione, le comunicazioni e l'annuncio di questo nuovo gruppo
poco aggiungano all'interesse della collettività dei valdostani,
veramente poco. Li abbiamo talmente stufati in questa legislatura,
con queste polemiche e queste dichiarazioni che non cambiano nulla
nel destino della comunità valdostana - nel senso che non risolvono
un problema che sia uno, perché non cambia nulla per il quadro
politico - che io penso sia tempo sprecato, continuiamo solo a
farci del male.
Ci sarebbe potuto essere sicuramente un
iter
diverso, era
auspicabile, ma questa legislatura nel segno della "condivisione",
della "trasparenza" e della "comunicazione" ha dato il peggior
esempio che poteva dare nella storia del Consiglio regionale della
Valle d'Aosta. C'è davvero poco interesse da parte dei valdostani,
non so neanche quale sia ancora l'interesse nell'ascoltare questi
dibattiti.
Tuttavia io dico che ci sono dei passaggi anche interessanti. Il
collega Marguerettaz dice che i ruoli si acquisiscono con il
consenso degli elettori. Ora io ricordo che siamo al quarto Governo
non eletto, e giunge voce che dovrebbe nascerne un quinto non
eletto, non legittimato dagli elettori. Allora io dico: ognuno ha
la propria interpretazione, ma se c'è un po' di coerenza, quando
c'è un cambio di maggioranza che non fa parte di un raggruppamento,
sia esso ampliato o diminuito, a mio parere - è chiaro, è una mia
lettura, non voglio mica convincere nessuno - quando ci si presenta
agli elettori e poi si cambia la composizione, che sia in più o in
meno, il Governo non è comunque legittimato. È la mia opinione, lo
torno a dire.
Detto questo, per fare chiarezza, voglio solo dire - se poi gli
organi di stampa vogliono il documento sono disponibile anche a
darlo - che la scadenza naturale di questa legislatura sarà il 25
maggio 2018 e che il periodo utile per lo svolgimento delle
elezioni, in caso di scadenza naturale, è tra il 29 aprile e il 3
giugno 2018. L'approvazione della legge - che pare fosse un
obiettivo e noi l'abbiamo approvata a larga maggioranza - è
avvenuta il 21 giugno 2017 e la pubblicazione sul Bollettino
ufficiale della Regione risale all'11 luglio 2017; la Corte
costituzionale ha trenta giorni per impugnare la legge, ma non l'ha
fatto, per cui la pubblicazione definitiva sul Bollettino regionale
per la sua entrata in vigore potrebbe essere dopo l'11 ottobre,
sicuramente per il 12 va bene. La data di entrata in vigore della
legge elettorale decorre dai quindici giorni successivi alla
pubblicazione. Per cui, in sintesi - e arrivo al nocciolo della
questione - affinché le elezioni regionali possano svolgersi con la
nuova legge elettorale, lo scioglimento anticipato e l'indizione
delle elezioni devono essere decretati non prima di fine ottobre.
Io penso sia questo il motivo per cui magari dovremmo confrontarci
prima di avventurarci in chissà quali imprese!
Sul discorso delle Commissioni c'è un punto all'ordine del
giorno, avrò sicuramente in quella sede il piacere di intervenire e
di spiegarne l'iter.
Presidente -
Ha chiesto la parola l'Assessore Bertschy;
ne ha facoltà.
Bertschy (UVP) -
Intervengo sulle comunicazioni, anche
perché non c'è miglior occasione per chi rappresenta la politica e
ha dei ruoli politici nel Consiglio regionale per dire chiaramente
quello che si pensa, soprattutto per non vederlo interpretato dagli
altri movimenti che tendono poi a distorcere i veri messaggi.
Io credo che l'UVP - avendola rappresentata per un lungo
periodo, e anche con molto orgoglio - abbia ancora una volta
dimostrato di guardare avanti e non indietro, di lasciar perdere i
personalismi, di pensare con molta trasparenza e con molta
sincerità, e di mettere in piazza le proprie idee. L'abbiamo fatto
con la massima tranquillità, sapendo anche di lasciare giù un po'
di immagine, quell'immagine che si conquista quando si definisce la
propria base elettorale solo contro qualcuno e non per qualche
cosa.
Certamente non tutti i nostri elettori sono stati soddisfatti di
questa presa di posizione, ma chi fa politica non può pensare solo
alla propria carriera, al domani, al fatto di riconquistare
consenso sulla base di un voto che poi si deve riconfermare anche
per altri aspetti e altri motivi, senza tenere conto
dell'evoluzione che cambia. Allora potrà capitare che l'UVP perderà
questa immagine, da un lato (se dovrà capitare), ma noi siamo
assolutamente convinti e orgogliosi di aver lanciato un progetto e
siamo riconoscenti a chi ha voluto sedersi a questo tavolo con
sincerità. A questo tavolo non abbiamo mai parlato di nuovi
Governi, l'abbiamo sempre letto il giorno dopo. Non abbiamo mai
definito i ruoli e non abbiamo mai lanciato "controribaltoni",
eppure tutte le volte sul giornale abbiamo trovato scritta questa
parola. Allora potrà anche succedere che l'UVP e l'Union si
riparlino (notizia).
Per fortuna che in politica si sanno superare certi momenti e,
se si guarda avanti, se si capisce che quei metodi e quelle
situazioni argomentati più o meno da tutti possono essere superati
con una buona politica, ma perché non si può lavorare insieme?
Perché non si può rinnovare? Perché non si può lanciare un qualcosa
che riunisca dei mondi che, idealmente, si riconoscono in una
maniera di vedere la Valle d'Aosta e che non tolgono niente agli
altri che vedono la Valle d'Aosta nella loro maniera? Ma viva i
Cinque Stelle! La chiarezza in politica è fondamentale, e loro
dicono che hanno una visione diversa dalla nostra. Aiuto a chi
vuole diventare Cinque Stelle con metodi che più o meno
assomigliano ai loro! Ma ognuno faccia il proprio consenso con la
propria capacità, la propria immagine, i propri percorsi e con la
propria storia di vita! Siamo qua a cercare di fregare gli
elettori? A dir loro che non ci metteremo d'accordo, che andremo
alle elezioni senza raggiungere il 42 percento e che il giorno
dopo, in Consiglio regionale, ci toccherà trovare una soluzione? È
chiarezza e trasparenza, quella, nei confronti degli elettori? Noi,
con l'Union, con l'ALPE - ci abbiamo provato anche con il MOUV',
vedremo se ci sarà un'altra situazione - stiamo cercando di fare un
percorso in questa direzione. Abbiamo votato una legge, noi
trentacinque, per raggiungere il 42 percento dei voti e per vincere
le elezioni.
L'UVP, pur essendo un movimento che, come tutti, fa i suoi
errori, ha la capacità di attrarre gli elettori anche con una buona
capacità di amministrare e di mettere in piazza le proprie idee, ma
siamo assolutamente convinti che al 42 percento, noi, da soli, non
ci arriveremo. Probabilmente c'è qualcuno che invece è capace di
traguardare questo risultato... ma viva lui! Non si sieda più ai
tavoli! È chiaro che chi fa politica e si siede ai tavoli, si siede
sapendo che deve lasciare indietro qualche cosa delle proprie idee,
deve fare qualche passo indietro per farne qualcuno in avanti,
probabilmente deve dimenticare certe battaglie per andare da
un'altra parte. Ma chi si siede convinto di rompere i tavoli è
preferibile che non si sieda più.
Noi oggi stiamo lavorando per mettere insieme una coalizione che
vinca - se possibile - le elezioni con quelle condizioni, o le
perda con quelle condizioni. Non stiamo lavorando per dire: non
faremo nulla e ci metteremo d'accordo il giorno dopo. Quello è
prendere in giro gli elettori, non fare gli interessi degli
elettori!
Presidente -
Ha chiesto la parola il Consigliere
Guichardaz; ne ha facoltà.
Guichardaz (PD-SIN.VDA) -
Credo che le sollecitazioni del
collega Cognetta vadano raccolte con responsabilità, perché tutti
in questi mesi abbiamo letto e abbiamo seguito con attenzione un
processo... non direi di riunificazione, ma l'apertura di un
dialogo.
Noi l'abbiamo detto e l'abbiamo scritto: guardiamo con
attenzione e con rispetto questa che non so se possiamo definire
"semplificazione del quadro politico", semplificazione che potrebbe
esserlo anche nell'area autonomista. Da sempre siamo convinti che
un'area autonomista rafforzata e solida, pur con tutte le sue
peculiarità e differenze, sia utile a rafforzare l'autonomia, ma,
per quanto ci riguarda, un'idea di autonomia responsabile -
l'abbiamo sempre detto - e consapevole. Aggregazioni che abbiano
altri collanti credo non siano utili alla Valle d'Aosta,
soprattutto se non hanno chiaro un percorso, una visione del
futuro, come quella sicuramente ravvisabile nei prossimi
appuntamenti elettorali (le politiche, le regionali, magari anche
con una visione alle elezioni europee), ma anche quelli più
prossimi.
Io credo che la gente si chieda - e su questo non posso dare
delle risposte - che si farà da qui in poi. Questo credo sia un po'
il tema che interessa ai valdostani: quale sarà il prossimo assetto
politico, chi traguarderà questa Regione nei prossimi appuntamenti
politici.
Per quanto ci riguarda, noi continuiamo a rimanere convinti
della validità del progetto politico che ci portò in maggioranza
nel 2015 ampliando poi l'aggregazione nel 2016, perché quel
progetto teneva conto di contenuti, di programmi e di visioni. Poi
qualcuno potrà anche contestarne la riuscita, la realizzazione,
però noi pensiamo che in quel periodo c'è stata anche una buona
idea, c'è stato un fermento, si sono fatte delle cose: abbiamo
fatto la legge sull'inclusione, è stata fatta la legge sulla
trasparenza nelle società partecipate e, recentemente, abbiamo
anche modificato la legge elettorale. Il processo e il ragionamento
è però partito ben prima. Io credo che i contenuti, le prospettive,
le visioni, le cose che si fanno e che si intendono fare
interessino ai cittadini. Penso che un Governo come quello che noi
abbiamo realizzato nel 2015, un Governo che si definiva "di
centrosinistra", debba avere comunque una prospettiva rivolta
all'autonomia, ma ad un'autonomia sicuramente responsabile, non
un'autonomia legata all'idea del privilegio - perché non è più
possibile, non esistono neanche più le condizioni economiche e
politiche - solidale, sicuramente aperta al confronto, aperta verso
il mondo, l'Europa, l'Italia. A mio parere, non ci si può
accartocciare su sé stessi e pensare di fare dei dibattiti che
siano tutti endogeni al nostro ombelico e che non vadano più
oltre.
Presidente -
Non ci sono altri interventi.
