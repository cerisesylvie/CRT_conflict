Classificazione
FINANZA REGIONALE E LOCALE
Finaosta



Oggetto del Consiglio n. 2285 del 5 aprile 2023 - Resoconto
OGGETTO N. 2285/XVI - Reiezione di mozione: "Impegno a
proporre al Consiglio regionale la ridefinizione della "mission"
della Finaosta S.p.A. al fine di renderla più efficace e incisiva
nella promozione e nello sviluppo del tessuto produttivo
locale".
Bertin (Presidente) -
Riprendiamo i lavori per una
sessione notturna. Siamo al punto n. 61. Illustra la mozione il
consigliere Marquis.
Marquis (FI) -
Risale al 1982 la nascita della società
Finaosta, la finanziaria regionale che è stata istituita con la
legge 16, in particolare per favorire lo sviluppo socio-economico
del territorio regionale e per rafforzare il sistema produttivo.
Era un momento del tutto particolare sotto il profilo storico,
perché era la fase in cui è stato ridefinito l'ordinamento
finanziario regionale che disciplina i rapporti economici e
finanziari con lo Stato. Gli effetti di quell'accordo del 1981
hanno iniziato a esplicarsi negli anni 1982-1983 quando la Regione
ha iniziato ad avere a disposizione significative risorse rispetto
al periodo precedente che potevano essere messe a disposizione del
rilancio del sistema economico produttivo. Da qui discende
sostanzialmente l'esigenza della nascita della società, una società
che è stata caratterizzata sin da subito per la gestione ordinaria
e la gestione speciale ed è proprio in quel periodo che sono stati
istituiti i fondi di rotazione, proprio per mettere a disposizione
le risorse che la Regione aveva per il sistema economico che
diversamente la macchina amministrativa, quella regionale, non
sarebbe stata in grado di mettere in circolo.
Accanto alla gestione ordinaria si è realizzata anche la
gestione speciale, dove sostanzialmente si realizzavano operazioni
finanziarie per conto della Regione, tra cui la concessione di
contributi e finanziamenti, l'acquisizione di partecipazioni, la
costituzione di nuove società. Sono stati sicuramente degli anni
importanti perché tutto il sistema industriale in quegli anni è
stato interessato da delle significative convenzioni che hanno
favorito l'insediamento di nuove attività nella dorsale della Valle
d'Aosta, che hanno creato molti posti di lavoro. Dopodiché le cose
sono leggermente cambiate con le nuove disposizioni di derivazione
europea che sostanzialmente hanno introdotto il tema della
concorrenza degli aiuti di Stato, venuta un po' meno questa
possibilità e quindi questo aspetto è stato successivamente
ridimensionato.
Arriviamo poi agli anni in cui è stato perseguito il federalismo
fiscale, il 2009-2010, sono state ridotte significativamente da
allora le disponibilità della Regione perché il trasferimento
sostitutivo dell'IVA da importazione ha avuto un
décalage
che è stato ridotto poi fino ad arrivare allo zero. In quei tempi
lì teniamo conto che su 1.400 milioni di bilancio regionale 300
erano di questo contributo, quindi pesava circa il 20 percento del
bilancio regionale.
È sempre negli anni Duemila che nella società finanziaria sono
usciti gli altri due soci che erano le banche: la CRT e la
Sanpaolo; da allora in poi la società è diventata anche una società
in house
, che, rispetto al modello organizzativo precedente,
ha avuto anche l'introduzione poi recentemente del controllo
analogo e di ulteriori appesantimenti burocratici rispetto a quelli
che erano limitati prima al controllo della Banca d'Italia,
sostanzialmente della vigilanza. Sicuramente sono calate le risorse
a disposizione anche perché dopo la recessione, il periodo Monti,
come ho detto, è stato azzerato il contributo sostitutivo dell'IVA
da importazione, nel frattempo la Regione ha dovuto mettere a
disposizione sensibili risorse per partecipare ai risanamenti dei
conti dello Stato.
Ora, è del tutto evidente che, per rafforzare il nostro sistema
economico produttivo, occorre attualizzare la funzione di Finaosta
alle nuove esigenze. Abbiamo anche apprezzato e letto le
considerazioni che ha fatto al termine del suo percorso l'assessore
Caveri come responsabile delle partecipate, una riflessione in cui
dice: "Finaosta va riformata e adeguata alle esigenze attuali". Ho
avuto modo di attenzionare quello che fanno le altre Regioni,
l'Emilia Romagna, il Veneto, la Lombardia sotto questo profilo
offrono delle significative innovazioni nelle loro finanziarie.
Solo per limitarsi a un esempio, ci sono delle finanziarie che oggi
si occupano della ricerca dei fondi europei per le imprese del loro
territorio, quindi non solo di gestire delle situazioni attraverso
l'utilizzo dei fondi del bilancio regionale ma, laddove non
riescono le imprese locali, perché non sono dotate della
sufficiente capacità amministrativa, svolgono un ruolo proprio
internamente alla finanziaria proattivo per mettere le imprese
nella condizione di accedere alle opportunità che l'Europa
offre.
Nel 2021 avevo avuto modo di scrivere due righe all'allora
Presidente dove sostanzialmente evidenziavo la necessità di
intervenire sulla società finanziaria, perché allora si parlava di
assunzioni, di sostituire delle persone che erano andate in
quiescenza ed era quella l'occasione anche per attualizzare il
ruolo della società e sicuramente anche quelli che potevano essere
gli
skill
, in funzione delle nuove competenze organizzative
che avrebbe da lì in avanti dovuto assumere la società. Pertanto
quest'iniziativa sostanzialmente ha l'obiettivo di impegnare il
Governo regionale a proporre una ridefinizione della
mission
, dove per ridefinizione della mission si intende
un'attualizzazione della mission della società finanziaria alla
luce dei mutati scenari economici e del tessuto produttivo, in modo
che la società possa essere più incisiva e determinante nel
sostenere la promozione del nostro territorio e la promozione del
tessuto produttivo locale, quindi rafforzando le proprie attività
attuali.
Non in ultimo un altro punto interessante è quello di dare corso
a quest'obiettivo attraverso anche poi conseguentemente la
ridefinizione del modello organizzativo che è sotto gli occhi di
tutti... è necessario anche perché sono andati in quiescenza negli
ultimi anni parecchi dirigenti, parecchie risorse che hanno offerto
dei contributi rilevanti alla gestione della società e che oggi
andrebbero sostituite con delle figure che possano essere coerenti
come preparazione e come skill rispetto ai nuovi obiettivi che si
intende offrire, dare e affidare alla società per partecipare a
questo processo di rafforzamento del sistema produttivo.
Presidente -
Con l'illustrazione apriamo la discussione
generale. La discussione generale è aperta, se qualcuno vuole
intervenire... chiudiamo la discussione generale. Per il Governo
interviene il Presidente della Regione.
Testolin (UV) -
Abbiamo ascoltato l'illustrazione della
mozione da parte del collega Marquis e sinceramente mi sarei
aspettato qualcosa di un po' più stimolante piuttosto che la
lettura di quello che aveva presentato a livello di presentazione
della mozione stessa, dove è stato sviluppato un
excursus
storico delle caratteristiche della Finaosta a partire dalla sua
data di costituzione nel 1982, ma senza entrare nel merito di
un'analisi delle vere opportunità di miglioramento e di
cambiamento, che invece potrebbe essere lecito aspettarsi da parte
di qualcuno che ha una visione diversa dall'attuale impostazione di
Finaosta. Credo che la finanziaria regionale oggi arrivi alla
chiusura di un percorso di cambiamento generazionale all'interno
dei suoi organi, dopo che negli ultimi anni sono andati in
quiescenza tutta una serie di dirigenti storici che avevano
caratterizzato l'attività della finanziaria negli ultimi 20-25-30
anni, dando anche risultati importanti per quanto riguardava le
iniziative messe in piedi dall'Amministrazione regionale e
collaterali nel tempo, finanziate anche soprattutto da fondi in
gestione speciale, una gestione speciale che in questo momento va a
morire per tutta una serie di considerazioni legate anche a delle
impostazioni normative che implicano il rientro di questi fondi sul
bilancio regionale che non possono più essere utilizzati come lo si
faceva in passato. Una ristrutturazione da un punto di vista
organizzativo che ha visto in questi due anni la fuoriuscita di
persone che sono andate in quiescenza nel numero di dieci nel 2021
con un piano di assunzioni che ne ha recuperate tre, mentre nel
2022 il rapporto si è invertito con tre persone che sono uscite
dalla finanziaria e un piano assunzionale che ha coinvolto tredici
persone. Tredici persone che saranno anche le persone che verranno
assunte nel 2013 con uno svecchiamento importante di quelle che
saranno le caratteristiche dei nuovi assunti e con una
focalizzazione su determinate attività che sono ben esplicitate
all'interno del
post
PEA che abbiamo analizzato all'interno
di quest'aula in una Commissione non più tardi di una settimana
fa.
Mi è spiaciuto peraltro non vedere il consigliere Marquis
presente in quella seduta che poteva essere propedeutica a fare
delle valutazioni anche comuni su quelle che potevano essere delle
iniziative da attivarsi all'interno del percorso di rinnovamento e
di crescita della finanziaria, che sicuramente deve essere
stimolata e deve trovare dei percorsi innovativi. Percorsi che,
peraltro, hanno iniziato a germogliare in quest'ultimo anno grazie
anche a delle iniziative in gestione ordinaria che sono state
sviluppate all'interno di quel 20 percento di opportunità che la
finanziaria regionale ha a disposizione al di fuori delle attività
che deve forzatamente mettere a disposizione dell'Amministrazione
regionale. Attività che per l'Amministrazione regionale sono svolte
con numeri anche abbastanza importanti, pensiamo ai soli mutui
erogati sui fondi di rotazione, che sono circa 450 mutui per il
2022, con un controvalore di erogato intorno ai 45 milioni di euro,
tant'è vero che una delle priorità dell'Amministrazione è stata di
indicare come un elemento essenziale il rimpinguo di queste risorse
a favore dei fondi di rotazione di Finaosta per garantire
quest'importante sostegno alle famiglie che, grazie anche a degli
accordi un po' innovativi che saranno attivati da qua a breve sulla
possibilità di appoggiarsi anche a Finaosta per snellire una parte
di istruttorie che venivano fino a poco tempo fa gestite
squisitamente dagli uffici regionali, troveranno anche
un'accelerazione, speriamo importante, nei tempi di erogazione
degli stessi. A questi si aggiungono prodotti di rinegoziazione di
mutui già attivati negli anni 2018-2020, che oggi vengono ripresi e
ripresentati con ulteriori risorse messe a disposizione. Sono stati
attivati nell'ultimo periodo finanziamenti a medio-lungo termine
per garantire le necessità di liquidità e di investimento dai 18 ai
96 mesi per le nostre aziende, sono state già erogate una decina di
pratiche per circa 1 milione di euro, mutui per le grandi imprese
che cercano di andare a dare un sostegno agli investimenti che
vanno dai 500 agli 8 milioni di euro per investimenti importanti
per le piccole, medie e grandi imprese. C'è un'attenzione e un
impegno, se vogliamo, ancora maggiore rispetto a quello che c'era
stato negli ultimi 10 o 15 anni per tutta una serie di questioni
normative anche nei confronti delle società partecipate per le
quali le incombenze e il lavoro svolto dalla finanziaria sono
assolutamente puntuali e a supporto dell'attività decisionale e di
indirizzo che svolge l'Amministrazione regionale dal suo punto di
vista.
Poi c'è qualcosa che comunque è innovativo e che negli ultimi
anni si è rafforzato grazie anche all'interesse dell'Assessorato di
riferimento in merito al COA dove la Finaosta svolge per
l'Amministrazione regionale tutta una serie di servizi a beneficio
delle imprese, dei privati e dell'Amministrazione stessa, con una
collaborazione fattiva e professionalmente molto elevata che potrà
ancora ulteriormente essere potenziata considerando l'interesse
dell'Amministrazione regionale verso questo tipo di attività.
Quello che raccolgo da quest'iniziativa e da questo stimolo che
è stato presentato sono i suggerimenti positivi, tra i quali quello
di attivare all'interno del percorso Finaosta dei ruoli che possano
essere proattivi, o comunque di consulenza specializzata, una
consulenza specializzata che, ad esempio sui fondi europei...
proprio in occasione del PNRR sono stati attivati con delle risorse
che sono state messe a bilancio da parte dell'Amministrazione
regionale per coinvolgere in questo percorso di sostegno e di
rafforzamento dell'assetto amministrativo in generale, anche
privilegiando dei percorsi più semplici per trovare del personale
da mettere a disposizione di queste funzioni molto complesse, che
potranno aiutare l'Amministrazione regionale, le aziende, i Comuni
e gli enti che si avvicinano ai fondi strutturali o ai fondi del
PNRR e che vedranno l'acquisizione da parte di Finaosta e in parte
di INVA di iniziali otto persone. Professionalità che potranno
crescere o potranno sviluppare con la nostra finanziaria dei
rapporti speriamo di lungo periodo che potranno essere trasformati,
dopo le iniziative sul PNRR, anche in consulenze specifiche sulla
gestione dei fondi comunitari.
Per questi motivi io credo che si possano e si debbano
raccogliere gli inviti a migliorare, l'ho detto in sede di
presentazione del
post
PEA, mi sembra un post PEA presentato
in maniera corretta, che mira a un efficientamento di quelli che
sono anche i percorsi di valutazione, di crescita e di attenzione
nel monitoraggio e nell'erogazione dei servizi, che mira a un
potenziamento anche delle strutture tecnologiche, dei mezzi
tecnologici a disposizione della finanziaria per essere più
performante nei
report
, nelle previsioni e nei servizi a
favore dell'Amministrazione e della propria clientela, con degli
elementi di attenzione alla riorganizzazione aziendale e che
dovrebbero portare nel prossimo futuro anche all'allestimento di
ulteriori e nuovi prodotti a disposizione e su misura per certe
aziende.
Alla luce di tutto questo, penso che il nostro sarà un voto di
astensione, raccogliamo comunque le indicazioni positive che sono
emerse, quest'azione di stimolo, che peraltro è già nostra, nel
senso che è con rinnovata attenzione che guardiamo la nostra
finanziaria e penso che anche l'affermazione del collega Caveri
andava proprio nel senso di identificare in percorsi, quali quello
del
post
PEA, gli elementi per incidere e per indirizzare
l'attività della nostra finanziaria verso nuovi e opportuni
miglioramenti, che sono sempre un po' però soffocati e circoscritti
dalle stringenti normative, che, da un punto di vista degli
obblighi normativi, vincolano in qualche modo la propria
operatività, ma non per questo dobbiamo fermarci nell'essere anche
noi di incentivo e di stimolo a un continuo e perpetuo
miglioramento.
Presidente -
Consigliere Marquis, a lei la parola.
Marquis (FI) -
Ho ascoltato con attenzione le sue parole,
Presidente, e sostanzialmente ho apprezzato in particolare quando
ha detto che accettava lo stimolo delle proposte positive che erano
contenute nell'iniziativa, perché l'iniziativa non è un'iniziativa
critica, è un'iniziativa costruttiva che si prefigge di contribuire
a portare un miglioramento a una situazione che si ritiene evoluta
rispetto al passato, quindi parlare di riforma... non è una brutta
parola usare l'accezione "riforma", perché non significa che
bisogna riparare a delle cose che non funzionano per colpa di
qualcuno, ma se muta uno scenario, bisogna anche riformare il
comportamento e adeguare l'azione alle nuove esigenze.
Io personalmente purtroppo, per impegni che avevo il giorno
della presentazione del
post
PEA, non ho potuto partecipare
alla riunione, ma le assicuro che ho letto con attenzione e l'ho
guardato nei suoi dettagli.
Giusto per dare un esempio della situazione, che è oggettiva di
difficoltà, basta guardare i costi del personale. I costi del
personale che aveva Finaosta nel 2019 erano 7.200.000 all'anno,
oggi sono 6.400.000, quindi vuol dire che Finaosta dal 2019 ad oggi
ha ridotto il costo del personale di 800.000. Ha perso delle
risorse, non sono state sostituite, quindi ha perso una capacità
produttiva, perché diversamente vuol dire che le risorse che
c'erano nell'organico prima non servivano, ma io non credo, penso
che servivano per adempiere al loro lavoro. In Regione, dal 2019 ad
oggi, se andassimo a fare un raffronto, è diminuito il costo del
personale? Mi sembra che sia aumentato e sia aumentato per tutta
una serie di ragioni, è aumentato l'organico e sono aumentati i
costi.
Il fatto quindi che sia diminuito il costo del personale
significa che nel frattempo, da allora ad oggi, c'è stata una
politica che purtroppo non è riuscita, per tutta una serie di
ragioni, a fare delle azioni per rafforzare quest'organico e, tutto
sommato, non possiamo pensare che questa difficoltà non si sia
riverberata poi sulla produzione e sul sistema produttivo
valdostano. Ci tenevamo a sottolineare in particolare che...
guardando anche quello che fanno le altre Regioni, credo che ci
possano essere degli stimoli importanti, perché le assicuro,
Presidente, che Regioni come l'Emilia Romagna hanno delle imprese
che hanno una capacità amministrativa molto più elevata rispetto
alle nostre, dettata dalla dimensione che hanno industriale, però
la stessa Regione ha ritenuto necessario creare delle strutture che
implementino le azioni di andare a ricercare questi fondi
europei.
Credo quindi che da noi quest'esigenza sia ancora rafforzata,
perché purtroppo il nostro sistema produttivo è assolutamente
frammentato, di piccole dimensioni e soffre della capacità
amministrativa, perché se andiamo a vedere sui finanziamenti
diretti dall'Unione europea, le imprese valdostane penso che
abbiano sino ad ora avuto modo purtroppo per queste ragioni di
accedere in modo non troppo significativo alle risorse che vengono
messe a disposizione. L'intento è sicuramente un intento positivo e
costruttivo e voleva essere uno stimolo per dare un segnale, sotto
un profilo politico, di rafforzare questa situazione, anche la
volontà della stessa società di cercare di adeguarsi alle nuove
esigenze. Per noi questo era importante e quindi per questa ragione
abbiamo proposto l'iniziativa alla vostra attenzione.
Presidente -
La votazione è aperta. La votazione è
chiusa.
Presenti: 35
Votanti: 3
Favorevoli: 3
Astenuti: 32 (Aggravi, Barmasse, Bertin, Bertschy, Brunod,
Carrel, Caveri, Chatrian, Cretier, Distort, Foudraz, Ganis,
Grosjacques, Guichardaz Erika, Guichardaz Jean-Pierre, Jordan,
Lavevaz, Lavy, Lucianaz, Malacrinò, Manfrin, Marguerettaz, Marzi,
Minelli, Padovani, Perron, Planaz, Rollandin, Rosaire, Sammaritani,
Sapinet, Testolin)
Il Consiglio non approva.
