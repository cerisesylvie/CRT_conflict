Classificazione
BENI CULTURALI
Musei, biblioteche, archivi storici e aree di interesse archeologico



Oggetto del Consiglio n. 333 del 15 gennaio 2014 - Resoconto
OGGETTO N. 333/XIV - Interrogazione: "Tempistica e modalità
di apertura al pubblico del museo nell'area megalitica di
Saint-Martin-de-Corléans".
Président -
Pour la réponse, la parole à l'Assesseur
Farcoz.
Farcoz (UV) -
Merci Madame le Président.
Oui, il ne s'agit pas de la première fois qu'on en parle, vu que
c'est un argument tout à fait intéressant et donc je vous remercie
pour mettre à jour le Conseil régional de l'avancement des
travaux.
Pour ce qui est de la première question:
"se si conferma
l'apertura parziale al pubblico della struttura per la fine
dell'anno 2015 e per quando ne è ipotizzata la completa
apertura"
, dunque, l'apertura parziale dell'area megalitica di
Saint-Martin-de-Corléans, nello specifico della navata centrale del
centro interpretazione del sito, situato nel settore nord, è
prevista per la fine dell'anno 2015, com'è stato confermato con la
deliberazione 782 del 10 maggio 2013, con cui si è provveduto ad
approvare il progetto definitivo di un primo stralcio funzionale
appunto di quest'area. Allo stato attuale, pertanto, non è
possibile ipotizzare la data di completa apertura del sito poiché
l'approvazione della progettazione relativa all'allestimento delle
restanti aree del parco è subordinata al reperimento delle
necessarie risorse finanziarie che si auspica possa avvenire, così
come per il primo stralcio funzionale, anche mediante il ricorso a
fondi strutturali dell'Unione europea.
Il secondo punto:
"se si conferma la realizzazione di uno
spazio dedicato al benessere e alla cura di sé"
, che poteva
essere
Les Thermes d'Aoste
, il progetto definitivo è sempre
quello approvato con la delibera del 10 maggio 2013, prevede la
realizzazione di uno spazio dedicato al benessere, la realizzazione
dell'intervento non è tuttavia prevista nel primo stralcio
funzionale dell'allestimento dell'area nord e pertanto si è in fase
di valutazione.
Per quanto è del terzo punto:
"quali iniziative promozionali
sono previste da qui all'apertura"
, gli uffici della
Sovrintendenza hanno portato a termine, nel mese di dicembre 2013,
le procedure della gara d'appalto concernente l'allestimento
museale dell'area nord del parco archeologico, addivenendo
all'aggiudicazione provvisoria; parallelamente, le strutture si
stanno occupando della stesura di un preliminare piano della
comunicazione in vista della futura apertura. Ad oggi, quindi, si
possono ipotizzare tutta una serie di iniziative che possono essere
quelle già adottate, come ad esempio la comunicazione via web del
procedere dei lavori, i cantieri evento, le visite guidate, le
iniziative pubblicitarie indirizzate a diversi target di
visitatori.
Infine:
"quali sono i costi di gestione per questa prima
apertura parziale"
; si ricorda che l'Amministrazione regionale
ha commissionato uno studio di fattibilità finalizzato alla
valorizzazione, allo sviluppo di questo parco archeologico di
Saint-Martin-de-Corléans nel quale sono stati individuate una serie
di soluzioni gestionali volte ad identificare una corretta forma di
gestione del sito megalitico, sotto il profilo dell'efficienza e
dell'efficacia. Lo studio, pur avendo previsto un budget articolato
in voci di costo e voci di ricavo, fondato su differenti scenari
sulla base dei livelli d'investimento tecnologico nel settore
multimediale, ha preso in considerazione l'ipotesi della totale
apertura del sito. Ora gli uffici della Sovrintendenza, appunto
proprio per risparmiare e razionalizzare in questo senso - quindi
sono delle risorse interne - una volta aggiudicata la sopracitata
gara, dovranno procedere all'adattamento dello studio. In ogni
caso, in questa prima fase si prevede una conduzione interna
coordinata da un gruppo di lavoro appositamente costituito da
tecnici delle strutture del Dipartimento della Sovrintendenza, con
l'ausilio di personale specializzato richiesto alla società di
Servizi Valle d'Aosta, così come già avvenuto per la gestione dei
castelli, come ad esempio per il "Gamba" e altri in Valle d'Aosta.
In merito quindi alla fruizione da parte del pubblico, il suddetto
studio di fattibilità, quindi quello relativo al totale, ipotizzava
circa 50 mila visitatori annui per il primo periodo e 80 mila una
volta arrivato a regime.
Président
- Pour la réplique, la parole au collègue
Bertin.
Bertin (ALPE) -
Grazie Presidente.
Questo è un argomento che ripropongo periodicamente
all'attenzione di quest'Assemblea, almeno una volta all'anno:
innanzitutto per l'importanza culturale e turistica che questo sito
ha per la città di Aosta, per le potenzialità turistiche che
potrebbe avere e portare nuovi turisti in città, ma anche per
ragioni personali...la casa dei miei nonni si trova in collina,
appena sopra a quest'opera e, sin da bambino, ho sempre visto dei
lavori in corso in quest'area, e vorrei, prima o poi, vederne la
fine. È anche l'occasione per fare il punto, per ricordare che sono
passati ormai 45 anni dal ritrovamento di questo sito archeologico,
che è stato fatto nel lontano 1969; 45 anni che non sfruttiamo
adeguatamente il potenziale turistico e culturale di questo sito,
perché abbiamo preferito dedicarci alla realizzazione di una grande
opera.
Questa è una grande opera, eccessivamente grande, eccessivamente
ingombrante, sovradimensionata come molte opere progettate e
realizzate in questa regione. Lei ci conferma anche le terme sul
tetto...all'epoca ci aveva comunque visti esprimere qualche
perplessità su questa scelta. Una grande opera, come dicevo, che
costerà, alla fine - e bisogna ricordarlo - circa 40 milioni di
euro e che sta diventando, visti i tempi di realizzazione, una
sorta di "Salerno-Reggio Calabria" valdostana. Speriamo che, dopo
tanti annunci, almeno la data della fine 2015 sia
rispettata...vedremo, almeno speriamo...ho capito che dal punto di
vista della promozione, dell'apertura per portare dei nuovi
visitatori, non si è fatto ancora niente a poco meno di un anno e
mezzo dall'apertura, il che mi preoccupa, perché, se non iniziamo
adesso a promozionare l'apertura e questo sito, vedo difficilmente
raggiungibili tutti gli obiettivi positivi di una gestione di
questa struttura.
E poi resta il problema della gestione, della sostenibilità
economica della gestione. Lei faceva riferimento allo studio di
fattibilità, che credo sia quello fatto dall'Università di Ferrara,
se non mi sbaglio...in quel piano veniva evidenziato anche
l'aspetto economico che lei non ha citato, oltre a quello dei
visitatori, che poneva e metteva in risalto il fatto che, al netto
delle entrate dei possibili visitatori, l'Amministrazione regionale
avrà un deficit strutturale di quella struttura di circa 3 milioni
e mezzo di euro...questo è bene che si sappia, una cifra
significativa! In questi anni ho cercato di evidenziare spesso e
sollecitato l'attenzione sulla programmazione per quel che riguarda
la gestione del patrimonio museale e culturale valdostano, anche
perché il rischio è che, alla fine, tutto rimanga chiuso, alla
faccia degli enormi investimenti fatti, chiuso perché non siamo in
grado, non abbiamo più le risorse per gestire queste strutture, che
poi finiranno per essere delle "cattedrali nel deserto". Mi
riferisco a quest'area, ma anche ad altre, perché evidentemente
quando le mettiamo tutte insieme sono una serie di siti museali,
dal Forte di Bard a questo nuovo che aprirà, a Châtillon, eccetera,
che alla fine evidenziano un quadro estremamente pesante da un
punto di vista della gestione! È il momento di guardare anche
questi aspetti, al di là della realizzazione. Si è fatto ancora
poco, niente, per la promozione di questo evento e questa cosa mi
preoccupa, come ho detto. Le previsioni fatte dall'Università di
Ferrara non sono particolarmente brillanti e temo che quest'opera
possa risultare una "cattedrale nel deserto". Cerchiamo di non
perdere ulteriore tempo, sia nella realizzazione dell'opera e,
soprattutto, cerchiamo di anticipare i tempi per quello che
riguarda la promozione. Grazie.
Président
- Merci. Point 9 à l'ordre du jour.
