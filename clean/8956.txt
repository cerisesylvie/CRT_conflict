Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3477 del 3 febbraio 1988 - Resoconto
OGGETTO N. 3477/VIII - PROGRAMMA DEI LAVORI PUBBLICI DI
INTERESSE REGIONALE DI COMPETENZA DELL'ASSESSORATO DEI LAVORI
PUBBLICI PER L'ANNO 1988 E RIFERIMENTI AL TRIENNIO
1988/1990.
(Reiezione di ordine del giorno).
PRESIDENTE
: Do lettura della deliberazione in
oggetto.
IL CONSIGLIO
Premesso che il programma si caratterizza nei seguenti
elementi:
1 ASPETTI METODOLOGICI
1.1. Il programma di opere pubbliche di competenza
dell'Assessorato Regionale dei Lavori Pubblici è stato impostato
secondo lo schema adottato nell'anno 1987 al fine di:
-
individuare le opere, da realizzare nell'anno 1988, nei
loro
connotati fisici e finanziari per quanto
definibili;
-
utilizzare le informazioni sottoindicate anche per
determinare la priorità degli interventi;
-
integrare le informazioni di programma relative alle
singole opere, nel senso di:
...indicare le caratteristiche fisiche delle opere tenendo
anche conto
delle parti già eseguite e una stima di larga
massima dell'utenza da servire con le opere medesime;
...precisare i connotati organizzativi degli interventi (fasi
procedurali svolte e tempi tecnici di realizzazione);
...estendere le indicazioni di carattere finanziario ad una
stima di larga massima dei costi complessivi delle opere e, quindi,
delle future necessità di spesa;
...evidenziare le connessioni tra programma e
bilancio;
...indicare le eventuali connessioni funzionali tra il
singolo intervento
e
altre opere di interesse regionale o
locale;
1.2. Le modalità di predisposizione del programma sono precisate
nella nota metodologica allegata alle tabelle di programma.
Le opere sono state indicate singolarmente con le informazioni
elencate al precedente punto 1.1.
1.3. L'individuazione delle opere e la loro elencazione in
ordine di priorità sono state determinate oltre che sulla scorta di
valutazioni politiche inerenti il contributo delle opere medesime
allo sviluppo turistico economico locale e al riequilibrio
regionale anche considerando i seguenti criteri di priorità:
- grado di avanzamento dei lavori rispetto all'investimento
totale da effettuare;
-
esistenza di connessioni funzionali con altre opere di
interesse regionale
o
locale;
-
grado di efficienza dell'opera rispetto all'utenza da
servire;
- fasi organizzative già espletate in funzione della
realizzazione dei lavori;
-
valutazione tecnica di urgenza.
2 RIFERIMENTI FINANZIARI
Il quadro delle risorse finanziarie
disponibili per il
programma di cui si tratta tabella n. 1
è indicato nella seguente
TAB. n. 1 (Importi in milioni di lit)
Capitolo di bilancio Importi Importi
Competenza programma
22600 Manutenzione straordinaria di 2000 (2250)
locali e uffici, nonché installazione e impianti
22650 Ristrutturazione locali e uffici 3600 (6750)
23200 Manutenzione straordinaria are
e stabili non adibiti ad uffici 1850 (2620)
23210 Ristrutturazione beni immobili
non adibiti ad uffici 6500 (8500)
26000 Opere stradali di interesse regionale 18000
(38700)
26400 Cantieri in economia 5100 (5950)
27960
27950 Costruzione e sistemazione
straordinaria edifici pubblici. 3000 (3120)
28510 Interventi antivalanghe 5000 (5500)
28530 Sistemazioni idrauliche e di
frane in zone urbanizzate 10000
28520 Interventi FIO 1985 su Dora 3939 (18790)
29500 Costruzione e sistemazione 8000 (9500)
36300 Costruzione beni patrimoniali
nel settore industriale 18000 (200)
45050 Costruzione e sistemazione
edifici pubblica istruzione 10000 20235)
45250 Manutenzione straordinaria 4500 (3830)
edifici scolastici
TOTALE 99489 125864
Le cifre fra parentesi indiano importi di programma eccedenti
gli stanziamenti di bilancio.
Le eccedenze tra importi di programma e disponibilità di
bilancio sono motivate:
-
da sopravvenute necessità di intervento non considerate in
sede di bilancio;
-
dall'opportunità di riservarsi opzioni alternative agli
investimenti che, pur prioritari, incontrassero ostacoli tecnici di
realizzazione nei tempi programmati;
-
dalla possibilità di reintegrare i capitoli di spesa
sopracitati in sede d'assestamento di Bilancio.
3 CONTENUTI DEL PROGRAMMA
3.1 Le opere previste per l'anno 1988 sono riportate, con le
indicazioni specifiche di cui al precedente punto 1.1, nelle
tabelle allegate alla presente deliberazione e ne formano parte
integrante.
Le stesse sono state individuate in relazione ai capitoli di
Bilancio e sono così suddivise:
- tabella A (da pag. 2 a pag. 10): "opere stradali di interesse
regionale" e "interventi antivalanghe";
- tabella B (da pag. 12 a pag. 17): "sistemazioni idrauliche e
di frane in zone urbanizzate";
- tabella C (da pag. 19 a pag. 20): "costruzione e sistemazione
di edifici per la Pubblica Istruzione";
- tabella D (da pag. 22 a pag. 23): "manutenzione straordinaria
di edifici scolastici"
- tabella E (da pag. 25 a pag. 26):
"manutenzione straordinaria di locali ed uffici nonché
installazione di impianti ";
- tabella F (da pag. 28 a pag. 29): "ristrutturazione di locali
ed uffici ";
-
tabella G (da pag. 31 a pag. 32): "manutenzione
straordinaria aree e stabili non adibiti ad uffici";
- tabella H (da pag. 32 a pag. 34): "ristrutturazione beni
immobili non adibiti ad uffici";
- tabella I (pag. 36):
costruzione beni patrimoniali nel settore
industriale";
- tabella L (pag. 38):
"costruzione e sistemazione acquedotti"
- tabella M (pag. 40):
"costruzione e sistemazione edifici pubblici";
-
tabella N (da pag. 42 a pag. 44): "cantieri in
economia".
3.2 La tabella n. 2 sintetizza, nelle modalità anzidette, i
connotati fisici e finanziari, per settore e tipologia di opere,
dell'intero programma.
La tabella evidenzia, tra l'altro che:
-
il 36% del totale degli impegni di spesa previsti per il
1988 si riferisce al settore delle opere stradali, il 13% alla
difesa del suolo ed il 34% agli interventi di edilizia scolastica e
pubblica.
DELIBERA
a)
di approvare, in via di massima, il programma di
opere di pubblica utilità per l'anno 1988 di competenza
dell'Assessorato dei Lavori Pubblici, allegato, quale parte
integrante, alla presente deliberazione;
b)
di delegare la Giunta regionale ad assumere, per le
opere elencate, le decisioni relative all'approvazione dei
progetti, all'appalto ed all'esecuzione dei lavori,
all'approvazione dei finanziamenti ed alla liquidazione delle spese
nei limiti degli stanziamenti reati dai corrispondenti capitoli di
bilancio;
c)
di autorizzare la Giunta regionale a derogare
all'ordine di priorità delle opere, quale indicato nelle tabelle di
programma, nei casi in cui motivi tecnici e di opportunità lo
rendano necessario e a superare il limite massimo di spesa di cui
al Regolamento regionale
5,
febbraio 1962 e successive
modificazioni ed integrazioni per l'esecuzione in economia dei
lavori da finanziare sui capp. n. 45250, 22600, 22650, 28530,
28510, 26400, 27600, del bilancio di previsione della Regione per
l'anno 1988.
ALLEGATI
(...omissis...)
PRESIDENTE
: Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (D.C.):
Il piano dei lavori pubblici dell'anno
1988 è stato redatto con lo stesso criterio seguito da due o tre
anni a questa parte, che gli consente di avere una veste grafica,
corredata dalle relative tabelle, un pochino diversa da quella
tradizionale. Come abbiamo potuto già verificare negli anni scorsi,
ciò permette di avere un quadro più globale di tutte le attività
che riguardano i lavori pubblici e, soprattutto, permette di
verificare, per ogni lavoro, lo stato di fatto, quanto è ancora da
eseguire, quanto è stato eseguito negli anni precedenti, la
funzionalità di ogni lavoro rispetto alle esigenze della comunità e
l'impegno finanziario globale, annuo e triennale.
Anche se ai signori Consiglieri è già noto, ricordo, comunque,
che il piano dei lavori pubblici riguarda una serie di lavori, ma
non comprende la totalità dell'impegno dell'Amministrazione
regionale nel settore delle costruzioni e dei lavori pubblici. Da
questo piano lavori, quindi, sono esclusi gli interventi di cui
alla legge n. 61 del 1985, per il risanamento delle acque, che
saranno oggetto di una specifica deliberazione, ed in esso non sono
compresi gli interventi che riguardano l'edilizia della sanità, del
turismo, delle infrastrutture turistico-sportive e di quelle
industriali.
Questo piano lavori, quindi, è limitato agli interventi sulle
strade, sugli edifici scolastici, sugli edifici di proprietà
dell'Amministrazione regionale e sugli interventi nei cantieri in
economia e di lavoro.
Penso di non dover illustrare il piano dei lavori punto per
punto, perché sicuramente i signori Consiglieri avranno avuto modo
di esaminarlo per conto loro. Voglio soltanto sottolineare, a puro
titolo di esempio, nel settore stradale, alcune opere che sono
particolarmente importanti e, in ogni caso, prioritarie. La prima,
quella elencata al n. 1 del piano lavori stradali, riguarda
l'ampliamento e la rettifica della strada regionale n. 28. Si
tratta di un intervento sulla strada regionale di Bionaz, che è
l'inizio di una serie di lavori piuttosto importanti per
ammodernare una delle prime strade regionali costruite, ma che, nel
corso degli anni, non è mai stata rinnovata e che, pertanto, con
questo intervento, provvediamo a rinnovare integralmente.
Altre annotazioni riguardano, in pratica, il completamento della
strada regionale di Champorcher e di quella di Torgnon. Sono due
strade che, con i lavori di quest'anno, risulteranno completamente
ammodernate Altri lavori importanti sono quelli previsti sulle
regionali di Valgrisenche, Rhêmes e Valsavarenche, ed interessano
il miglioramento del piano viabile e, soprattutto, la sua
protezione dalla caduta di valanghe e di massi.
Il piano lavori del 1988 prevede inoltre l'inizio, con una
visione organica, dell'ammodernamento della strada dell'envers,
quella sulla destra orografica della Dora, da Arvier fino a
Pontey-Châtillon. Nei mesi scorsi è stato dato un incarico di
progettazione a diversi professionisti, che hanno impostato il
problema con una visione unitaria, sotto le direttive dell'Ufficio
Viabilità dell'Assessorato ai lavori Pubblici. Quest'anno,
pertanto, si inizierà a lavorare su questo settore della strada
dell'envers ed è prevedibile che, nei prossimi anni, tutta la
strada dell'envers possa essere sistemata.
Nel settore degli interventi di sistemazione idraulica e di
stabilizzazione del terreno, ricordo quanto ho già avuto modo di
dire in questo Consiglio e cioè che, esauriti, o perlomeno in corso
di esaurimento, i lavori di sistemazione della Dora, che hanno
richiesto anche l'intervento del Fondo Investimenti e Occupazione
dello Stato, si riduce notevolmente l'esigenza di ulteriori
sistemazioni idrauliche. Tengo a precisare, in proposito, che le
sistemazioni idrauliche vengono fatte laddove è strettamente
necessario, a protezione di abitati o di zone particolarmente
pregiate.
Da parte dell'Assessorato, è in corso un riesame integrale di
tutta la materia della sistemazione idraulica, perlomeno sulle aste
principali e cioè quelle che sono di competenza dell'Assessorato
dei Lavori Pubblici, per avere una visione globale di tutto il
problema. Ricordo che, in proposito, sarà installata una serie di
stazioni di rilevamento della portata dei torrenti e dei fiumi, e
stiamo proseguendo lo studio di bacino per valutare attentamente il
comportamento dei vari corsi d'acqua. Tutto ciò, ovviamente, allo
scopo di evitare interventi locali e frazionati, che possono
risultare nocivi al comportamento globale del corso d'acqua, con
effetti che, a volte, non si limitano al territorio della nostra
regione, ma si possono propagare anche alla pianura.
Per quanto riguarda le sistemazioni di frane, voglio solo
ricordare quella del Mont Brisé, a Pré-Saint-Didier, dove è stata
prevista la sistemazione di tutto il versante di detto monte verso
Pré-Saint-Didier, che non interessa soltanto la Regione, ma anche
l'ANAS, per quanto riguarda la viabilità, e l'ENEL, per quanto
riguarda la protezione della centrale.
Ricordo ancora la sistemazione della sinistra orografica del
Marmore, a Cervinia e la sistemazione della parete rocciosa in via
degli Artifizi, a Verrès. Questi sono i dati principali.
Per quello che riguarda l'edilizia scolastica, voglio ricordare
la ristrutturazione dell'Istituto Magistrale, da adibire a
Liceo-Ginnasio, in comune di Aosta; il completamento dell'I.P.R. di
Aosta; il completamento delle Scuole Superiori di Saint-Vincent; la
costruzione del complesso scolastico, da adibire a scuola media
superiore ed inferiore, a Morgex; e, soprattutto, l'Ecole de Neige
di La Thuile ed il completamento della scuola materna e della
palestra di Fénis.
Altri interventi, non meno importanti, ma che sarebbe troppo
frammentario leggere ad uno ad uno, sono quelli di adeguamento alla
legge n. 818 sulla sicurezza degli edifici in funzione antincendio
e quelli di adeguamento alla legge sull'abbattimento delle barriere
architettoniche in favore dei portatori di handicap. Altro dato
estremamente importante di questo piano lavori è la previsione
della costruzione della nuova biblioteca regionale ad Aosta.
Credo che questa rapida descrizione abbia esaurito la maggior
parte dei nuovi edifici in costruzione o da costruire. Ricordo solo
che c'è tutta una serie di edifici, di interesse comunale, che sarà
oggetto di una prossima deliberazione della Giunta regionale e che
rientra nella legge del FRIO (Fondo Regionale Investimenti ed
Occupazione) che è stata modificata da questo Consiglio regionale
nello scorso mese di dicembre.
Per quanto riguarda l'approvvigionamento di acqua potabile,
aggiungo ancora il completamento dell'acquedotto intercomunale
Issime-Lillianes-Fontainemore-Pont-Saint-Martin e dell'acquedotto
Ayas-Brusson, con la previsione di una sua prosecuzione sino a
Verrès, per utilizzare l'acqua del ghiacciaio del Monte Rosa a
servizio di tutta la vallata dell'Evançon.
Si prevede, inoltre, di iniziare, nel corso del 1988, la
costruzione dell'acquedotto del Monte Bianco, del quale si era già
parlato 20 anni fa e che oggi è riprogettato con nuovi criteri
tecnici, che tengono conto dell'evoluzione tecnica, ma soprattutto
delle mutate esigenze dei più recenti insediamenti del fondovalle
della Dora tra Courmayeur e Aosta.
Questo è, molto sinteticamente, il piano dei lavori pubblici
dell'anno 1988, che sicuramente i Consiglieri hanno già potuto
esaminare con attenzione negli elaborati allegati alla convocazione
per il presente Consiglio.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Non farò una lunga disamina sul piano
lavori, ma chiederò all'Assessore delle spiegazioni su alcuni punti
specifici.
Innanzitutto desidero sapere perché alcuni interventi sono
presenti in questo piano lavori, pur essendo in contrasto con le
normative vigenti di alcuni piani regolatori comunali. Mi
riferisco, ad esempio, al palazzo Darbelley di Aosta, nel quale si
prevede di ospitare l'Assessorato alla Sanità, e ciò in netto
contrasto con la destinazione d'uso prevista dal piano regolatore
generale della città di Aosta.
Visto l'andamento dei lavori di alcune opere stradali già
avviate, che ha dato origine a divergenti interpretazioni in tema
di impatto ambientale, sarebbe opportuno che l'Assessore ponesse
maggiore attenzione affinché, nel prosieguo dei lavori, certi
fenomeni siano notevolmente ridimensionati. Un tratto
dell'ampliamento della strada del colle d'Arpy, in comune di La
Thuile, è già stato realizzato sulla base di un progetto che ha
profondamente deturpato l'ambiente naturale. Chiedo all'Assessore
se si intenda proseguire l'ampliamento, pur necessario, di tale
strada con gli stessi criteri, oppure se si intenda rispettare un
pò di più l'ambiente naturale.
Sempre in tema di viabilità, c'è il rischio di dover
fronteggiare un grosso problema alle porte di Aosta, dove, per il
1988, si prevede di finanziare il collegamento tra la strada
regionale n. 34 e la località Croix Noire. Considerando che il
comune di Aosta ha previsto di allargare la strada che dalla
località Croix Noire raggiunge il Quartiere Dora, credo che, se il
Comunee la Regione non coordinano i rispettivi interventi, si corra
il rischio di realizzare una via di scorrimento veloce che, almeno
fino a quando non sarà realizzata la circonvallazione sud, farà
transitare il traffico pesante in prossimità del Quartiere Dora di
Aosta.
Nel piano lavori, inoltre, non figurano alcuni interventi, il
più vistoso dei quali è il parcheggio di viale Ginevra, in
prossimità dell'Ospedale. Nel piano lavori, infatti, è detto solo:
"Per memoria: è in corso la progettazione esecutiva". Ma il comune
di Aosta ha già approvato il progetto esecutivo. Vorremmo capire,
pertanto, se quest'opera estremamente importante sarà ancora
rinviata nel tempo.
Presenterò un emendamento per la sistemazione idraulica della
Dora Baltea in località La Villette del Comune di Courmayeur,
perché si tratta di una zona particolarmente bella ed interessante
dal punto di vista ambientale, tale, comunque, da esigere un
intervento particolarmente accurato. L'emendamento chiede di poter
stralciare questo intervento dal piano lavori del 1988, per
verificare l'impatto ambientale di tale tratto della Dora. Nel
Comune di Courmayeur sono già stati realizzati altri interventi, ma
in zone meno problematiche dal punto di vista ambientale. In questa
zona, invece, il Comune ha già concesso l'autorizzazione con
estrema difficoltà e, quindi, credo che sarebbe interessante
procedere ad una valutazione di impatto ambientale sull'intervento
previsto dal piano lavori.
Vorrei sapere, inoltre, se 200 milioni siano sufficienti per
intervenire lungo il versante franoso della strada del Comune di
Saint-Vincent che collega il paese alla stazione ferroviaria. Io
credo che si tratti di una zona particolarmente instabile, dove
sarebbe opportuno intervenire in modo più consistente ed
esteso.
Sarebbe interessante avere delle informazioni per dissipare
certi dubbi su alcuni interventi in determinati stabili. Il primo
riguarda la ristrutturazione di uno stabile, situato in via Carrel
ad Aosta. La manutenzione straordinaria consentirà di restituire
l'edificio all'uso abitativo, oppure lo renderà agibile ad uso
commerciale?
Poiché noi di Nuova Sinistra siamo particolarmente attenti a
tutto ciò che riguarda la Casa da Gioco, vorremmo sapere a che cosa
servono i 250 milioni per il "Casino de la Vallée".
C'è da chiedersi, infine, come mai si spendano 2,7 miliardi per
i capannoni, ad uso autorimesse ed officine, in comune di
Charvensod, che sono stati acquistati di recente dalla Regione, ma
che sembrano avere grossi problemi di infiltrazioni d'acqua.
Sarebbe interessante conoscere se tali danni siano successivi al
momento dell'acquisto oppure se, allora, non siano stati
notati.
Credo, invece, che avremo modo di discutere in un altro momento
sull'acquedotto del Monte Bianco.
PRESIDENTE
: Ha chiesto a parola il Consigliere Mafrica;
ne ha facoltà.
MAFRICA (P.C.I.):
Questo programma di lavori si attesta
su una previsione di spesa di circa 125 miliardi, rispetto ad uno
stanziamento di circa 100 miliardi.
Poiché l'Assessore, nella sua relazione, ha fatto notare che non
sono solo queste le cifre impegnate per i lavori pubblici, mi
piacerebbe avere un'idea - questa è la prima richiesta -
dell'entità complessiva dei lavori pubblici che l'Amministrazione
regionale finanzia nel corso dell'anno.
La seconda richiesta mira a conoscere se esistano o meno dei
calcoli sull'occupazione indotta da tale mole di investimenti
regionali.
Nel merito del programma, che prevede notevoli interventi per
opere stradali, scolastiche e per sistemazioni idrauliche, credo di
poter dire che mi sembrano molto poveri quelli previsti per la
costruzione di beni patrimoniali del settore industriale. Le spese
già previste in bilancio per la TECDIS, ad esempio, non ricorrono
più in questo piano lavori. Vorrei sapere, appunto, se per tutte le
altre costruzioni previste nel settore industriale si procederà con
stanziamenti appositi. Mi pare, infatti, che quel bilancio preveda
solo le cifre per la TECDIS. Ciò significa, sempreché non ricordi
male, che tutta la somma stanziata in bilancio verrà impegnata per
lo stabilimento di Châtillon. Come si provvederà alle altre spese
che si renderanno necessarie?
Anch'io sottolineo il ritardo nella realizzazione del parcheggio
di viale Ginevra, sul quale vorrei avere notizie recenti, così come
ne vorrei sul parcheggio di via Carrel, anche in riferimento ai
tempi della sua possibile ultimazione.
PRESIDENTE
: Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (D.C.):
Cercherò di rispondere con un certo ordine
ad una serie di appunti che ho qui davanti a me.
Per quanto riguarda il palazzo Darbelley di Aosta, devo
informare il consigliere Sandri che noi abbiamo la concessione
edilizia che ci è stata rilasciata dal Comune.
La valutazione fatta dal Consigliere Sandri sulla strada del
Colle d'Arpy, che è stata progettata dai tecnici dell'Assessorato
ai Lavori Pubblici, è stata oggetto anche di attenzioni da parte
nostra, specie per la parte che interessa le zone più boscate,
nelle quali, probabilmente, ci limiteremo ad allargare solo i
tornanti e ad eseguire qualche altra opera strettamente
necessaria.
Per quanto concerne il collegamento della strada regionale
dell'autoporto, attraverso l'arena ed il canile, alla strada,
progettata dal comune di Aosta, che dovrebbe proseguire sino al
quartiere Dora, ci sono stati dei contatti fra la Regione ed il
Comune, proprio allo scopo di realizzare l'opera nell'ambito di una
visione unitaria. Noi, tra l'altro, pensiamo che un collegamento di
questo genere possa collegare meglio e rendere più vivo il
quartiere Dora che, per certi versi, si configura ancora come un
"ghetto", mentre con il nuovo raccordo verrebbe ad essere collegato
in modo più completo con il territorio circostante.
Per quanto concerne il parcheggio antistante l'Ospedale, si sta
ancora discutendo se lo stesso debba essere realizzato direttamente
dal Comune oppure se debba passare a carico della Regione. È ovvio,
però, che l'avvio di questi lavori è strettamente collegato
all'apertura del parcheggio di via Carrel, che sarebbe opportuno
completare e mettere in funzione prima di avviare la costruzione di
un altro parcheggio, nel corso della quale si perderebbero
ovviamente molti posti macchina.
Per il parcheggio di via Carrel è pronto l'appalto delle
finiture che, a giorni, potrà essere approvato dalla Giunta
regionale e, così, sarà poi possibile bandire la gara d'appalto per
il completamento degli impianti, delle finiture e delle strutture
esterne.
Passando all'arginatura della Dora nella località La Villette di
Courmayeur, posso dire che il relativo progetto è stato predisposto
con una certa attenzione dall'ing. Devoti ed io sono convinto della
necessità di tale opera. Mi spiace di non poter accettare
l'emendamento del Consigliere Sandri, anche perché tale
sistemazione idraulica ci serve per eliminare una strozzatura
abbastanza pronunciata, situata a monte del ponte di La
Villette.
Gli stabili di via Carrel, ad Aosta, dopo la loro
ristrutturazione resteranno ad uso abitativo.
I 250 o 300 milioni previsti per interventi nel Casino de la
Vallée sono relativi ad opere di adeguamento delle strutture, ai
sensi delle leggi sulla sicurezza antincendio. Come ho già detto
nello scorso Consiglio, in occasione della ratifica di una
deliberazione inerente al Casinò, si tratta di lavori che noi
facciamo in qualità di proprietari dello stabile, fatta salva,
ovviamente, ogni decisione in merito alla conclusione
dell'arbitrato in corso tra la Regione ed il Casinò. È noto,
infatti, che questo arbitrato verte sulla competenza relativa a
certi lavori da eseguire nello stabile. In questo caso li
eseguiremo noi, come Regione, utilizzando il nostro elenco prezzi e
servendoci della nostra contabilità. Se, poi, l'arbitrato li porrà
a carico della Società concessionaria della Casa da Gioco,
interverremo con un'azione di rivalsa nei suoi confronti.
I 2,7 miliardi sui capannoni destinati ad autorimessa riguardano
lavori che noi stiamo eseguendo perché gli stessi capannoni erano
stati acquistati come nuda struttura, condizione questa che ci ha
costretti a provvedere a tutta una serie di adeguamenti.
Gli interventi lungo la strada che conduce alla stazione
ferroviaria di Saint-Vincent si riferiscono ad alcuni muri di
contenimento che sono seguiti da un funzionario dell'Assessorato ai
Lavori Pubblici laureando in geologia e che, quindi, ci può offrire
ampie garanzie di adeguata valutazione della situazione.
Sempre in comune di Saint-Vincent, abbiamo provveduto ad
affidare un incarico specifico per la zona del vallone di Cillian,
dove il problema è, però, più vasto e più ampio. Di qui a qualche
tempo ci verrà presentato il relativo studio, sulla base del quale
ci muoveremo per ulteriori valutazioni.
Il Consigliere Mafrica mi chiedeva la cifra complessiva che la
Regione spende per realizzare lavori pubblici. In questo
piano-lavori si prevede di realizzare opere per 125 miliardi.
Facendo un rapido conteggio, potremmo aggiungere 60 miliardi del
FRIO, anche se occorre precisare che una parte piuttosto
consistente di tale cifra è di competenza degli Assessorati
all'Agricoltura, Foreste ed Ambiente Naturale e al Turismo,
Urbanistica e Beni Culturali.
C'è ancora la legge n. 61, che quest'anno è rifinanziata in
bilancio con 10 miliardi: 5 miliardi per i collettori e 5 miliardi
per gli impianti di depurazione. A partire dall'anno prossimo, la
depurazione delle acque farà parte del FRIO.
Per quanto concerne il turismo e le infrastrutture
turistico-sportive occorre far riferimento al piano
dell'Assessorato al Turismo, Urbanistica e Beni Culturali. Io posso
citare, a titolo di esempio, alcuni appalti in corso: i palazzetti
dello sport di Courmayeur, di Ayas e di Gressoney, nonché il
palazzetto del tennis di Courmayeur, che ammontano,
complessivamente, a più di 10 miliardi.
Per quanto riguarda le costruzioni industriali, in questo
piano-lavori c'è un riferimento molto scarno alla "Cooperativa dei
Tisserands" di Valgrisenche, che è stata registrata proprio perché
è strettamente collegata alla costruzione del municipio.
Per il motivo che ho ricordato all'inizio, non sono stati
registrati né l'intervento relativo alla TECDIS, tuttora in corso,
né quello relativo alla GRIVEL, che sta per partire, e né altri
appalti ancora in corso, come, ad esempio, quello della ex DEVAL di
Arnad o della ex BESSO di Hône.
Anche per quanto concerne la Sanità è previsto un apposito
piano. In ogni caso, per avere un dato di riferimento preciso,
occorrerebbe raccogliere tutte le cifre a disposizione. Penso,
comunque, che, complessivamente, si possa indicare una cifra
approssimativa vicina ai 200 miliardi.
Anche in tema di occupazione indotta è possibile fornire solo
un'indicazione approssimativa vicina alle 6000 unità, comprensiva
dei dipendenti delle imprese e degli studi professionali, nonché di
tutti coloro che hanno una certa attinenza con il settore delle
costruzioni.
PRESIDENTE
: Il Consigliere Sandri ha ritirato
l'emendamento ed ha presentato un ordine del giorno che recita
testualmente:
"ORDINE DEL GIORNO
IL CONSIGLIO REGIONALE
impegna l'Assessore ai Lavori Pubblici a relazionare in
Commissione sull'impatto ambientale dei lavori di arginatura in
località La Villette di Courmayeur sul fiume Dora Baltea".
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Vorrei fare un'osservazione
sull'acquedotto del Monte Bianco, che è un problema di non
secondaria importanza, per la cui progettazione la Giunta regionale
ha commissionato un incarico professionale. Riservandomi di
intervenire in un secondo momento su questo argomento, mi limito,
per ora, a rivolgere due domande all'Assessore competente.
La questione della costruzione dell'acquedotto del Monte Bianco
era stata sollevato in Consiglio da una mia mozione, che è stata
poi approvata. Tale questione è stata anche un cavallo di battaglia
del comune di Aosta nel decennio 1960-1970, quando, agli ingegneri
Quaglia e Pezzoli di Torino, venne conferito l'incarico di redigere
il relativo progetto, che portò, addirittura, alla posa di circa
due chilometri di tubazioni per la captazione delle acque da una
sorgente della Val Veny.
Il comune di Aosta si venne poi a trovare senza fondi e una
successiva "grana" con il comune di Courmayeur, sulla captazione
delle acque da una sorgente dalla quale quel comune già attingeva
per il suo fabbisogno impedì la prosecuzione dei lavori. Ciò
avvenne con obiettivo grande rammarico anche perché quell'opera
sarebbe servita non solo alla città di Aosta, ma ad un comprensorio
più vasto, comprendente ben 14 comuni, ai quali, forse, se ne
aggiunsero anche altri dell'Alta Valle.
Io presentai quella mozione, forte della considerazione che
quella realizzazione sarebbe diventata appetibile, in quanto meno
onerosa, proprio perché contemporanea e parallela al tracciato
autostradale. Si prevede ancora di far seguire all'acquedotto del
Monte Bianco lo stesso tracciato del percorso autostradale, oppure
si pensa ad una progettazione "ex novo", come può sembrare dalla
lettura della deliberazione di conferimento dell'incarico di
progettazione?
Chiedo inoltre se siano stati avviati gli opportuni contatti con
il comune di Aosta che, da oltre 15 anni, ha costituito un
consorzio apposito per la costruzione dell'Acquedotto del Monte
Bianco.
Resto in attesa delle risposte a queste mie due domande su
un'opera di rilevante importanza, che potrebbe avere notevoli
risvolti per l'approvvigionamento idrico del comprensorio aostano
e, a mio avviso, potrebbe anche essere un primo tentativo per
razionalizzare la rete degli acquedotti valdostani. Se poi, un
domani, dovesse essere prolungato anche oltre la città di Aosta,
per raggiungere la Bassa Valle, l'acquedotto del Monte Bianco
potrebbe avere, addirittura, una dimensione su scala regionale.
Tale ipotesi, del resto, era già stata avanzata negli anni della
sua prima progettazione.
Questi sono i quesiti che rivolgo all'Assessore ai Lavori
Pubblici, Fosson. Mi riservo, ovviamente, di intervenire in un
secondo tempo, in funzione delle risposte che mi saranno date.
Grazie.
PRESIDENTE
: Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (D.C.):
La progettazione dell'acquedotto del Monte
Bianco, tuttora in corso, è svolta mantenendo i debiti contatti con
tutti i Comuni interessati ed anche con la Società
dell'autostrada.
Devo dire che sussistono delle remore, perlomeno da parte dei
progettisti dell'autostrada, a che l'acquedotto corra sempre e
comunque sotto il piano autostradale. La remora più grossa è
proprio legata alla servitù, costituita dall'acquedotto, nei
confronti dell'autostrada. È ovvio che, se si dovesse compiere
qualche intervento sul collettore principale, si dovrebbe limitare,
quando non addirittura interrompere, il traffico lungo
l'autostrada. Questo è, effettivamente, un grosso limite e un
condizionamento alla possibilità che le due opere corrano
parallele.
Io capisco che far correre l'acquedotto lungo l'autostrada
potrebbe ridurre la portata di certi scavi o di certe forme di
impatto ambientale, ma questa possibilità si configura come un
limite oggettivo. Teniamo anche conto che l'acquedotto dovrà
servire i Comuni dei territori che attraversa e l'eventualità che
corra lungo l'autostrada può costituire un handicap nella
realizzazione degli allacciamenti. Il problema, ad ogni buon conto,
è stato esaminato e si cercherà di tenerne conto nei limiti del
possibile.
In tema di contatti con il comune di Aosta, posso dire che già
nel 1984 o nel 1985, quando, cadute le remore del comune di
Courmayeur, iniziammo ad affrontare il tema dell'acquedotto del
Monte Bianco, avviammo i primi contatti con il Consiglio di
amministrazione del Consorzio dell'acquedotto del Monte Bianco e
con il Comune di Aosta. Tali contatti sono stati ripresi
successivamente, tant'è che potrei citare anche il giorno, che però
non ricordo a memoria, di un incontro, presso la Presidenza della
Giunta, tra il sottoscritto, l'allora Presidente del Consorzio
dell'acquedotto del Monte Bianco e l'allora Assessore ai Lavori
Pubblici del Comune di Aosta, nel corso del quale venne manifestata
l'intenzione della Regione di riprendere l'importante opera
dell'acquedotto del Monte Bianco. Da parte dei convenuti fu data la
massima disponibilità e fu espressa una positiva valutazione
sull'iniziativa.
Aggiungo ancora che, rispetto al pro getto di 20 anni fa,
quest'ultima progettazione prevede, sempreché sia possibile ed
utile, di captare l'acqua anche da altre sorgerti, come ad esempio
da quella che fa sgorgare l'acqua, attraverso le condutture del
traforo, dalle viscere del Monte Bianco.
Venendo al contenuto dell'ordine del giorno, devo onestamente
confessare che il Consigliere Sandri non si fida per niente delle
nostre capacità di valutazione. Noi teniamo in maniera particolare
alla tutela dell'ambiente e siamo certi che quest'opera verrà
realizzata, così come è già stato previsto nella fase della sua
progettazione, secondo i migliori criteri costruttivi. Aggiungo
ancora che si tratta di un'opera di una certa urgenza, perché deve
eliminare una evidente strozzatura che si trova a monte del ponte
di La Villette.
Il Consigliere Sandri certamente mi solleciterà con
interpellanze e mozioni, ed io confido anche sulla sua attenzione
per la migliore riuscita dell'intervento. Credo, pertanto, che
quell'ordine del giorno possa essere considerato superfluo.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
La costruzione dell'acquedotto del
Monte Bianco, così come è stata delineata dall'Assessore Fosson, si
presenta sotto una luce diversa da quella che era stata prospettata
in questa aula al momento dell'approvazione della mia mozione.
Allora, infatti, si era detto chiaramente che l'opera aveva una sua
validità, anche sotto il profilo economico, solo se abbinata alla
costruzione dell'autostrada, perché così si sarebbe sfruttato il
tracciato autostradale per posare le condutture dell'acquedotto. Se
il progetto degli ingegneri Pezzoli e Quaglia, che tra l'altro
prevedeva di sorpassare la Dora in diversi punti, non è più
attuabile, è chiaro che la costruzione dell'acquedotto sulla base
di un progetto tutto diverso comporterà una spesa notevolissima.
Questa è una prima riflessione.
È possibile considerare, inoltre, che i contatti con il comune
di Aosta risalgono a tre anni fa. Io non ho notizie più recenti di
quelle dell'Assessore Fosson, ma non vorrei che, nel frattempo, il
comune di Aosta perseguisse un'altra soluzione. Voci di corridoio,
non so fino a che punto confermate, mi hanno fatto sospettare che
sia stata rispolverata la vecchia idea di captare le acque
superficiali del Buthier. Invito, pertanto, l'Assessore Fosson ad
avviare solleciti contatti con il comune di Aosta, per evitare che
lo stesso prosegua nella nuova soluzione, mentre la Regione si
muove in senso diametralmente opposto, rispolverando la
realizzazione dell'acquedotto del Monte Bianco.
Personalmente, forse anche per una questione sentimentale, visto
e considerato che ero Assessore ai Lavori Pubblici al comune di
Aosta quando si parlava di tale acquedotto, sarei favorevole alla
realizzazione di quello del Monte Bianco. Credo, però, che occorra
verificare la sua compatibilità con la costruzione dell'autostrada.
Un acquedotto completamente diverso, con un rilevante impatto
sull'ambiente, mi farebbe sorgere qualche preoccupazione. Ricordo
all'Assessore che seguiremo la questione con particolare attenzione
ed eventualmente la faremo oggetto di
 successive interpellanze. Grazie.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Nelle more della discussione sul "chiami
tu o chiamo io", tra la Regione ed il comune di Aosta, il
parcheggio di viale Ginevra, la cui realizzazione era stata data
per imminente nel 1984, probabilmente vedrà la luce negli anni '90.
Ciò è particolarmente grave, perché quella zona ha gravissimi
problemi di viabilità e di parcheggi, per la presenza del
principale presidio ospedaliero della Regione. Si vogliono forse
fare delle scelte diverse, nel senso che o, accanto al Mauriziano,
si intende costruire un nuovo Ospedale regionale di proprietà e di
fatto, oppure si vuole cambiare destinazione al parcheggio? Se si
intende fare il parcheggio, è importante stringere i tempi per una
decisione in merito.
Per quanto concerne la questione della località La Villette, mi
spiace deludere le attese dell'Assessore, ma chiederò alla Giunta
regionale di esprimersi con un bel "no" o con una chiara astensione
sul mio ordine del giorno, perché non mi fido di voi, a buon ed
eccessivo conto; ogni giorno, infatti, abbiamo delle "buone"
notizie sulle vostre dimenticanze in tema di tutela
dell'ambiente.
Senza parlare della valutazione di impatto ambientale richiesta,
ma bocciata, la settimana scorsa, mi richiamo al libro bianco
"Territorio e Ambiente", dell'Ordine nazionale dei Geologi, che mi
è stato fatto recapitare questa mattina, proprio qui, sul tavolo
del Consiglio regionale. Se vi si guarda la Valle d'Aosta dal punto
di vista normativo e organizzativo, si scopre che la nostra Regione
è colorata quasi tutta di rosso, colore che vi segnala tra i
"cattivi".
Si possono accampare scuse o difficoltà, come problemi
idro-geologici, strettoie, pericoli..., ma, secondo "Territorio e
Ambiente", nella nostra Regione non ci sarebbe neppure un sistema
di monitoraggio per raccogliere dati valanghivi! Che nella nostra
Regione non ci sia un sistema di monitoraggio di fenomeni
vulcanici, posso anche capirlo; ma è molto grave che non ci sia un
monitoraggio dei dati valanghivi!
(...INTERRUZIONE del Presidente Rollandin...)
SANDRI (N.S.):
Io ho detto quello che l'Ordine nazionale
dei Geologi ha scritto su questo libro, che è una pubblicazione
ufficiale del Congresso di Venezia, del settembre 1987, dell'Ordine
nazionale dei Geologi.
Probabilmente l'Assessore Fosson, che proviene da un'altra zona
della Valle, non conosce bene la situazione della località La
Villette, ma lì esiste una situazione ambientale veramente unica,
dove, vista la vostra scarsa volontà di far conoscere i dati, ci
sarà sicuramente un brutto impatto ambientale. Il Comune di
Courmayeur aveva già avanzato delle remore che, probabilmente, sono
state superate perché, oltre ad assestare la Dora Baltea dal punto
di vista idro-geologico, voi avete bisogno di distribuire materiali
inerti, lavori, soldi..., e forse perciò avete paura di
confrontarvi sui dati.
Visto che l'Assessore, in altre occasioni, ha avuto modo di
qualificarsi come persona corretta, io lo sfido a far avere al
sottoscritto, sempreché ci siano nel progetto, almeno i dati
relativi alla valutazione sull'ambiente e sulla flora. Se mi
saranno forniti questi dati, avrò la possibilità di valutarli e
così potremo fare una discussione più serena. Se non mi verranno
consegnati, ciò testimonierà che il diritto ad avere le
informazioni sui dati ambientali, nella Repubblica italiana, si
ferma a Crema e non riesce ad entrare in Valle d'Aosta.
Chiedo, pertanto, che il mio ordine del giorno sia messo in
votazione.
PRESIDENTE
: Do lettura dell'ordine del giorno presentato
dal Consigliere Sandri.
ORDINE DEL GIORNO
Il Consiglio regionale della Valle d'Aosta
IMPEGNA
l'Assessore ai Lavori Pubblici a relazionare in Commissione
sull'impatto ambientale dei lavori di arginatura in località La
Villette di Courmayeur sul fiume Dora Baltea.
PRESIDENTE
: Se nessuno chiede la parola, pongo in
votazione l'ordine del giorno testé letto.
ESITO DELLA VOTAZIONE
Presenti: 26
Votanti: 8
Favorevoli: 8
Astenuti: 18 (Beneforti, Bondaz, Borbey, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Perrin,
Ricco, Rolando, Rollandin, Stévenin e Voyat)
Il Consiglio non approva
PRESIDENTE
: Se nessuno chiede la parola, pongo ora in
votazione la deliberalizione in oggetto, con i relativi
allegati.
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
