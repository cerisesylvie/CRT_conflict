Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2212 del 24 settembre 1986 - Resoconto
OGGETTO N. 2212/VIII - PROBLEMA DEL TRAFFICO PESANTE NEI
GIORNI FESTIVI. (Interpellanza).
PRESIDENTE:
Do lettura dell'interpellanza presentata dal
Consigliere Vi-berti:
INTERPELLANZA
APPRESO il contenuto della sentenza del TAR del Lazio relativa
al divieto di circolazione nei giorni festivi per tutti i camion
indipendentemente dalla merce trasportata (salvo pochissime
eccezioni);
VISTO il decreto del Presidente della Giunta regionale n. 871,
prot. n. 3732/Gab. del 29 agosto 1986 che permette invece la
circolazione dei TIR anche nei giorni vietati;
RICORDATA l'annosa questione del traffico sulla statale 26 da
Aosta al Monte Bianco che sino ad oggi è stata affrontata solo a
livello di cartacce, ma mai nella sostanza;
EVIDENZIATO che i problemi relativi al traffico pesante nei
giorni festivi, nei quali peraltro si ha il maggior afflusso di
turisti motorizzati, sarebbero facilmente risolvibili non
permettendo l'accesso ai trafori e facendoli restare fermi a fondo
valle;
si
INTERPELLA
il Presidente della Giunta regionale per conoscere:
1)
come intende affrontare il problema del traffico
pesante dei giorni festivi;
2)
se non ritiene opportuno modificare il Decreto n.
871 del 29.8.1986 che con le deroghe concesse alla circolazione dei
TIR appare illegittimo ed in contrasto con una reale ricerca di una
maggiore sicurezza sulle strade.
PRESIDENTE:
Ha chiesto di illustrare l'interpellanza il
Consigliere Viberti, ne ha facoltà.
VIBERTI - (N.S.):
Quando ho scritto questa interpellanza
non mi trovavo in Aosta, e l'ho inviata affinché si potesse
provvedere a presentarla. Speravo in cuor mio che il giorno della
visita di Sua Santità si creasse un enorme ingorgo che mi
permettesse nella data odierna di rimproverare ulteriormente il
Presidente della Giunta per quel che riguarda il traffico nella
nostra Regione.
Così non è stato, però bisogna dire che ciò non è dovuto
soltanto a tutte le misure che evidentemente sono state predisposte
nei modi più opportuni, e abbiamo sentito il Presidente della
Giunta che ha ringraziato chi per mesi ha lavorato affinché questa
giornata si svolgesse nel migliore dei modi; si è dimenticato di
ringraziare coloro che non hanno permesso di affittare vestiti e
vestimenta da diavolo per Consiglieri regionali che volevano
recarsi in quella forma ad omaggiare Sua Santità e quindi questa
imperdonabile dimenticanza spero che verrà colmata nella risposta
che il Presidente darà.
Dicevo prima che speravo di poter fare questo rimprovero; non
potendo fare questo, non posso non sottolineare come comunque ci si
differenzi sempre e purtroppo non positivamente da quelle che sono
le tendenze nel nostro paese. Facciamo delle scelte che non
corrispondono a delle scelte positive. Il Presidente della Giunta
continua ad autorizzare, nonostante una sentenza del TAR del Lazio,
il transito dei mezzi pesanti nei giorni festivi, e questo lo fa
motivando con degli argomenti che secondo noi sono di scarsa
consistenza. Si sostiene che se si impedisse il transito attraverso
il traforo, si peggiorerebbe la circolazione. Non si capisce per
quale motivo, in accordo con l'altra parte, quella francese, che
tra l'altro parla una lingua che siamo in grado di comprendere, e a
volte persino di utilizzare, non si provveda nei giorni festivi a
bloccare il traffico negli autoporti di fondo Valle, permettendo un
migliore deflusso del traffico turistico che tanto interessa la
nostra Regione.
Non comprendiamo quali motivi più reali abbiano portato a
confermare con quel decreto assunto successivamente alla sentenza
del TAR del Lazio, la possibilità di circolazione per i TIR anche
nei giorni in cui nel nostro paese è vietata la circolazione a
questi mezzi di trasporto.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je crois que la réponse au problème
qui a été soulevé de la part de M. Viberti, a déjà été indiquée par
l'arrêté, dont il parlait, n° 611 du 29 août 1986.
A cet égard je voudrais rappeler, lorsque M. Viberti dit que nos
choix vont dans la direction contraire à ceux des autres, que le
TAR Lazio n'exprime pas un choix politique; il a seulement dit son
avis face à une série de problèmes concernant le trafic, qui était
indiqué par une loi nationale.
En revenant à nos problèmes, suite à cette prise de position du
TAR Lazio, il y a eu une rencontre avec le comité qui est concerné
par les problèmes du trafic, et justement on a examiné les
conséquences de cet arrêté du TAR Lazio. Le choix qui a été pris
est justement de prendre en considération le fait que le parcours
de deux tunnels: le tunnel du Mont Blanc et celui du Grand
Saint-Bernard, jusqu'à la douane, c'est une "strada doganale", et
donc c'est le minimum qu'on pouvait faire pour permettre aux poids
lourds d'arriver jusqu'à la douane.
On a exclu de l'ensemble des autres autorisations, tout ce qui
était prévu préalablement, et en effet pour des cas exceptionnels,
il faut qu'il y
ait l'autorisation de chacun. Donc ce n'est
pas une autorisation généralisée, sauf pour les poids lourds, pour
lesquels, compte tenu qu'en France et en Suisse la circulation
n'est pas interdite dans les mêmes journées qui sont prévues en
Italie par la loi que M. Viberti rappelait, c'était indispensable
de prévoir qu'il y ait cette possibilité.
Donc ce n'est pas un choix politique ayant le but d'aller contre
les autres interventions, et je voudrais aussi rappeler à M.
Viberti qu'à ce sujet les Ministères compétents n'ont pas
encore trouvé un accord vis-à-vis de la position à prendre suite à
la sentence du TAR.
Donc dans l'attente de connaître quelles seront les décisions
prises on ne pouvait que donner la solution qu'on a prévu avec
l'arrêté 871.
PRESIDENTE:
Ha chiesto di parlare il Consigliere Viberti
per la replica, ne ha facoltà.
VIBERTI - (N.S.):
Il Presidente della Giunta, a meno che
io non ricordi quello che ho detto, mi attribuisce una frase che
non mi pare di aver pronunciato. Non ho parlato di scelte politiche
da parte del TAR, ma facevo un discorso rispetto a quelle che sono
le scelte in generale che vengono fatte, sostenendo che rispetto a
quelle andiamo sempre in direzione contraria. In effetti secondo me
andiamo contro la decisione del TAR.
È parzialmente comprensibile l'atteggiamento che è stato preso
quando si parla della cosiddetta "strada doganale" per permettere
la circolazione degli automezzi che arriverebbero dalla Francia o
dalla Svizzera.
Ma allora perchè si permette anche la circolazione nell'altra
direzione? Questa è una prima obiezione che si potrebbe fare al
Presidente della Giunta. Si poteva, visto che esistono queste
condizioni, permettere solo l'ingresso, ma perchè far muovere anche
quelli che vanno all'estero? Qui è la prima dimostrazione al fatto
che non ci adeguiamo, come scelta, a quella che è la sentenza.
È vero, i Ministeri competenti non si sono ancora accordati, non
c'è chiarezza rispetto alle decisioni da prendere, quindi si può
lasciarla passare al momento. Ma si chiedeva nell'interpellanza:
"come si intende affrontare il problema del traffico pesante dei
giorni festivi". Il Presidente della Giunta mi pare che non abbia
alcuna intenzione di modificare l'atteggiamento, altrimenti se ci
fossero delle volontà diverse, ne avrebbe fatto cenno.
Non siamo d'accordo con questo atteggiamento, secondo noi
bisogna bloccare il traffico. Il fatto che sia permessa la
circolazione negli altri paesi confinanti che ci mandano questi
automezzi pesanti, è risolvibile. Quanto dice il Presidente della
Giunta è come dire: siccome in Germania gli autotrasportatori non
pagano le autostrade, come non le paga nessuno, quando entrano in
Italia dovrebbero non pagarle. Mi pare che se, passato un certo
periodo, prese le opportune misure di informazione, gli
autotrasportatori provenienti dall'estero e gli italiani che
transitano nella nostra Regione, sanno che nei giorni festivi non
si può circolare, non circolano. Si eviterebbe il ripetersi di
episodi tipo quelli di cui siamo tutti a conoscenza e che sono
stati sulle cronache dei giornali, di questi camionisti che
addirittura hanno fatto la colonna fino sull'autostrada, non
fermandosi neppure agli inviti della polizia stradale.
Certo, se la scelta è quella di lasciarli circolare comunque, è
chiaro che non si mettono in atto provvedimenti tali da impedirne
la circolazione. La nostra impressione è che non ci sia la volontà
da parte della Giunta regionale di porre in essere scelte che
ottemperino quella che è la sentenza, almeno per la parte che
riguarda l'uscita.
Ci ripromettiamo comunque di ritornare sull'argomento, che è uno
di quelli che ci stanno più a cuore.
PRESIDENTE:
Signori Consiglieri, la seduta è sospesa. I
lavori riprenderanno alle ore 16.
La seduta è tolta.
La seduta termina alle ore 12,59.
