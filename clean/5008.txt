Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 20 del 12 gennaio 1983 - Resoconto
OGGETTO N. 20/VII - RATIFICA DELLA DELIBERAZIONE N. 6637 IN
DATA 3 DICEMBRE 1982, ADOTTATA DALLA GIUNTA REGIONALE IN VIA
D'URGENZA.
PRESIDENTE:
Do lettura del testo della deliberazione:
Oggetto n.
6637 in data 3 dicembre
1982:
Finanziamento della somma di Lire 60.000.000 per
interventi a favore della popolazione polacca - Approvazione ed
impegno di spesa.
PRESIDENTE:
Colleghi Consiglieri, richiamo la vostra
attenzione sull'oggetto testè letto perché il Presidente
della Giunta ha trasmesso alla Presidenza del Consiglio la
comunicazione che questa deliberazione non ha ricevuto il consenso,
è stata cioè annullata dalla Commissione di Coordinamento.
Alcuni Consiglieri avevano fatto presente la possibilità di
soprassedere all'esame di questo provvedimento per farlo domani, in
modo che ci possa essere una consultazione sul comportamento da
parte dei vari Gruppi. Alcuni hanno chiesto le motivazioni, ed io
le ho fornite. Possiamo distribuirle, se i Consiglieri lo
ritengono. Possiamo anche chiedere al Presidente
della
Giunta se ritiene di insistere o di iniziare un'altra procedura o
prendere altre iniziative di carattere diverso e considerare
esaurito l'iter di questa deliberazione, che ovviamente non ha
ragione di essere ratificata in quanto siamo già a conoscenza in
modo ufficiale, come Presidenza del Consiglio e come Presidenza
della Giunta, del suo annullamento.
Ha chiesto di parlare il Presidente
della Giunta. Ne ha
facoltà.
ANDRIONE - (U.V.)
: La Giunta è orientata ad impugnare
l'annullamento di fronte al TAR, perché ci sembra che sia l'unica
maniera corretta per porre il problema. Secondo noi non era valido
l'annullamento, è sostenibile la tesi che deve essere
approvata.
PRESIDENTE:
Colleghi Consiglieri, mi sembra che dopo
quanto ha detto il Presidente
della Giunta, la ratifica
diventa un atto politico e di riconferma della volontà consiliare
in questo caso manifestata dalla Giunta con la sua
deliberazione.
Ha chiesto di parlare l'Assessore alla Sanità ed Assistenza
Sociale Rollandin. Ne ha facoltà.
ROLLANDIN - (U.V.):
Solo per fare presente un
particolare: qui non solo viene annullata la delibera con le
motivazioni che sono addotte dal Presidente
della
Commissione di Coordinamento, ma viene anche tolta la possibilità
di emettere conto corrente. Quindi, siccome era stato incaricato il
famoso Comitato di Coordinamento per gli aiuti a tutti quelli che
ne avevano bisogno, di fatto con questo si blocca qualsiasi
attività, che invece è stata svolta dal Piemonte e da altre Regioni
nella medesima situazione.
PRESIDENTE:
Ha chiesto di parlare il Consigliere Mafrica.
Ne ha facoltà.
MAFRICA
-
(P.C.I.):
Anche noi riteniamo che le
motivazioni addotte dalla Commissione di Coordinamento siano
pretestuose e quindi siamo d'accordo di votare la delibera, anche
per sottolineare la possibilità da parte della Regione di
intervenire per ragioni umanitarie anche presso paesi esteri, senza
interferire su quella che è la politica estera del Governo. Quindi,
senza entrare nel merito della delibera, esprimiamo il parere
favorevole con questo fine.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
