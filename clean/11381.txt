Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2434 del 22 luglio 1991 - Resoconto
OGGETTO N. 2434/IX Variazione del bilancio di previsione del
Consiglio regionale per l'anno 1991.
Presidente
Do lettura del testo della
delibera:
Deliberazione Il Consiglio
- ai sensi dell'articolo 14 del Regolamento Interno del
Consiglio e dell'articolo 2 del Regolamento di contabilità;
delibera
1) di approvare le seguenti variazioni al bilancio di previsione
del Consiglio per l'anno 1991:
Variazioni in aumento:
Parte Entrate
Cap. 1 - Assegnazione a carico del bilancio regionale
lire 100.000.000
Parte Spese
Cap. 15 - Spese per l'acquisto di mobili, attrezzature ed
arredi
lire 100.000.000
Presidente
Non siamo certamente i primi, non
vorremmo essere gli ultimi, comunque quasi tutti i Consigli
regionali in Italia, oltre a numerosissimi Consigli comunali, si
sono dotati di votazione elettronica. Stiamo studiando la
realizzazione di questo nuovo sistema di votazione, per cui mi
sembra di non dover spendere molte parole, dovuto anche alla
necessità di un controllo più rapido e per sollevare anche le
responsabilità e la fatica dei Consiglieri Segretari.
Nel bilancio di previsione del Consiglio regionale questa cifra
non era prevista; la cifra di 100 milioni che si chiede
all'approvazione del Consiglio per variazione è abbondante,
pensiamo che con 70-75 milioni si possa realizzare. Ma se dovessero
nascere delle difficoltà, o comunque, siccome il capitolo che si
pensa di incrementare è il capitolo Acquisto mobili, attrezzature
ed arredi, dove avevamo fatto alcune economie, che poi avevamo
utilizzato per l'acquisto delle sedi e dello stesso Consiglio
regionale, l'ufficio di Presidenza del Consiglio ha deliberato in
data 25 giugno, cioè nel momento in cui gli studi per la votazione
elettronica erano arrivati quasi a compimento, di proporre questa
variazione di bilancio al Consiglio regionale. Faranno seguito gli
atti formali per l'adozione della variazione.
Si tratta ovviamente del bilancio della Regione. Con
l'Assessorato alle Finanze sono state prese le opportune richieste
di informazione sulle disponibilità, con un secondo provvedimento
si provvederà alle variazioni relative al bilancio generale, per
poter procedere la Presidenza del Consiglio ha ritenuto
indispensabile sottoporre all'attenzione del Consiglio stesso il
provvedimento della variazione di 100 milioni.
Pongo in votazione la delibera in oggetto:
Esito della delibera
Presenti, votanti e favorevoli: 27
Il Consiglio approva all'unanimità
