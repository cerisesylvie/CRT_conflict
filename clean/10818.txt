Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1811 del 23 gennaio 1991 - Resoconto
OGGETTO N. 1811/IX - Concessione di un contributo di lire
100.000.000 all’asilo infantile di
Pont-Saint-Martin, quale concorso nelle spese relative alla
realizzazione di interventi manutentivi interessanti lo stabile
sede dell’asilo stesso e la relativa area di
pertinenza, nonché per l’acquisto di materiale
ludico - Approvazione, impegno e liquidazione di spesa.
Presidente: Do lettura della proposta di deliberazione iscritta
al punto 15 dell’ordine del giorno.
IL CONSIGLIO
delibera
1) di approvare la concessione di un contributo straordinario di
lire 100.000.000 (centomilioni) a favore dell’Asilo
Infantile di Pont-Saint-Martin, quale concorso nelle spese relative
alla realizzazione di interventi manutentivi interessanti lo
stabile sede dell’Asilo stesso e la relativa area di
pertinenza, nonché per l’acquisto di materiale
ludico;
2) di approvare la spesa di lire 50.000.000 (cinquantamilioni)
da imputare al residuo passivo 20720 (ex 22702) del bilancio di
previsione della Regione per l’anno 1991 (Fondo di
lire 50.000.000 impegnato con deliberazione della Giunta regionale
n. 11600 del 28 dicembre 1990) il quale presenta la necessaria
disponibilità;
3) di approvare ed impegnare la spesa di lire 50.000.000
(cinquantamilioni) da imputare al capitolo 20720 ("Contributi ai
Comuni in spese di investimento straordinarie ed imprevedibili e
comunque a carattere eccezionale") del bilancio della Regione per
l’anno 1991, che presenta la necessaria
disponibilità;
4) di stabilire che alla liquidazione del contributo si provveda
ai sensi dell’articolo 58 della legge regionale 27
dicembre 1989, n. 90, su presentazione di idonea documentazione
attestante le spese sostenute.
Presidente: Ha chiesto la parola il Presidente della Giunta,
Bondaz; ne ha facoltà.
Bondaz (DC): Non credo che vi sia molto da aggiungere a
quanto è già presente nel testo della deliberazione, che va
nell’ottica di concedere un consistente aiuto
all’asilo infantile di Pont-Saint-Martin. Poiché si
tratta di una deliberazione ripetitiva, prego il Consiglio di
procedere alla sua approvazione
.
Presidente
: Se nessuno chiede la parola, pongo in
votazione l’approvazione della deliberazione in
oggetto.
Esito della votazione:
Presenti, votanti e favorevoli: 24
Il Consiglio approva all’unanimità
***
