Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1682 del 5 dicembre 1985 - Resoconto
OGGETTO N. 1682/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 6912 in data 18
ottobre
1985:
Lavori di costruzione della strada di accesso
all'interno del villaggio di Argnod e relativi piazzali in Comune
di Quart - Appalto dei lavori a licitazione
privata -
Approvazione ed impegno di spesa.
PRESIDENTE:
Se nessuno chiede la parola metto in
approvazione la ratifica della deliberazione n. 6912:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
Oggetto n. 7656 in data 16 novembre 1985:
Esecuzione in economia diretta di lavori di completamento
interno dell'ampliamento degli attuali capannoni del vivaio
forestale in Comune di Quart - Approvazione ed impegno di
spesa.
PRESIDENTE:
Se nessuno chiede la parola metto in
approvazione la ratifica della deliberazione n. 7656:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
Oggetto n. 7663 in data 16 novembre 1985:
Lavori di costruzione del 1° lotto
dell'acquedotto
intercomunale nei Comuni di Gressoney-Saint-Jean e
Gressoney-La-Trinité - Approvazione di perizia suppletiva -
Approvazione ed impegno di spesa - Approvazione di nuovi
prezzi.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Vorrei chiedere all'Assessore ai
Lavori Pubblici alcuni chiarimenti sul testo della delibera, nella
seconda parte della quale si dice che l'Amministrazione comunale di
Gressoney-La-Trinité ha chiesto la posa di un'ulteriore tubazione a
completamento di un lavoro già fatto eseguire dalla stessa
Amministrazione. Poiché il Comune chiede che venga fatto un
ulteriore lavoro per mettere delle vasche, io vorrei sapere perché
la Regione non aveva previsto un lavoro di questo genere.
Se questi lavori sono una prosecuzione dei lavori del primo
lotto, si può parlare di perizia suppletiva; ma se invece si tratta
di ulteriori lavori e quindi di nuovi lavori che non facevano parte
del primo lotto e che hanno avuto bisogno di una progettazione a se
stante, non possiamo più parlare di perizia suppletiva, ma dovremmo
parlare di nuovo appalto, mentre nella delibera si parla solo di
perizia suppletiva. Se noi leggiamo il testo del deliberato,
dove si dice che le somme previste sono riferite a lire 27 milioni
e 500 mila, corrispondenti alla quota di abbassamento dell'asta del
5,50% e quindi queste somme vengono recuperate dal capito lo 29500,
scopriamo che c'è una contraddizione perché ci sembra strano che
venga attuata una simile perizia suppletiva.
Voglio fare anche un'altra considerazione. Poiché in questo
periodo mi di letto a fare delle statistiche sugli appalti che sono
stati acquisiti dalla CO.GE.CO., ho scoperto che il 98% degli
appalti vinti dalla CO.GE.CO. finiscono con perizie suppletive,
alcune delle quali superano addirittura il 50% dell'importo
d'asta.
Mi sembra che le domande in merito alla contraddizione presente
nella delibera, proprio per le ragioni che ho indicato, siano
abbastanza chiare.
Inoltre vorrei chiedere all'Assessore, al quale non voglio
assolutamente attribuire alcuna responsabilità e me ne guarderei
bene, come mai il 98% degli appalti aggiudicati da questa impresa
finiscono con perizie suppletive.
PRESIDENTE:
Ha chiesto la parola il Consigliere Bajocco;
ne ha facoltà.
BAJOCCO (P.C.I.):
Da quando l'ing. Fosson si è diventato
Assessore ai Lavori Pubblici noi gli abbiamo fatto mille
raccomandazioni, soprattutto dicendogli di evitare le perizie
suppletive.
La delibera in oggetto tratta di una perizia suppletiva con un
importo molto alto e nella parte deliberativa si legge:
"...riferisce alla Giunta: che durante la consegna dei lavori,
l'Amministrazione comunale di Gressoney-La-Trinité ha richiesto la
posa di una ulteriore tubazione a completamento di un lavoro
eseguito dalla stessa e la sostituzione di alcune tubazioni
esistenti".
Io vorrei sapere come mai l'Amministrazione non aveva previsto
che a tubazione era rotta e che c'erano alcuni pozzetti da
sostituire. L'importo dei lavori era di 400 milioni circa, mentre
ora arriverà a 600 milioni. Io posso capire che essendo in alta
montagna i ribassi d'asta possono essere inferiori ad altri luoghi,
ma mi sembra strano Che non si stabiliscano in precedenza tutti i
lavori da eseguire. Una soluzione potrebbe essere quella di
inserire nel capitolato d'appalto una somma per gli imprevisti,
evitando le perizie suppletive. In questo caso la perizia ammonta
addirittura a 155 milioni! Nella delibera si dice che sono stati
posa ti 800 metri di tubi lineari e che lo scavo è stato di 1200
metri. Perché sono stati scavati 400 metri in più?
Raccomandiamo ancora all'Assessore di evitare le perizie
suppletive. Io accetto che si faccia una piccola perizia suppletiva
solo per risolvere piccoli problemi senza essere costretti a
riappaltare un lavoro, ma non credo che i tecnici della Regione
possano continuare a lavorare in questo modo.
Per i motivi che ho indicato noi ci asterremo dal votare la
ratifica della delibera in oggetto.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Vorrei soltanto aggiungere a quanto detto
dai colleghi che mi hanno preceduto che sarebbe il caso che
l'Assessore Fosson desse una tiratina d'orecchie agli assistenti,
perché è evidente che la responsabilità non è sua, ma delle persone
che si occupano della progettazione e dell'esecuzione dei lavori è
inutile che noi continuiamo a rimproverarlo!
Noi non vogliamo andare oltre ma è evidente che ci sono gravi
responsabilità ed è necessario intervenire, tanto più che siamo
ancora lontani dalle elezioni!
PRESIDENTE:
Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
L'acquedotto in oggetto è stato appaltato
sulla base di un progetto fornito dal Comune. Noi credevamo che il
Comune, conoscendo le sue esigenze, ci avesse dato un progetto
completo in tutte le sue parti, ma così non è stato, perché, come
ha già detto il Consigliere Baldassarre, proprio alla consegna dei
lavori l'Amministrazione comunale ci ha fatto delle richieste per
completare il progetto che essa stessa ci aveva fornito.
A quel punto le strade da percorrere erano solo due: potevamo
rifiutare nettamente, facendo di questi lavori oggetto di un altro
appalto, oppure, per rendere più rapidamente funzionale l'agibilità
dell'opera, decidere di eseguire anche queste ulteriori opere.
Noi abbiamo seguito questa seconda strada. Devo anche aggiungere
che ci sono state poi altre richieste da parte di altri Comuni, per
le quali ho deciso invece di seguire la prima strada, negando ai
Comuni la possibilità di beneficiare delle perizie suppletive.
Abbia mo appaltato solo quello che era previsto nel progetto; tutto
il resto, come ad esempio i raccordi, le sostituzioni o le altre
ipotesi proposte, sarà oggetto di un ulteriore appalto. Il Comune è
quindi tenuto a presentare per i successivi lavori delle
progettazioni più complete, che tengano conto di tutte le esigenze.
Accetto comunque il rilievo che mi è stato fatto.
Per quanto riguarda gli altri punti, io credo che siano
abbastanza chiari i motivi che hanno giustificato la perizia
suppletiva e del resto non sono state sollevate delle obiezioni. Il
Consigliere Viberti ha fatto qualche riferimento alla questione
degli assistenti. Riconosco che è piuttosto diffusa l'opinione che
presso l'Assessorato Regionale ai Lavori Pubblici esistano alcune
decine o qualche centinaio di assi stenti. Ma, da una verifica che
ho potuto fare, mi risulta che al momento attuale abbiamo circa 600
cantieri aperti, comprendendo in questo numero anche quelli privi
ancora di collaudo, già quasi alla fine, ma che comunque devono
ancora essere completati, ed ho constatato che ogni assistente deve
badare purtroppo a più di un cantiere e capita a volte che un solo
assistente deve badare addirittura ad una decina di cantieri. Io mi
auguro che, con la ristrutturazione che è già stata approvata ed
alla quale daremo seguito, si possa ovviare anche a questo
inconveniente.
Il Consigliere Viberti diceva inoltre che gli assistenti non
seguono attentamente i lavori, o almeno questo mi è parso di capire
tra le righe. Posso dire che la decisione di approntare subito le
tubazioni in più richieste dall'Amministrazione comunale è stata
presa personalmente dal sottoscritto, dopo che mi era stata
sottoposta dagli assistenti e di essa mi assumo la più completa
responsabilità. Per quanto concerne poi la battuta del Consigliere
Baldassarre sulla percentuale del 98% riferita alla CO.GE.CO.,
posso dire di non aver mai fatto delle elaborazioni di quel genere
ed in ogni caso io ritengo che la CO.GE.CO., nel bene e nel male,
sia trattata come tutte le altre imprese.
PRESIDENTE:
Se nessuno chiede la parola metto in
approvazione la ratifica della deliberazione n. 7663:
ESITO DELLA VOTAZIONE
Presenti: 31
Votanti: 21
Favorevoli: 20
Contrari: 1
Astenuti: 10 (Aloisi, Bajocco, Breuvé, Cout, Dolchi, Mafrica,
Millet, Pascale, Tonino e Viberti)
Il Consiglio approva.
Oggetto
n. 7664 in data 16 novembre 1985:
Concessione di un contributo di lire 7.490.000 al Consorzio
cimitero di Porossan nelle spese da sostenere per l'acquisto
terreno
e
sostituzione degli alberi - Approvazione ed
impegno di spesa.
PRESIDENTE:
Se nessuno chiede la parola metto in
approvazione la ratifica della deliberazione n. 7664:
ESITO DELLA VOTAZIONE
Presenti, votanti e favorevoli: 31.
Il Consiglio approva all'unanimità.
Oggetto n. 7670 in data 16 novembre 1985:
Lavori di costruzione di una palestra in Comune di Introd -
Approvazione di perizia suppletiva - Approvazione nuovi prezzi -
Approvazione ed impegno di spesa.
PRESIDENTE:
Ha chiesto la parola il Consigliere Bajocco;
ne ha facoltà.
BAJOCCO (P.C.I.):
In questo caso non posso dare la colpa
all'Assessore Fosson perché credo che sia colpa del precedente
Assessore, Chabod.
Non voglio neppure dare la colpa ai tecnici, perché quando si
lavora si possono anche commettere degli errori, ma è inammissibile
che si progetti una palestra senza prevedere la sistemazione
esterna e ogni altro lavoro occorrente.
Questa è la seconda perizia suppletiva! Qualcuno potrebbe anche
sospettare che ci sia qualche accordo stipulato in precedenza! Io
credo che i tecnici dovrebbero far bene tutti i dovuti calcoli
prima di procedere all'appalto, così tutto sarebbe limpido e si
amministrerebbe più seriamente il denaro pubblico.
Anche per questa delibera noi ci asterremo dalla votazione.
PRESIDENTE:
Ha chiesto la parola il Consigliere
Baldassarre: ne ha facoltà.
BALDASSARRE (P.S.D.I.):
Quello che volevo dire è già
stato in parte anticipato dal Consigliere Bajocco. L'appalto è
stato aggiudicato per circa 562 milioni, con il ribasso d'asta
eccessivo del 31% e addirittura del 45%. L'Assessore che è un
esperto, me ne può dare atto. Inoltre si fa una prima perizia
suppletiva per circa 200 milioni e poi ancora una seconda, ma
sempre per nuovi lavori.
Prima o poi ci si deve mettere d'accordo, perché non si può
proseguire su questa strada. Io non voglio incolpare l'Assessore,
anzi gli do atto dell'onestà dimostrata politicamente per come ha
risposto alla domanda sulla precedente delibera.
Sorgono quindi dei dubbi, ma non voglio arrivare alle
conclusioni del Consigliere Bajocco che sospetta accordi tra
imprese e tecnici, però credo che un Consigliere possa porsi delle
domande.
L'impresa in questione ha fatto un ribasso del 31%, che è stato
poi vanificato dalle perizie suppletive e dai avori che avrebbero
dovuto essere previsti al momento della progettazione.
Rimangono delle perplessità e quindi noi ci asterremo dalla
votazione.
PRESIDENTE:
Ha chiesto la parola il Consigliere Aloisi:
ne ha facoltà.
ALOISI (M.S.I.):
Le perplessità illustrate dai colleghi
Consiglieri che mi hanno preceduto sono anche le nostre
perplessità. Già nel precedente intervento in merito alla
presentazione del bilancio avevo fatto delle affermazioni e delle
richieste che non hanno avuto alcuna risposta. Ciò dimostra che e
accuse mosse hanno un fondamento di verità.
E' proprio per questo motivo che voglio invitare pubblicamente
l'Assessore a far sì che questa situazione venga modificata, perché
noi riconosciamo la buona volontà e l'impegno dell'Assessore che
purtroppo oggi è costretto a subire una certo modo di gestire
l'Assessorato di cui lui non è responsabile, ma da oggi deve dare
una svolta decisiva e determinante a questa gestione.
Lo invitiamo gentilmente a provvedere affinché non si ripetano
più cose di questo genere e ad assumersi personalmente ogni
responsabilità.
Anche noi ci asterremo dal votare la delibera.
PRESIDENTE:
Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Effettivamente l'appalto dei lavori di
costruzione della palestra di Introd si è sviluppato in "tranches"
successive. Il progetto e i lavori appaltati inizialmente
prevedevano soltanto una parte delle opere e le altre, necessarie
per il completamento funzionale dell'opera, sono nate
successivamente.
Voglio solo precisare che il ribasso d'asta non viene
automaticamente recuperato con le perizie suppletive, per ché anche
sulle perizie suppletive viene fatto il ribasso d'asta e quindi i
lavori vengono sempre pagati con il ribasso.
Accetto l'osservazione sulla completezza dei progetti da
appaltare e vi assicuro che mi sto muovendo in quel senso anche se
non è facilissimo. Non sempre però si riesce ad avere un progetto
completo e questo anche per motivi oggettivi. Credo che qualsiasi
progettista, nonostante tutta la buona volontà, la capacità e la
perizia, non riesca a prevedere tutto. Il punto d'arrivo deve
essere quello di prevedere tutto fin dall'inizio, e io spero di
poterci arrivare, ma con questo non voglio dire che non ci saranno
più perizie suppletive.
PRESIDENTE:
Se nessuno chiede a parola metto in
approvazione la ratifica della deliberazione n. 7670:
ESITO DELLA VOTAZIONE
Presenti: 28
Votanti: 18
Favorevoli: 18
Astenuti: 10 (Aloisi, Bajocco, Baldassarre, Breuvé, Cout,
Mafrica, Millet, Pascale, Tonino e Viberti)
Il Consiglio approva.
Oggetto n. 7683 in data 16 novembre 1985:
Lavori di pavimentazione in conglomerati bituminosi di strade
comprese nel lotto n. 5/1985 - Approvazione di perizia suppletiva -
Approvazione ed impegno di spesa.
PRESIDENTE:
Se nessuno chiede la parola metto in
approvazione la ratifica della deliberazione n. 7683:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n. 7696 in data 16 novembre 1985:
Lavori di sistemazione della strada dei Salassi Meod-Verrogne in
Comune di Saint-Pierre - Approvazione di perizia suppletiva -
Approvazione ed impegno di spesa.
PRESIDENTE:
Se nessuno chiede la parola metto in
approvazione la ratifica della deliberazione n. 7696:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
