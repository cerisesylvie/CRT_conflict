Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 192 del 28 luglio 1972 - Resoconto
OGGETTO N. 192/72 - Funzionamento degli uffici della
programmazione regionale. (Interpellanza)
Chincheré
(P.C.I.) -
L'interpellanza recita
testualmente: "
Il sottoscritto Consigliere interpella il
Presidente della Giunta per sapere se intende dotare gli uffici
della programmazione di strumenti, anche legislativi, atti ad un
corretto funzionamento teso a fornire alla Giunta e al Consiglio
regionale tutti gli elementi necessari per operare in modo corretto
le scelte di fondo di cui necessita la nostra Regione".
Il testo dell'interpellanza, dal testo dell'interpellanza viene
fuori con una certa evidenza che il problema è di natura politica,
non un problema di natura tecnico-burocratica.
Pertanto, credo che siano necessarie alcune premesse prima, che
poi possono agevolare il Presidente della Giunta nella risposta che
dovrà dare.
Il nostro partito e la sua rappresentanza consiliare in questa
assemblea hanno avuto, in fase di discussione del bilancio
preventivo del 1972, una posizione estremamente chiara e corretta.
Dicemmo allora che questo bilancio non rappresentava quel salto di
qualità che era pur necessario e possibile, non era ancora una
sommatoria di cifre pure imponenti, articolate attorno ad alcune
scelte di fondo qualificanti.
Malgrado ciò, il nostro voto fu positivo. Crediamo ancora alla
giustezza di quel voto e per la situazione specifica nella quale ci
trovammo allora a operare e nella situazione specifica attuale.
Ci dichiarammo favorevoli anche per le dichiarazioni politiche
positive che il Signor Presidente della Giunta aveva nel presentare
al Consiglio il bilancio preventivo.
Il nostro voto fu positivo perché, per la prima volta, un così
importante atto politico fu elaborato in modo nuovo, con una larga
consultazione che segna, anche se ancora timidamente, la volontà di
instaurare un rapporto diverso, più avanzato, fra amministratori e
amministrati.
Questo modo nuovo di amministrare deve continuare, deve essere
ancora sviluppato, deve accelerare un processo sempre più marcato
di democratizzazione dell'ente locale.
Ciò è possibile se la consultazione, con tutti i rischi di
natura corporativa che comporta, si trasforma in partecipazione
intesa come risultanze di un indirizzo politico che sia l'elemento
unificante e qualificante di una amministrazione, condizione questa
per gestire diversamente il maggior potere regionale che noi
chiediamo allo Stato.
Ne deriva la necessità, per l'Amministrazione regionale, di
muoversi in base ad alcune scelte principali, non intese come
ipotesi di lavoro, ma come linee concrete di azione.
Linee concrete che solo una profonda conoscenza e analisi della
realtà nella quale ci troviamo ad operare può darci.
Strumento principale, fortemente interlocutorio, nessuno
ipotizza un sesto potere, deve essere la programmazione. In Valle
d'Aosta gli uffici di programmazione esistono da circa dieci anni,
ma non hanno ancora trovato un modo, a nostro avviso, un modo
soddisfacente di operare.
Si ha la netta impressione che esistano forti carenze
strutturali e legislative, soprattutto a causa della legge
regionale sulla programmazione, che rispecchiava una certa
situazione politica e un certo modo mediatore di amministrare in
modo moderno.
Siamo perfettamente consci che la programmazione non è la
panacea di tutti i mali di cui soffre la nostra Regione, ma ci
anima il convincimento che rimane uno strumento fornitore di dati e
analisi attorno ai quali forze politiche, sindacati, enti locali
possono fare valide e positive scelte.
In concreto, noi vogliamo sapere:
1) se esistono, da parte del Comitato per la programmazione,
proposte di ristrutturazione e di ulteriori finanziamenti. Quali
sono queste proposte e che risposte ha dato la Giunta.
2) se, in fase di elaborazione del bilancio preventivo del '73,
cioè quest'autunno, la programmazione, con le attuali strutture,
sarà in grado di prospettare scelte a medio e a lungo termine,
attorno alle quali, dopo le dovute discussioni, il Consiglio
regionale farà le sue scelte. Se la risposta a questo quesito è
negativa, cosa intende fare la Giunta?
Dujany
(D.P.) -
Con la legge del 1967, il
Consiglio approvava gli organi di procedura per la programmazione e
prevedeva l'istituzione di un Comitato tecnico consultivo, di un
ufficio regionale per la programmazione e di una Commissione
consultiva regionale per la programmazione.
Questi organi funzionano, mi pare, regolarmente dal 1970 e hanno
iniziato un certo ritmo regolare di lavoro.
Mi pare che, però, la possibilità di utilizzazione e di
organizzazione di questi uffici stiano, così, a evidenziare alcune
difficoltà di funzionamento, difficoltà di funzionamento previste
dalla legge regionale che potrebbe essere oggetto di revisione e di
proposte nuove da approvarsi dal Consiglio regionale, in modo da
renderla più aderente alle nuove necessità richieste da questo
ufficio e richieste dalle necessità, oramai riconosciute da tutti,
di poter programmare maggiormente quella che è la vita
amministrativa e politica della Regione.
Quindi, ci riserviamo di riportare in Consiglio una proposta di
legge, previ opportuni esami presso le varie Commissioni
interessate, per rivedere il funzionamento di questi uffici di
programmazione.
Chincheré
(P.C.I.) -
La risposta, Signor
Presidente, credo che possa essere giudicata soddisfacente. Se
esiste, chiamiamolo un neo, è che mancano delle scadenze; cioè, io
avrei preferito, mi sarebbe molto piaciuto che il Presidente della
Giunta dicesse che, entro una certa data, si riportasse questo
problema in Consiglio e si andasse a una riesamina
dell'argomento.
