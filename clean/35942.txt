Classificazione
CONSIGLIO REGIONALE
Attività consiliare d'aula



Oggetto del Consiglio n. 252 del 26 novembre 2013 - Resoconto
OBJET N° 252/XIV - Communications du Président de la
Région.
Président
- La parole au Président Rollandin.
Rollandin (UV)
- Sì, grazie Presidente.
Solo per dire che appunto, in seguito a quello che è successo il
18-19 novembre col ciclone Cleopatra, che si è abbattuto sulla
Sardegna, come è stato già ricordato, causando le 16 vittime a
tutt'oggi accertate, oltre 2 mila persone sfollate inizialmente ed
ingenti danni non solo alle abitazioni, ma anche alle strutture
produttive di una terra già fortemente segnata dalla crisi
economica, abbiamo espresso immediatamente, oltre alla solidarietà
al Presidente Cappellacci, abbiamo comunicato al Dipartimento di
Protezione civile, alla Protezione civile anche nazionale, la
disponibilità all'intervento di colonna mobile della Protezione
civile regionale. Nel contempo abbiamo trasmesso, tramite la
struttura regionale di Protezione civile, la disponibilità di mezzi
e personale per l'assistenza alla popolazione ed è stato sentito
direttamente il Capo della Protezione civile regionale della
Sardegna per fare il punto delle esigenze immediate, dando la
nostra disponibilità. Infine, è stata disposta l'apertura di un
conto corrente pro alluvionati della Sardegna, che è operativo da
venerdì 22 novembre.
Presidente
- Grazie. Ci sono richieste di intervento su
questo? Non ci sono richieste...ha chiesto la parola il collega
Donzel.
Donzel (PD-SIN.VDA)
- Grazie Presidente.
Nel ringraziare naturalmente il Presidente per la tempestività
con cui sempre la Regione Valle d'Aosta si muove in queste
situazioni, è l'occasione per segnalare una questione che
naturalmente dev'essere affrontata in altra sede e con ben altro
spazio, per ricordare che dobbiamo al più presto perfezionare il
raccordo tra i nostri
sapeurs-pompiers
, i nostri vigili del
fuoco, e il sistema nazionale, a seguito appunto della loro
regionalizzazione, perché in questi momenti di emergenza anche la
componente vigili del fuoco della Valle d'Aosta potrebbe essere un
valido supporto in aggiunta alla Protezione civile, che
tempestivamente opera in questo settore, ma, diciamo, i nostri
vigili del fuoco non sono nell'elenco contattato direttamente dai
vigili del fuoco nazionali. Questa quindi è una cosa che si può
risolvere tra le tante questioni burocratiche tra lo Stato e la
Regione autonoma, è una questione che va affrontata, perché la
risposta della nostra Regione è sempre pronta e varrebbe la pena di
valorizzare appieno queste risorse. Varrebbe la pena di
valorizzarle appieno, cosa che...in prima battuta noi interveniamo
come Protezione civile, ma sarebbe opportuno che anche i vigili del
fuoco della Valle d'Aosta fossero in prima linea in questi
interventi. Grazie.
Presidente
- Grazie. La parola al Presidente
Rollandin.
Rollandin (UV)
- Solo per assicurare al collega che i
vigili del fuoco fanno parte della Protezione civile. Quando noi
diamo la disponibilità alla Protezione civile, che è collegata e
coordinata dal Presidente Gabrielli e dai suoi collaboratori, fanno
parte integrante i vigili del fuoco, quindi nessuno escluso. Non è
che c'è da mettere in piedi la procedura, la procedura...
(interruzione del Consigliere Donzel, fuori
microfono)
...sì, ma voglio dire che la procedura c'è già, per cui i vigili
del fuoco, come hanno sempre fatto in tutte le situazioni,
intervengono immediatamente, a seconda della domanda di
professionalità, oppure intervengono i vigili del fuoco volontari,
come tutto l'altro personale che è disponibile a chiamata da parte
di chi è interessato e quindi coinvolge la Protezione civile
regionale.
Président
- Merci. Il n'y a pas d'autres? On peut passer
au point 3 à l'ordre du jour.
