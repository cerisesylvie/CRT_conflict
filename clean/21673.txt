Classificazione
ASSISTENZA SOCIALE
Associazionismo - volontariato



Oggetto del Consiglio n. 1406 del 14 luglio 2005 - Resoconto
OGGETTO N. 1406/XII - Disegno di legge: "Disciplina del
volontariato e dell'associazionismo di promozione sociale.
Modificazioni alla legge regionale 21 aprile 1994, n. 12
(Contributi a favore di associazioni ed enti di tutela dei
cittadini invalidi, mutilati e handicappati operanti in Valle
d'Aosta), e abrogazione delle leggi regionali 6 dicembre 1993, n.
83, e 9 febbraio 1996, n. 5".
Articolo 1
(Finalità e oggetto)
1. La Regione, nel rispetto della Carta dei valori del
volontariato, quale espressione dell'identità, dei principi e dei
valori dell'attività di volontariato, riconosce il valore del
volontariato e dell'associazionismo di promozione sociale,
liberamente costituiti, come espressioni di partecipazione,
solidarietà e pluralismo, ne promuove lo sviluppo e,
salvaguardandone l'autonomia, favorisce il loro apporto originale e
propositivo al conseguimento delle più ampie finalità sociali,
culturali, civili e di protezione civile.
2. Per le finalità di cui al comma 1, la presente legge
disciplina i rapporti delle istituzioni pubbliche, regionali e
locali, con le organizzazioni di volontariato e con le associazioni
di promozione sociale, agevolando il formarsi di nuove realtà
associative, il consolidamento e il rafforzamento di quelle
esistenti.
Articolo 2
(Definizioni e ambito di applicazione)
1. Ai fini della presente legge, si intende per:
a) attività di volontariato, il servizio continuativo reso,
senza fini di lucro e remunerazione, per solidarietà anche
indiretta, attraverso prestazioni personali, volontarie e gratuite,
svolte, individualmente o in gruppi, tramite organizzazioni di cui
il volontario fa parte, esclusivamente nei confronti di soggetti
terzi rispetto all'organizzazione di volontariato;
b) associazionismo di promozione sociale, le attività di
utilità sociale, svolte con l'esclusione di ogni scopo di lucro,
prevalentemente a favore degli associati, mediante prestazioni
personali, spontanee e gratuite, al fine di arrecare beneficio,
direttamente o indirettamente, a singoli soggetti o alla
collettività. La prevalenza si intende nel senso che l'eventuale
attività svolta a favore di terzi aderenti non può riguardare più
del 10 per cento degli stessi e del volume di attività complessivo,
debitamente comprovato.
2. Le attività delle organizzazioni di volontariato e delle
associazioni di promozione sociale, di seguito congiuntamente
denominate organizzazioni, si espletano nei seguenti
ambiti:
a) sanitario, socio-assistenziale e socio-sanitario, con
particolare riferimento alle fasce di bisogno sociale rappresentate
da malattia, disagio, povertà, diversità, marginalità, disabilità e
dipendenze patologiche mediante interventi rivolti a soggetti di
qualsiasi età e senza distinzione di sesso o di provenienza
geografica;
b) promozione e tutela dei diritti umani, della qualità della
vita e delle pari opportunità;
c) prevenzione delle varie ipotesi di rischio di calamità
naturali, con particolare riferimento alla protezione civile e alle
attività connesse di soccorso, accoglienza, ascolto e
accompagnamento;
d) protezione e tutela degli animali;
e) tutela e valorizzazione dell'ambiente, della cultura, del
patrimonio storico, artistico e monumentale, promozione e sviluppo
di attività connesse;
f) animazione, educazione, formazione ed orientamento delle
giovani generazioni;
g) educazione e formazione degli adulti;
h) promozione dell'attività sportiva non agonistica;
i) promozione del turismo sociale;
j) cooperazione allo sviluppo.
3. La presente legge non si applica ai partiti politici, alle
associazioni sindacali, alle associazioni professionali e di
categoria, alle cooperative sociali, nonché alle organizzazioni che
prevedono il diritto di trasferimento della quota associativa o
collegano la partecipazione sociale alla titolarità di azioni o
quote di natura patrimoniale.
Articolo 3
(Svolgimento dell'attività)
1. L'attività degli aderenti alle organizzazioni non può
essere retribuita in alcun modo, nemmeno dal beneficiario. Agli
aderenti possono essere rimborsate dall'organizzazione di
appartenenza le sole spese effettivamente sostenute per l'attività
prestata, entro i limiti previamente stabiliti dalle organizzazioni
stesse.
2. La qualità di aderente alle organizzazioni è incompatibile
con qualsiasi forma di rapporto di lavoro subordinato o autonomo e
con ogni altro rapporto di contenuto patrimoniale con
l'organizzazione di appartenenza.
3. Le organizzazioni possono assumere lavoratori dipendenti o
avvalersi di prestazioni di lavoro autonomo nei limiti strettamente
necessari al loro regolare funzionamento oppure occorrenti a
qualificare o specializzare l'attività da esse svolta.
Articolo 4
(Atto costitutivo e statuto)
1. Le organizzazioni si costituiscono con atto scritto ove è
indicata la sede legale. Nello statuto, allegato all'atto
costitutivo, devono essere espressamente indicati:
a) la denominazione, seguita dalla locuzione "organizzazione
di volontariato" o "associazione di promozione sociale";
b) l'oggetto sociale;
c) l'attribuzione della rappresentanza legale
dell'organizzazione;
d) l'assenza di fini di lucro, la previsione che i proventi
delle attività non possono essere in nessun caso ripartiti tra gli
associati, la gratuità delle cariche associative e delle
prestazioni fornite dagli aderenti;
e) l'obbligo di reinvestire l'eventuale avanzo di gestione a
favore di attività istituzionali statutariamente previste;
f) le norme sull'ordinamento interno ispirato a principi di
democrazia e di uguaglianza dei diritti di tutti gli aderenti, con
la previsione dell'elettività delle cariche associative;
g) i criteri per l'ammissione e l'esclusione degli aderenti,
i loro diritti ed obblighi;
h) l'obbligo di redazione di rendiconti economico-finanziari,
nonché le modalità di approvazione degli stessi da parte degli
organi statutari;
i) le modalità di scioglimento;
j) l'obbligo di devoluzione, a fini di utilità sociale, del
patrimonio residuo dopo la liquidazione in caso di scioglimento,
cessazione o estinzione.
Articolo 5
(Risorse economiche)
1. Le organizzazioni traggono le risorse economiche per il
loro funzionamento e per lo svolgimento delle loro attività
da:
a) quote e contributi degli aderenti;
b) eredità, donazioni, legati ed erogazioni liberali in
genere;
c) contributi dello Stato, delle Regioni, di enti locali, di
altri enti, pubblici e privati, anche finalizzati al sostegno di
specifici e documentati programmi realizzati nell'ambito dei fini
statutari;
d) contributi dell'Unione europea e di organismi
internazionali;
e) entrate derivanti da prestazioni di servizi
convenzionati;
f) proventi delle cessioni di beni e servizi agli aderenti e
a terzi, anche attraverso lo svolgimento di attività economiche di
natura commerciale, artigianale o agricola, svolte in maniera
ausiliaria e sussidiaria e comunque finalizzate al raggiungimento
degli obiettivi istituzionali;
g) entrate derivanti da iniziative promozionali finalizzate
al proprio finanziamento.
Articolo 6
(Istituzione del registro regionale delle organizzazioni di
volontariato e delle associazioni di promozione sociale)
1. È istituito, presso la struttura regionale competente in
materia di volontariato ed associazionismo di promozione sociale,
di seguito denominata struttura competente, il registro regionale
delle organizzazioni di volontariato e delle associazioni di
promozione sociale.
2. Fatto salvo quanto disposto dall'articolo 7, comma 3,
della legge 7 dicembre 2000, n. 383 (Disciplina delle associazioni
di promozione sociale), nel registro possono iscriversi le
organizzazioni aventi sede in Valle d'Aosta ed ivi operanti, anche
come sezioni di organismi nazionali o sovranazionali, che svolgono
le attività di cui all'articolo 2 e costituitesi con le modalità di
cui all'articolo 4.
3. Il registro è articolato in due distinte sezioni, una
riservata alle organizzazioni di volontariato, l'altra alle
associazioni di promozione sociale. È ammessa l'iscrizione in una
sola sezione del registro.
4. Nel registro possono iscriversi anche gli organismi di
coordinamento o collegamento o le federazioni aventi sede legale in
Valle d'Aosta cui aderiscono organizzazioni operanti in ambito
regionale.
5. Nel registro sono indicati gli estremi dell'atto
costitutivo, dello statuto e delle loro eventuali modificazioni, la
sede dell'organizzazione, l'oggetto e l'ambito territoriale di
attività.
6. Il registro è annualmente pubblicato nel Bollettino
ufficiale della Regione.
7. L'iscrizione è subordinata alla presenza, nell'ambito
dell'organizzazione, di almeno dieci aderenti, in prevalenza non
appartenenti alla stessa famiglia anagrafica.
8. L'iscrizione nel registro è condizione necessaria per
stipulare convenzioni con la Regione, gli enti locali e gli altri
enti pubblici e per ottenere contributi dai medesimi enti.
Articolo 7
(Disciplina dei procedimenti di iscrizione nel registro, di
revisione e di controllo)
1. L'istanza per l'iscrizione nel registro è indirizzata alla
struttura competente, corredata della documentazione stabilita
dalla Giunta regionale con propria deliberazione.
2. L'iscrizione nel registro o il diniego dell'iscrizione
sono disposti con provvedimento del dirigente della struttura
competente entro il termine di sessanta giorni dal ricevimento
dell'istanza.
3. La struttura competente provvede ogni due anni e,
comunque, quando ne ravvisi la necessità, anche in relazione agli
esiti dei controlli disposti ai sensi del comma 5, alla revisione
del registro, verificando il permanere dei requisiti richiesti per
l'iscrizione e l'effettivo svolgimento delle attività di
volontariato o di promozione sociale da parte delle organizzazioni
iscritte.
4. L'esito negativo della revisione comporta la cancellazione
dal registro, con provvedimento del dirigente della struttura
competente, e la conseguente risoluzione delle convenzioni in atto,
nonché la decadenza da ogni altro beneficio connesso
all'iscrizione.
5. Con deliberazione della Giunta regionale, sentito il
Comitato tecnico di cui all'articolo 10, sono disciplinate le
modalità di effettuazione dei controlli sulle organizzazioni
iscritte nel registro, al fine di verificarne l'effettiva
operatività e la permanenza dei requisiti previsti per
l'iscrizione.
Articolo 8
(Convenzioni)
1. Le organizzazioni iscritte nel registro da almeno tre mesi
possono stipulare convenzioni con la Regione, gli enti locali e gli
altri enti pubblici.
2. Le organizzazioni iscritte nel registro da meno di un anno
possono stipulare convenzioni di durata massima annuale,
rinnovabili per una durata superiore, previa valutazione, da parte
dell'ente stipulante, della qualità delle prestazioni rese e dei
risultati ottenuti.
3. Gli elementi essenziali delle convenzioni sono stabiliti
con deliberazione della Giunta regionale.
4. Gli enti pubblicizzano la volontà di stipulare convenzioni
con le modalità da essi definite, dandone comunque comunicazione a
tutte le organizzazioni del loro territorio di riferimento,
iscritte nel registro ed operanti nel settore di attività oggetto
della convenzione.
5. Nella scelta delle organizzazioni con cui stipulare
convenzioni, gli enti tengono conto prioritariamente:
a) dell'esperienza specifica maturata nell'attività oggetto
di convenzione;
b) dell'esistenza di un'organizzazione operativa stabile sul
territorio di riferimento;
c) della rilevanza attribuita alla formazione permanente e
all'aggiornamento dei volontari.
6. La copertura assicurativa contro gli infortuni e le
malattie e le relative spese sanitarie, connesse con lo svolgimento
dell'attività prevista dalla convenzione, nonché la responsabilità
civile verso terzi e le eventuali spese di tutela legale, esclusi i
casi di dolo e colpa grave, degli aderenti alle organizzazioni sono
elemento essenziale della convenzione e gli oneri relativi sono a
carico dell'ente con il quale la convenzione è stipulata.
7. Le organizzazioni non possono partecipare a procedure di
evidenza pubblica relative all'affidamento di appalti pubblici di
lavori, servizi o forniture.
Articolo 9
(Consulta regionale del volontariato e dell'associazionismo
di promozione sociale)
1. È istituita la Consulta regionale del volontariato e
dell'associazionismo di promozione sociale quale strumento di
partecipazione consultiva delle organizzazioni agli interventi
della Regione nei settori di loro diretto interesse. La Consulta
dura in carica tre anni.
2. Alla Consulta, che si riunisce almeno una volta all'anno
su convocazione del suo presidente o su richiesta del Comitato
tecnico di cui all'articolo 10, partecipano i legali rappresentanti
delle organizzazioni iscritte nel registro, o loro delegati. Alle
riunioni della Consulta possono partecipare, senza diritto di voto,
le organizzazioni aventi sede legale nel territorio regionale non
iscritte nel registro.
3. La Consulta è presieduta dall'assessore regionale
competente in materia di politiche sociali, o da suo delegato, e
svolge i seguenti compiti:
a) si esprime, a maggioranza, sugli atti programmatori
regionali relativi alle attività di volontariato e di promozione
sociale;
b) definisce le problematiche di rilievo da sottoporre
all'attenzione della Conferenza regionale di cui all'articolo
11;
c) designa i rappresentanti delle organizzazioni in seno al
Comitato di gestione del fondo speciale di cui all'articolo 15
della legge 11 agosto 1991, n. 266 (Legge-quadro sul
volontariato);
d) elegge, in seno al Comitato tecnico di cui all'articolo
10, i rappresentanti delle organizzazioni iscritte nel
registro;
e) fornisce, su proposta del Comitato tecnico di cui
all'articolo 10, indicazioni e proposte per priorità e contenuti da
realizzare nei piani di attività e nei bandi promossi dal centro di
servizio del volontariato.
4. I compiti di segreteria della Consulta sono svolti dalla
struttura competente.
Articolo 10
(Comitato tecnico)
1. È istituito il Comitato tecnico composto da:
a) il dirigente della struttura competente, o suo
delegato;
b) il presidente del Comitato di gestione del fondo di cui
all'articolo 15 della l. 266/1991, o suo delegato;
c) il presidente del centro di servizio per il volontariato
di cui all'articolo 12, o suo delegato;
d) sei rappresentanti delle organizzazioni iscritte nel
registro, in misura proporzionale al numero delle iscrizioni nella
relativa sezione, ferma restando la partecipazione di almeno un
rappresentante per ognuna delle due sezioni in cui si articola il
registro.
2. Il Comitato tecnico è nominato con deliberazione della
Giunta regionale e dura in carica tre anni. Al Comitato
spetta:
a) formulare alla Consulta le proposte di cui all'articolo 9,
comma 3, lettera e);
b) esprimere parere sulle proposte di iscrizione o di
cancellazione dal registro;
c) esprimere parere sulle iniziative di formazione,
aggiornamento e qualificazione professionale, programmate dalla
Regione e rivolte o aperte agli aderenti alle
organizzazioni.
3. Il Comitato tecnico adotta un regolamento interno per
disciplinare il proprio funzionamento. Hanno comunque diritto a
partecipare alle riunioni del Comitato tecnico gli assessori
regionali, o loro delegati, competenti in relazione agli argomenti
all'ordine del giorno. Dell'attività svolta, il Comitato tecnico
fornisce regolarmente informazioni alla Consulta.
4. I compiti di segreteria del Comitato tecnico sono svolti
dalla struttura competente.
5. La carica di componente del Comitato tecnico è gratuita,
salvo il rimborso delle spese sostenute e documentate, secondo le
disposizioni vigenti per il personale regionale.
Articolo 11
(Conferenza regionale del volontariato e dell'associazionismo
di promozione sociale)
1. L'assessore regionale competente in materia di politiche
sociali convoca ogni tre anni la Conferenza regionale del
volontariato e dell'associazionismo di promozione sociale, anche
con il compito di esaminare le problematiche individuate dalla
Consulta in relazione alle attività, ai bisogni e all'identità
delle organizzazioni.
2. Alla Conferenza partecipano i legali rappresentanti, o
loro delegati, delle organizzazioni presenti nel territorio
regionale, iscritte e non iscritte nel registro, i rappresentanti
degli enti locali, dell'Azienda regionale sanitaria USL della Valle
d'Aosta, i patronati e gli enti di cui all'articolo 15 della l.
266/1991.
Articolo 12
(Centro di servizio per il volontariato)
1. La Regione riconosce il ruolo fondamentale del centro di
servizio per il volontariato regionale costituito ai sensi
dell'articolo 15 della l. 266/1991.
2. Il Comitato di gestione del fondo, istituito con le
modalità di cui all'articolo 15 della l. 266/1991, provvede, ogni
quinquennio, ad individuare e a rendere pubblici i criteri per
l'istituzione dell'unico centro di servizio per il volontariato
della Valle d'Aosta.
3. Le organizzazioni di volontariato iscritte nel registro,
in numero non inferiore al 20 per cento di quelle iscritte al
momento della pubblicazione del bando, possono richiedere al
Comitato di gestione la costituzione del centro di servizio, con
istanza sottoscritta dai legali rappresentanti delle organizzazioni
richiedenti, allegando lo statuto e il programma di attività
dell'istituendo centro di servizio ed indicando il nominativo di
colui che assume la responsabilità amministrativa del centro il
quale sottoscrive, congiuntamente agli altri legali rappresentanti
delle organizzazioni richiedenti, l'istanza di
costituzione.
4. Il Comitato di gestione valuta le istanze ricevute sulla
base dei criteri predeterminati nel bando e istituisce con proprio
provvedimento il centro di servizio.
5. Il centro di servizio armonizza la propria attività con le
indicazioni della programmazione regionale, sulla base di appositi
protocolli d'intesa sottoscritti con la Regione.
6. Il centro di servizio è commissariato dal Comitato di
gestione qualora sia accertato il venir meno dell'effettivo
svolgimento delle attività a favore delle organizzazioni di
volontariato, ovvero lo svolgimento di attività in modo difforme
dai propri regolamenti o in caso di accertate inadempienze o
irregolarità nella gestione.
7. Entro sei mesi dal commissariamento, il Comitato di
gestione provvede ad espletare le procedure di cui al comma 2,
utili alla costituzione di un nuovo centro di servizio.
8. Il funzionamento del centro di servizio è disciplinato da
apposito regolamento interno approvato dagli organi competenti, il
cui contenuto deve essere conforme alle indicazioni di cui
all'articolo 4.
9. Il centro di servizio redige i bilanci, preventivo e
consuntivo, e li trasmette al Comitato di gestione. I proventi
derivanti da fonti diverse dal Comitato stesso sono amministrati
separatamente.
Articolo 13
(Attività relative alle associazioni di promozione sociale.
Modificazione della legge regionale 21 aprile 1994, n. 12)
1. La Regione, sulla base di apposita convenzione, dota il
centro di servizio di un fondo per lo svolgimento delle attività
delle associazioni di promozione sociale.
2. Il centro di servizio predispone annualmente il piano di
attività delle associazioni di promozione sociale e lo presenta
alla Giunta regionale che lo approva, stabilendo altresì
l'ammontare del fondo di cui al comma 1.
3. Dal fondo sono esclusi i contributi erogati alle
associazioni ai sensi della legge regionale 21 aprile 1994, n. 12
(Contributi a favore di associazioni ed enti di tutela dei
cittadini invalidi, mutilati e handicappati operanti in Valle
d'Aosta).
4. L'articolo 3 della l.r. 12/1994 è sostituito dal
seguente:
"Articolo 3
(Procedure)
1. L'istanza per l'ottenimento del contributo è presentata
alla struttura regionale competente in materia di disabilità entro
il 28 febbraio dell'anno per il quale il contributo è
richiesto.
2. La Giunta regionale stabilisce con propria deliberazione
ogni altra modalità procedurale relativa alla concessione dei
contributi.
3. La deliberazione di cui al comma 2 è pubblicata nel
Bollettino ufficiale della Regione.".
Articolo 14
(Strutture per manifestazioni e attività
istituzionali)
1. La Regione e gli enti locali, nel rispetto dei principi di
trasparenza e di imparzialità, possono prevedere forme e modi per
concedere alle organizzazioni, in uso gratuito, beni, mobili e
immobili, utili allo svolgimento di manifestazioni e iniziative
temporanee promosse dalle organizzazioni medesime.
2. La Regione e gli enti locali possono altresì concedere
alle organizzazioni, in uso gratuito, beni, mobili ed immobili, per
lo svolgimento delle loro attività istituzionali.
Articolo 15
(Iniziative di formazione)
1. La Regione favorisce la partecipazione degli aderenti alle
organizzazioni iscritte nel registro alle iniziative di formazione,
qualificazione e aggiornamento professionali svolte o promosse
dalla stessa o da agenzie formative nei settori di diretto
intervento delle organizzazioni.
Articolo 16
(Disposizioni transitorie)
1. In sede di prima applicazione, la Consulta regionale del
volontariato e dell'associazionismo di promozione sociale di cui
all'articolo 9 è convocata entro sessanta giorni dalla data di
entrata in vigore della presente legge.
2. La Giunta regionale nomina il Comitato tecnico di cui
all'articolo 10 entro novanta giorni dalla data di entrata in
vigore della presente legge.
3. La struttura competente, sentito il Comitato tecnico di
cui all'articolo 10, provvede, entro sei mesi dalla data di entrata
in vigore della presente legge, alla ricognizione delle
organizzazioni iscritte nel registro regionale del volontariato per
verificarne l'effettiva natura ai fini dell'iscrizione, d'ufficio,
nella sezione di competenza. Salva l'eventuale diversa collocazione
in relazione agli esiti della predetta ricognizione, le
organizzazioni già iscritte nel registro non necessitano di nuova
iscrizione.
4. In sede di prima applicazione, i criteri per l'istituzione
del centro di servizio per il volontariato della Valle d'Aosta, di
cui all'articolo 12, sono individuati e pubblicati a cura del
Comitato di gestione del fondo, di cui al comma 2 del medesimo
articolo, entro sei mesi dalla data di entrata in vigore della
presente legge.
Articolo 17
(Rinvio)
1. Per quanto non diversamente disposto dalla presente legge,
si applica la normativa statale vigente in materia di
organizzazioni di volontariato e di associazionismo di promozione
sociale.
Articolo 18
(Abrogazioni)
1. Sono abrogate le seguenti disposizioni:
a) legge regionale 6 dicembre 1993, n. 83;
b) legge regionale 9 febbraio 1996, n. 5;
c) comma 2 dell'articolo 7 della legge regionale 2 luglio
1999, n. 16.
Articolo 19
(Disposizioni finanziarie)
1. Gli oneri derivanti dall'applicazione della presente
legge, stimati in euro 30.000 annui per il triennio 2005/2007,
trovano copertura con le risorse disponibili per il 2005/2007 del
Fondo regionale per le politiche sociali di cui all'articolo 3
della legge regionale 4 settembre 2001, n. 18 (Approvazione del
piano socio-sanitario regionale per il triennio 2002/2004), secondo
le modalità di cui all'articolo 22, comma 3, della legge regionale
11 dicembre 2001, n. 38 (Legge finanziaria per gli anni
2002/2004).
Président - Nous débutons nos travaux en examinant le point n°
35 de l'ordre du jour.
La parole au rapporteur, le Conseiller Viérin Laurent.
Viérin L. (UV) - Le Statut spécial d'Autonomie attribuait à
notre région jusqu'en 2001 une compétence législative d'intégration
et d'application en matière d'assistance et de bienfaisance
publique, domaine très vaste qui comprend également les services
sociaux. Mais depuis la réforme du titre Ve de la Constitution, par
la loi constitutionnelle n° 3/2001 les services sociaux relèvent de
la compétence législative exclusive des régions et la Vallée
d'Aoste bénéficie donc aussi de cette extension, en vertu de la
clause de faveur visée à l'article 10 de ladite loi. C'est donc
dans ce sens qui va le présent projet de loi, qui est l'expression
de cette nouvelle compétence législative régionale en matière de
bénévolat et qui a pour objectif de doter la Vallée d'Aoste d'un
instrument normatif susceptible de simplifier les démarches
administratives, d'accélérer les procédures et de rendre les
dispositions afférentes au volontariat plus claires et plus
compréhensibles pour les citoyens.
Il faut dire, en outre, que nous nous trouvons à examiner,
aujourd'hui, une moderne prévision législative qui représente le
premier exemple en Italie où l'on imagine, dans un même projet de
loi, la réglementation du bénévolat et aussi des associations à
caractère social et de solidarité. L'on peut, donc, dire que l'on
est, pour ce qui est de ce domaine, à l'avant-garde.
Il est important de souligner que pour élaborer ce projet de
loi, nous avons opté pour la concertation avec les organismes
concernés, concertation qui s'est concrétisée par différentes
réunions et prises en compte de la part de l'Administration
régionale des avis et des observations desdits organismes. Nous
pouvons donc affirmer que ce texte réglementaire est le fruit d'une
collaboration efficace entre le monde du "non profit" et les
acteurs de la politique régionale.
J'ai ici la liste des rencontres et des moments les plus
importants, qui sont à la base de l'élaboration de ce projet de
loi, qui est donc né et s'est concrétisé avec le processus de la
concertation et du partage. Une série de rencontres entre les
structures de l'Assessorat, l'Assesseur compétent et tous les
sujets intéressés par ce projet de loi, qui partent de novembre
2003, avec le premier accord pour modifier la loi, pour arriver
jusqu'à ce printemps et le travail dans les commissions compétentes
après le texte qui a été licencié par le Gouvernement régional.
C'est un projet qui se compose de 18 articles, dont je vais vous
illustres les principes et les principales nouveautés. Tout
d'abord, pour ce qui est des finalités dudit projet on reconnaît la
valeur sociale du bénévolat et des associations à caractère social
et de solidarité comme principe fondamental, et ce, dans le plein
respect de leur autonomie, afin de promouvoir la formation de
nouvelles associations et de soutenir celles qui existent déjà.
Tout en énonçant ces principes, qui confirment, entre autres, la
gratuité du bénévolat et de l'activité des associations à caractère
social et de solidarité, l'on réglemente également les rapports
entre les institutions publiques, les organisations de bénévoles et
les associations à caractère social en assurant la participation de
ces dernières aux phases de programmation régional et en prévoyant
l'attribution d'aides au titre de leur activité.
Après les principes, venons aux nouveautés. Le registre, voilà
la principale nouveauté: l'on assiste à la création d'un registre
unifié, auquel peuvent s'inscrire les organisations de bénévoles et
les associations à caractère social et de solidarité. Cette
inscription au registre est indispensable aux fins de la passation
de conventions avec l'Administration régionale et les collectivités
régionales ou locales. Cette nouvelle réglementation sauvegarde le
droit des sections locales des associations susmentionnées
immatriculées au registre national d'être automatiquement inscrites
au registre régional. Le registre, qui est unique, qui prévoit des
procédures concernant l'inscription, la radiation et la révision,
est tout de même divisé en deux sections, l'une pour les
organisations de bénévoles et l'autre réservée aux associations à
caractère social et de solidarité. La nouveauté qu'apporte notre
projet réside dans le fait que ces structures devront désormais
justifier d'un nombre minimum d'associés pour pouvoir être
inscrites au registre régional, et ce, afin d'éviter la création
d'organismes de type "familial".
Un autre élément de nouveauté est représenté par la création de
deux organismes:
- le premier est la Conférence régionale, dont le mandat est de
3 ans et qui est chargée essentiellement de favoriser et de
développer le volontariat et la promotion sociale en collaborant
concrètement avec les organes politiques de la Région, la société
civile et le Centre de service pour le volontariat;
- le second est le Comité technique, qui est à la fois
l'organisme chargé d'exécuter les décisions de la Conférence et
l'organisme auxiliaire de la structure administrative régionale
compétente en la matière.
Venons maintenant au Centre de service du volontariat: la loi
réglemente le fonctionnement et les tâches du Centre de service
pour le volontariat en remplaçant la réglementation nationale
sanctionnée par un décret ministériel de 1997, dont on reprend
d'ailleurs les contenus. La nouveauté apportée par notre projet de
loi est qu'il fixe une durée maximale pour la gestion du Centre de
service. L'on prévoit, en outre, la possibilité pour la Région de
confier au Centre de service pour le volontariat les fonctions de
gestion relatives aux activités des associations à caractère social
et de solidarité, par le biais de la création d'un fonds, tout à
fait autonome par rapport à celui qui est visé à la loi régionale
n° 12/1994, dont les procédures d'attribution sont par ailleurs
simplifiées et déréglementées par notre projet de loi.
En conclusion je pense que l'on peut affirmer que ce projet de
loi représente une grande occasion pour le monde du bénévolat et
aussi des associations à caractère social et de solidarité, qui
permet entre outre aux réalités liées au monde du "non profit",
présentes et très enracinées en Vallée d'Aoste, d'être organisées
et soutenues par l'Administration régionale, tout en maintenant
leur autonomie, dans une optique de rationalisation et
d'efficacité, afin de garantir une synergie d'action et un meilleur
fonctionnement de leurs services, qui représentent en quelque sorte
une opportunité fondamentale et irremplaçable pour toute la
collectivité.
Président - Je déclare ouvert le débat.
La parole à la Conseillère Squarzino Secondina.
Squarzino (Arc-VA) - Questo disegno di legge rappresenta
sicuramente la volontà dell'Assessore di offrire uno strumento di
cornice normativa e di sostegno all'attività delle associazioni di
volontariato e di promozione sociale.
È una legge che l'Assessore ha discusso a lungo, per quasi un
anno con le diverse associazioni interessate in un gruppo di
lavoro. È un disegno di legge di cui il Consiglio non può che
prendere atto, nel senso che la stessa Commissione competente in
materia non ha sentito la necessità di ascoltare ulteriormente i
rappresentanti delle Associazioni interessate da questa normativa.
Anche oggi, come Consiglio, siamo chiamati a prendere atto di
questo disegno di legge, che traduce le nuove competenze previste
per le Regioni dalla riforma del Titolo V della Costituzione in
materia di servizi sociali. La base di questa normativa è
reperibile all'interno delle leggi statali, la n. 266 del 1991 e la
n. 383 del 2000, e abbiamo visto anche che in parte ricalca alcune
parti della legge regionale dell'Emilia Romagna, la quale, prima di
noi, ha esercitato questa sua competenza. Sappiamo anche che la
legge n. 266 dovrà essere rivista e modificata ed è chiaro che in
quel momento si interverrà su questa legge regionale sulla base di
eventuali nuove scelte fondamentali.
Noi condividiamo la scelta della Giunta di riconoscere il valore
del volontariato e dell'associazionismo di promozione sociale.
Siamo convinti che a questa realtà vada riconosciuta, anche nelle
scelte normative, autonomia di azione e capacità innovativa
nell'analizzare i nuovi bisogni emergenti e nell'individuare
risposte originali adeguate. A questo proposito, a mio avviso,
forse era possibile accentuare maggiormente questa autonomia delle
associazioni del volontariato e dell'associazionismo di promozione
sociale, indicate nel comma 1 dell'articolo 1, là dove si parla
delle finalità. Non ho trovato modo diverso, ma faccio un appello:
nel momento in cui si dovranno definire i piani di zona, dovranno
essere predisposti sul territorio i soggetti in cui analizzare le
realtà del territorio ed elaborare delle risposte; a mio avviso, in
quella sede, bisogna che sia le associazioni di volontariato che
quelle di promozione sociale siano chiamate a portare il loro
contributo nella programmazione, e non solo nel momento della
gestione.
Analizzando questo disegno di legge, c'è una parte che ci sia
alquanto perplessi. Sembra che ci sia una gestione alquanto
burocratica e dirigistica del mondo del volontariato. In campo
nazionale, ma anche nelle altre Regioni, si individuano nel
Registro e nell'Osservatorio gli strumenti per conoscere e
monitorare le realtà del volontariato e associative presenti nel
territorio. In campo regionale viene previsto un Registro che noi
riteniamo strumento importante per conoscere la complessa e
multiforme realtà dell'associazionismo e del volontariato e che
offre, anche a chi si vuole avvicinare a questo mondo, la certezza
di conoscere quelle realtà strutturate in modo organico e che
rispettano tutte le norme della trasparenza, sia all'interno che
all'esterno della propria attività.
Per quanto riguarda invece l'Osservatorio, sembra quasi che esso
sia stato, per così dire, sostituito da una serie di organismi, il
cui compito prevalente sembra essere quello di controllare
dall'alto le attività del volontariato e delle associazioni. Esiste
infatti una Consulta regionale presieduta dall'Assessore che
designa o elegge i rappresentanti all'interno di due Comitati
(Comitato di gestione e Comitato tecnico), secondo criteri della
rappresentatività delle realtà più consistenti. In questo modo ci
può essere il rischio che, ancora una volta, le associazioni più
forti prevalgano su quelle più piccole e che forse sono più
settoriali.
In questo susseguirsi di organismi non si capisce bene dove
trovi spazio proprio la caratteristica peculiare del volontariato,
che è quella di rispondere in modo flessibile alle esigenze e ai
bisogni che riesce a cogliere nella società. Si ha l'impressione
che la forza del volontariato non sia nelle idee e nei valori che
porta e di cui sono portatrici anche le piccolissime associazioni e
realtà, ma sia nella forza dei numeri, di grandi associazioni che
sono presenti anche in Valle d'Aosta nell'ambito della protezione
civile, ad esempio. Questo potrebbe essere un pericolo, su cui
bisogna fare attenzione; quindi chiederei, a chi deve designare,
un'attenzione particolare perché non siano, ancora una volta, i più
grandi a decidere per i più piccoli!
Si direbbe anzi che proprio il carattere innovativo e
sperimentale che caratterizza le proposte del volontariato non sia
considerato come valore, tanto che questa capacità innovativa e
sperimentale non è considerata un requisito con cui valutare le
organizzazioni con cui gli enti intendono sperimentare convenzioni
(si veda ad esempio il comma 5 dell'articolo 8, dove si individuano
una serie di criteri condivisibili, ma manca - a nostro avviso - il
criterio dell'innovazione). È prevista anche l'organizzazione
triennale di una Conferenza del volontariato come sede del
dibattito, del confronto, ma a cui pare non essere attribuita alcun
potere, alcuna capacità decisionale, è una conferenza consultiva,
di informazione... non voglio continuare oltre. Questa è la legge
che il volontariato, insieme all'Assessore, ha voluto e siglato e
ne prendiamo atto, anche se ci stupisce che il mondo del
volontariato accetti di essere "ingabbiato" in organismi
burocratici.
Noi abbiamo alcune osservazioni e domande che corrispondono ad
emendamenti che presentiamo, emendamenti che non sono pregiudiziali
rispetto alla nostra approvazione della legge; possiamo dire che
noi approviamo la legge a prescindere da... e l'approviamo perché è
una legge che le associazioni hanno fortemente voluto. È una legge
che può essere interessante dal punto di vista sperimentale, perché
sperimenta un modello nuovo, come faceva notare il relatore,
modello che probabilmente deve essere realizzato per verificare se
funziona o non funziona, e credo che lo spirito con cui questa
legge vada attuata sia proprio questo spirito di sperimentazione,
nel senso che si deve verificare se effettivamente nella vita di
questi organismi il volontariato continui a vivere per le sue
specialità oppure non rischi di essere in parte soffocato.
Presento gli emendamenti alla Presidenza.
Président - La parole au Conseiller Lanièce.
Lanièce (SA) - La "Stella Alpina" dà un giudizio positivo sul
disegno di legge oggi in esame, discusso in modo approfondito con
le varie associazioni di volontariato esistenti in Valle. Infatti
il metodo seguito nell'elaborazione dell'articolato è stato quello
della concertazione con gli organismi interessati attraverso vari
incontri e nell'acquisizione da parte dell'Amministrazione
regionale dei pareri resi dagli organismi interpellati. Si può
quindi condividere quanto indicato nella relazione, là dove si
afferma che il dettato normativo è il frutto del fecondo connubio
fra il mondo del "non profit" e la volontà politica regionale.
Questo disegno di legge è importante perché riconosce il valore
del volontariato e dell'associazionismo di promozione sociale, e
quindi merita un doppio plauso: il primo, rivolto a quelle risorse
umane che nella nostra regione si organizzano per intervenire nelle
situazioni di difficoltà, in cui vengono a trovarsi molti
Valdostani. L'esistenza di una rete di solidarietà e di una volontà
di intervento nelle situazioni di criticità è indice di un alto
livello di civiltà, al quale la nostra comunità è pervenuta.
D'altronde che la Valle d'Aosta non sia un'isola felice, dove non
esistono problemi e difficoltà, è una verità che non inficia il
valore dei risultati che pure sono stati ottenuti: la crescita
della nostra comunità e il discreto livello, la buona qualità della
vita per molti Valdostani sono una verità incontrovertibile e non è
negata neppure dalle situazioni di crisi incombenti e dal fatto che
molti dati dimostrano che esiste, anche in Valle d'Aosta, il
fenomeno delle nuove povertà e che la crisi, soprattutto quella del
settore industriale, pone a rischio il posto di lavoro e il futuro
di molti lavoratori. Le situazioni di crisi alle quali è possibile
mettere mano grazie al volontariato sono molteplici e quello del
volontariato è un settore importante, anche e soprattutto per la
tempestività con cui si occupa dei problemi. Prima che un problema
venga riconosciuto tale a livello politico-amministrativo e si
approntino le risposte, trascorre infatti inevitabilmente un lasso
di tempo forse un po' troppo lungo. Il volontariato invece
percepisce immediatamente il problema e interviene per affrontarlo,
anche se il problema in oggetto non costituisce un'emergenza
sociale diffusa e riguarda magari un numero ristretto di
persone.
Il secondo plauso lo rivolgiamo alla pubblica amministrazione.
Credo di dover dire che, poco a poco, la Regione sta prendendo
coscienza di non poter continuare ad essere una presenza invasiva
in tutti i settori, mostrando la capacità di riconoscere i fenomeni
e di programmare le risposte affidandone però la gestione alle vere
risorse sociali. Il volontariato, come la cooperazione e come anche
le organizzazioni del privato sociale, sono una ricchezza, poiché
consentono una molteplicità di risposte e perché consentono alla
Regione di non doversi attrezzare per essere sempre e solo lei a
dare risposte ai problemi, risposte che - come abbiamo visto -
spesso sono tardive in ragione della lentezza e della
burocrazia.
In merito al testo che fra poco analizzeremo presenterò, a nome
del nostro gruppo, 2 emendamenti che vanno nella direzione di
agevolare il compito delle associazioni di volontariato per quanto
riguarda le strutture a disposizione e l'acquisizione di
documentazione e informazioni utili alla loro attività.
Per concludere, a titolo puramente propositivo, mi permetto di
evidenziare alcune possibili criticità. Mi preoccupa il fatto che
possa determinarsi ciò che avviene nel volontariato che opera a
livello internazionale. L'esperienza del volontariato italiano è
uscita nel dicembre scorso da un confronto che ha coinvolto tutte
le realtà operanti in Italia. Il volontariato si è interrogato sui
propri costi: l'aiuto, il sostegno, l'intervento a fronte di
situazioni di criticità hanno un costo che, talora, l'esistenza di
leggi e di procedure burocratiche da osservare rendono più oneroso
ed eccessivo. La macchina del volontariato ha dei costi di gestione
che talvolta assorbono una fetta eccessiva della stessa quantità di
risorse destinate all'intervento e alle persone che dovrebbero
fruirne godendone i benefici. È un poco come la Regione che, per
funzionare, spende una fetta rilevante del proprio bilancio per le
cosiddette "spese correnti". Spero quindi che il volontariato in
generale e quello valdostano in particolare, riesca a superare
questi limiti e queste criticità.
Desidero inoltre segnalare all'Assessore quello che considero un
bisogno. A questo volontariato organizzato, strutturato,
riconosciuto se ne aggiunge un altro, per certi versi sommerso e
comunque molto attivo: si tratta spesso di un volontariato
assolutamente spontaneo e che in altre realtà regionali, penso al
Trentino, sta diventando molto importante. È il volontariato dei
gruppi di auto mutuo aiuto, che vanno a coprire problematiche come
l'alcolismo, la condivisione di talune malattie, le problematiche
genitoriali..., andando a coprire una vastissima gamma di
problematiche. Si tratta di un ambito che considero di grande
importanza e ne prefiguro lo sviluppo anche nella nostra regione.
Queste dinamiche, tuttavia, come è il caso delle dinamiche degli
alcolisti anonimi, non prevedono la possibilità che i partecipanti
si diano la visibilità pubblica, e quindi è impossibile immaginare
che possano strutturarsi in modo da risultare compatibili con una
regola di carattere burocratico-amministrativo o con una legge.
Parte del lavoro che svolgono può rientrare nelle dinamiche
indirette del volontariato, ma l'auto mutuo aiuto ne è una
componente differenziata, né è pensabile attivare in modo
gerarchico, quindi non spontaneo, attività di auto mutuo aiuto, la
cui caratteristica imprescindibile è quella di essere costituita da
pari che condividono un problema e lo affrontano, per lo più in
assenza di esperti esterni o di professionisti.
Mi auguro quindi che l'approvazione della legge regionale sul
volontariato sia l'occasione per migliorare il lavoro e l'azione
dei volontari e delle loro associazioni in Valle d'Aosta e che si
ponga attenzione alle dinamiche dell'auto mutuo aiuto, magari anche
promovendo opportune iniziative per verificare come la diffusione
di questi gruppi si stia producendo in altre regioni, in modo da
favorirne lo sviluppo anche in Valle d'Aosta.
Président - S'il n'y a pas d'autres Conseillers qui souhaitent
intervenir, je ferme la discussion générale.
La parole à l'Assesseur à la santé, au bien-être et aux
politiques sociales, Fosson.
Fosson (UV) - Grazie di tutte le osservazioni, grazie
soprattutto ai relatori per l'entusiasmo con cui hanno affrontato
queste problematiche, ma grazie anche ai miei uffici e a tutto il
mondo del volontariato che ha lavorato su questa legge - non
semplice da scrivere - per un anno circa.
Il punto di partenza nostro è stato proprio quello di
raccogliere al meglio questa opportunità che il volontariato ci
offre, per utilizzare al meglio questa che è una risorsa importante
per la Valle d'Aosta. Già ha detto il relatore come questa legge
riunisce insieme due tipi di volontariato, ma con lo stesso
spirito: mentre il volontariato propriamente detto è aperto a 360°
a tutti i bisogni, il volontariato di promozione sociale è invece
un volontariato aperto soprattutto a una certa fascia degli
iscritti, però lo spirito è uguale.
Il nostro desiderio era, con questi articoli, di non essere
assolutamente invasivi, ma di cogliere tutte le aspirazioni del
volontariato, di farlo partecipare alle nostre scelte; organizzare
vuol dire proprio quello, avere dei relatori che liberamente si
rapportassero con noi, in quanto non ci si poteva rapportare a
tutte le 99 associazioni attualmente iscritte. La nostra intenzione
non era sicuramente quella di "ingabbiarlo", tant'è vero che questa
legge è stata ampiamente voluta dal volontariato, anche là dove
precisa i rapporti, le convenzioni, il finanziamento. Forse si
poteva fare un po' di più, ha detto la collega Squarzino, sono
d'accordo, anche se ho raccolto la sua frase che diceva: "fare un
po' di più, però non ho trovato il modo per farlo in modo diverso";
quindi il desiderio di fare di più è di tutti, ma non è facile
trovare un testo che risponda maggiormente a quelle che sono state
le esigenze del nostro volontariato.
Per quanto riguarda i due gruppi di emendamenti, ringrazio
"Stella Alpina" di averlo presentato per tempo, lo abbiamo potuto
studiare. Sicuramente sono tutti e due accoglibili, soprattutto
l'emendamento 1, cioè all'articolo 3, quando si cerca di aprire
questo mondo del volontariato all'Europa, questa è una dimensione
che non avevamo previsto e che è giusto accogliere. Così le
modifiche all'articolo 14, dove prevede che non solo la Regione e
gli enti locali, ma anche l'azienda USL possa concedere ad uso
gratuito dei beni alle associazioni di volontariato.
Per quanto riguarda gli emendamenti del gruppo "Arcobaleno",
sicuramente l'emendamento 2 e l'emendamento 3 possono essere
accolti; anzi, tra l'altro, ringrazio, perché l'emendamento 2
prevede l'inserimento di circoli privati e associazioni comunque
denominate che dispongano limitazioni con riferimenti alle
condizioni economiche: questo non l'avevamo previsto, credevamo che
fosse sottinteso, ma non è vero, quindi è meglio precisarlo. Così
lo stesso anche l'emendamento 3 viene accolto, là dove prevede di
accogliere quelle associazioni di volontariato che pongano un
carattere innovativo e sperimentale per lo svolgimento delle loro
attività. L'emendamento 4 non può essere accolto, perché per
accedere ai documenti amministrativi c'è una legge regionale e
l'emendamento 1 è stato ampiamente discusso con tutte le
associazioni di volontariato in base alla realtà valdostana, per
cui non possiamo modificarlo. Non accetteremmo quindi gli
emendamenti 1 e 4, invece accetteremmo gli emendamenti 2 e 3.
Président - Je rappelle que la IIe Commission a donné son avis
favorable à majorité, ainsi que la Ve Commission; l'avis favorable
a été donné aussi par le Conseil permanent des collectivités
locales.
Nous passons à l'examen du projet de loi.
Je soumets au vote l'article 1er:
Conseillers présents et votants: 28
Pour: 28
Le Conseil approuve à l'unanimité.
Président - A l'article 2 il y a un amendement du groupe
"Arcobaleno", dont je donne lecture:
Emendamento
Al comma 3 dell'articolo 2 inserire dopo "cooperative
sociali" il seguente testo:
"ai circoli privati e associazioni comunque denominate che
dispongano limitazioni con riferimenti alle condizioni economiche e
discriminazioni di qualsiasi natura".
Je le soumets au vote:
Conseillers présents et votants: 27
Pour: 27
Le Conseil approuve à l'unanimité.
Président - Je soumets au vote l'article 2 dans le texte ainsi
amendé:
Articolo 2
(Definizioni e ambito di applicazione)
1. Ai fini della presente legge, si intende per:
a) attività di volontariato, il servizio continuativo reso,
senza fini di lucro e remunerazione, per solidarietà anche
indiretta, attraverso prestazioni personali, volontarie e gratuite,
svolte, individualmente o in gruppi, tramite organizzazioni di cui
il volontario fa parte, esclusivamente nei confronti di soggetti
terzi rispetto all'organizzazione di volontariato;
b) associazionismo di promozione sociale, le attività di
utilità sociale, svolte con l'esclusione di ogni scopo di lucro,
prevalentemente a favore degli associati, mediante prestazioni
personali, spontanee e gratuite, al fine di arrecare beneficio,
direttamente o indirettamente, a singoli soggetti o alla
collettività. La prevalenza si intende nel senso che l'eventuale
attività svolta a favore di terzi aderenti non può riguardare più
del 10 per cento degli stessi e del volume di attività complessivo,
debitamente comprovato.
2. Le attività delle organizzazioni di volontariato e delle
associazioni di promozione sociale, di seguito congiuntamente
denominate organizzazioni, si espletano nei seguenti
ambiti:
a) sanitario, socio-assistenziale e socio-sanitario, con
particolare riferimento alle fasce di bisogno sociale rappresentate
da malattia, disagio, povertà, diversità, marginalità, disabilità e
dipendenze patologiche mediante interventi rivolti a soggetti di
qualsiasi età e senza distinzione di sesso o di provenienza
geografica;
b) promozione e tutela dei diritti umani, della qualità della
vita e delle pari opportunità;
c) prevenzione delle varie ipotesi di rischio di calamità
naturali, con particolare riferimento alla protezione civile e alle
attività connesse di soccorso, accoglienza, ascolto e
accompagnamento;
d) protezione e tutela degli animali;
e) tutela e valorizzazione dell'ambiente, della cultura, del
patrimonio storico, artistico e monumentale, promozione e sviluppo
di attività connesse;
f) animazione, educazione, formazione ed orientamento delle
giovani generazioni;
g) educazione e formazione degli adulti;
h) promozione dell'attività sportiva non agonistica;
i) promozione del turismo sociale;
j) cooperazione allo sviluppo.
3. La presente legge non si applica ai partiti politici, alle
associazioni sindacali, alle associazioni professionali e di
categoria, alle cooperative sociali, ai circoli privati e
associazioni comunque denominate che dispongano limitazioni con
riferimenti alle condizioni economiche e discriminazioni di
qualsiasi natura, nonché alle organizzazioni che prevedono il
diritto di trasferimento della quota associativa o collegano la
partecipazione sociale alla titolarità di azioni o quote di natura
patrimoniale.
Conseillers présents et votants: 27
Pour: 27
Le Conseil approuve à l'unanimité.
Président - A l'article 3 il y a un amendement du groupe "Stella
Alpina", dont je donne lecture:
Emendamento
Dopo il comma 3 dell'articolo 3 sono aggiunti i seguenti
commi 4 e 5:
"4. Le organizzazioni hanno diritto di ottenere, su
richiesta, copia degli studi e delle ricerche pubblicate dalla
Regione e dagli enti locali nei settori di loro interesse.
5. La Regione favorisce l'acquisizione da parte delle
organizzazioni delle informazioni e degli strumenti utili
all'accesso ai finanziamenti e alle iniziative nazionali e
dell'Unione Europea."
Je le soumets au vote:
Conseillers présents et votants: 30
Pour: 30
Le Conseil approuve à l'unanimité.
Président - Je soumets au vote l'article 3 dans le texte ainsi
amendé:
Articolo 3
(Svolgimento dell'attività)
1. L'attività degli aderenti alle organizzazioni non può
essere retribuita in alcun modo, nemmeno dal beneficiario. Agli
aderenti possono essere rimborsate dall'organizzazione di
appartenenza le sole spese effettivamente sostenute per l'attività
prestata, entro i limiti previamente stabiliti dalle organizzazioni
stesse.
2. La qualità di aderente alle organizzazioni è incompatibile
con qualsiasi forma di rapporto di lavoro subordinato o autonomo e
con ogni altro rapporto di contenuto patrimoniale con
l'organizzazione di appartenenza.
3. Le organizzazioni possono assumere lavoratori dipendenti o
avvalersi di prestazioni di lavoro autonomo nei limiti strettamente
necessari al loro regolare funzionamento oppure occorrenti a
qualificare o specializzare l'attività da esse svolta.
4. Le organizzazioni hanno diritto di ottenere, su richiesta,
copia degli studi e delle ricerche pubblicate dalla Regione e dagli
enti locali nei settori di loro interesse.
5. La Regione favorisce l'acquisizione da parte delle
organizzazioni delle informazioni e degli strumenti utili
all'accesso ai finanziamenti e alle iniziative nazionali e
dell'Unione Europea.
Conseillers présents et votants: 30
Pour: 30
Le Conseil approuve à l'unanimité.
Président - Je soumets au vote l'article 4:
Conseillers présents et votants: 30
Pour: 30
Le Conseil approuve à l'unanimité.
Président - Je soumets au vote l'article 5:
Conseillers présents et votants: 30
Pour: 30
Le Conseil approuve à l'unanimité.
Président - A l'article 6 il y a un amendement du groupe
"Arcobaleno", dont je donne lecture:
Emendamento
All'articolo 6, comma 7, eliminare l'espressione "in
prevalenza".
La parole à la Conseillère Squarzino Secondina.
Squarzino (Arc-VA) - Prendo atto che l'Assessore non condivide
questo emendamento, volevo però illustrarlo egualmente, spiegare il
motivo, lo metto ugualmente ai voti e, come dicevo prima, non è la
votazione pro o contro un emendamento che può cambiare il nostro
giudizio sul disegno di legge.
Volevo spiegare il motivo per cui questo
"in prevalenza"
non funziona. Siamo d'accordo sul fatto che venga individuato come
requisito minimo di iscrizione ai registri il fatto che
un'associazione abbia almeno 10 aderenti, perché mi sembra che
un'associazione esiste quando un numero minimo di persone si mette
insieme per analizzare una situazione. Ci fa specie il fatto che si
preveda che possano concorrere al numero di 10, persone
appartenenti alla stessa famiglia anagrafica, anche se non in forma
prevalente. Sono d'accordo che una stessa famiglia possa
partecipare alla stessa associazione, però un'associazione dovrebbe
rappresentare la società civile, dare voce alla società civile, non
dar voce ad una famiglia!
Proponiamo quindi di togliere
"in prevalenza"
, nel senso
che preferiremmo che si dicesse perché un'associazione possa
iscriversi al registro, deve avere almeno 10 aderenti non
appartenenti alla stessa famiglia anagrafica; poi, in più per
arrivare a 12 o oltre aderenti possono aggiungersi tutti i
familiari che si vogliono, però questo ci sembra un elemento non
opportuno!
Président - Je soumets au vote l'amendement:
Conseillers présents: 24
Votants: 3
Pour: 3
Abstentions: 21 (Borre, Cerise, Cesal, Charles Teresa, Ferraris,
Fey, Fiou, Fosson, Isabellon, Maquignaz, Marguerettaz, Nicco,
Pastoret, Perrin, Perron, Praduroux, Rini, Salzone, Vicquéry,
Viérin Adriana, Viérin Laurent).
Le Conseil n'approuve pas.
Président - Je soumets au vote l'article 6:
Conseillers présents: 30
Votants: 25
Pour: 25
Abstentions: 5 (Curtaz, Lattanzi, Riccarand, Squarzino
Secondina, Tibaldi)
Le Conseil approuve.
Président - Je soumets au vote l'article 7:
Conseillers présents et votants: 28
Pour: 28
Le Conseil approuve à l'unanimité.
Président - A l'article 8 il y a un amendement du groupe
"Arcobaleno", dont je donne lecture:
Emendamento
Al comma 5 dell'articolo 8 aggiungere un'ulteriore lettera
d):
"d) dell'offerta di modalità di carattere innovativo e
sperimentale per lo svolgimento delle attività di pubblico
interesse".
La parole à la Conseillère Squarzino Secondina.
Squarzino (Arc-VA) - Qui voglio ringraziare l'Assessore - anche
per l'emendamento all'articolo 2 - per avere accettato questo
emendamento, perché mi sembra che i due emendamenti accettati
dall'Assessore vadano proprio nella logica di valorizzare di più le
caratteristiche del volontariato. Ringrazio di aver colto che la
specificità del mondo del volontariato e dell'associazionismo è
proprio la capacità di offrire risposte innovative e sperimentali
per affrontare problemi di carattere generale. Credo che sia
interessante che questa caratteristica venga inserita là dove gli
enti pubblici devono scegliere, all'interno delle varie proposte,
il soggetto più adatto a gestire un servizio.
Président - Je soumets au vote l'amendement:
Conseillers présents et votants: 30
Pour: 29
Contre: 1
Le Conseil approuve.
Président - Je soumets au vote l'article 8 dans le texte ainsi
amendé:
Articolo 8
(Convenzioni)
1. Le organizzazioni iscritte nel registro da almeno tre mesi
possono stipulare convenzioni con la Regione, gli enti locali e gli
altri enti pubblici.
2. Le organizzazioni iscritte nel registro da meno di un anno
possono stipulare convenzioni di durata massima annuale,
rinnovabili per una durata superiore, previa valutazione, da parte
dell'ente stipulante, della qualità delle prestazioni rese e dei
risultati ottenuti.
3. Gli elementi essenziali delle convenzioni sono stabiliti
con deliberazione della Giunta regionale.
4. Gli enti pubblicizzano la volontà di stipulare convenzioni
con le modalità da essi definite, dandone comunque comunicazione a
tutte le organizzazioni del loro territorio di riferimento,
iscritte nel registro ed operanti nel settore di attività oggetto
della convenzione.
5. Nella scelta delle organizzazioni con cui stipulare
convenzioni, gli enti tengono conto prioritariamente:
a) dell'esperienza specifica maturata nell'attività oggetto
di convenzione;
b) dell'esistenza di un'organizzazione operativa stabile sul
territorio di riferimento;
c) della rilevanza attribuita alla formazione permanente e
all'aggiornamento dei volontari;
d) dell'offerta di modalità di carattere innovativo e
sperimentale per lo svolgimento delle attività di pubblico
interesse.
6. La copertura assicurativa contro gli infortuni e le
malattie e le relative spese sanitarie, connesse con lo svolgimento
dell'attività prevista dalla convenzione, nonché la responsabilità
civile verso terzi e le eventuali spese di tutela legale, esclusi i
casi di dolo e colpa grave, degli aderenti alle organizzazioni sono
elemento essenziale della convenzione e gli oneri relativi sono a
carico dell'ente con il quale la convenzione è stipulata.
7. Le organizzazioni non possono partecipare a procedure di
evidenza pubblica relative all'affidamento di appalti pubblici di
lavori, servizi o forniture.
Conseillers présents et votants: 30
Pour: 30
Le Conseil approuve à l'unanimité.
Président - Je soumets au vote l'article 9:
Conseillers présents et votants: 30
Pour: 30
Le Conseil approuve à l'unanimité.
Président - Je soumets au vote l'article 10:
Conseillers présents et votants: 30
Pour: 30
Le Conseil approuve à l'unanimité.
Président - Je soumets au vote l'article 11:
Conseillers présents et votants: 30
Pour: 30
Le Conseil approuve à l'unanimité.
Président - Je soumets au vote l'article 12:
Conseillers présents et votants: 30
Pour: 30
Le Conseil approuve à l'unanimité.
Président - Je soumets au vote l'article 13:
Conseillers présents et votants: 30
Pour: 30
Le Conseil approuve à l'unanimité.
Président - A l'article 14 il y a un amendement du groupe
"Stella Alpina", dont je donne lecture:
Emendamento
"L'articolo 14 è così modificato:
Articolo 14
(Strutture per manifestazioni e attività
istituzionali)
1. La Regione, gli enti locali e l'Azienda USL, nel rispetto
dei principi di trasparenza e di imparzialità, possono prevedere
forme e modi per concedere alle organizzazioni, in uso gratuito,
beni, mobili ed immobili, utili allo svolgimento di manifestazioni
ed iniziative temporanee promosse dalle organizzazioni
medesime.
2. La Regione, gli Enti Locali e l'Azienda USL possono
altresì concedere alle organizzazioni, in uso gratuito, beni,
mobili ed immobili per lo svolgimento delle loro attività
istituzionali."
Je le soumets au vote:
Conseillers présents et votants: 30
Pour: 30
Le Conseil approuve à l'unanimité.
Président - Je soumets au vote l'article 15:
Conseillers présents et votants: 30
Pour: 30
Le Conseil approuve à l'unanimité.
Président - Je soumets au vote l'article 16:
Conseillers présents et votants: 30
Pour: 30
Le Conseil approuve à l'unanimité.
Président - Il y a ensuite le dernier amendement du groupe
"Arcobaleno", dont je donne lecture:
Emendamento
Aggiungere l'articolo 16 bis
(Diritto di informazione)
"1. Alle associazioni di volontariato e di promozione sociale
iscritte negli appositi registri regionali è riconosciuto il
diritto di accesso ai documenti amministrativi."
La parole à la Conseillère Squarzino Secondina.
Squarzino (Arc-VA) - Lo ritiro, signor Presidente, perché
l'obiettivo che voleva raggiungere è espresso, seppure in modo
diverso, dall'emendamento n° 1 proposto dalla "Stella Alpina".
L'obiettivo della trasparenza e dell'accesso ai documenti viene
ugualmente recepito.
Président - Le dernier amendement du groupe "Arcobaleno" est
retiré.
Je soumets au vote l'article 17:
Conseillers présents et votants: 30
Pour: 30
Le Conseil approuve à l'unanimité.
Président - Je soumets au vote l'article 18:
Conseillers présents et votants: 30
Pour: 30
Le Conseil approuve à l'unanimité.
Président - Je soumets au vote l'article 19:
Conseillers présents et votants: 30
Pour: 30
Le Conseil approuve à l'unanimité.
Président - Je soumets au vote le projet de loi dans son
ensemble:
Conseillers présents et votants: 30
Pour: 30
Le Conseil approuve à l'unanimité.
