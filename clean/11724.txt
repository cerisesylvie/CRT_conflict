Classificazione
TURISMO E INDUSTRIA ALBERGHIERA
Contributi, incentivi


Resoconto integrale del dibattito dell'aula
Oggetto del Consiglio n. 1246 del 22 marzo 1995 - Resoconto
SEDUTA ANTIMERIDIANA DEL 22 MARZO 1995
OGGETTO N. 1246/X Concessione di un contributo al Comitato Verde
Domani di Cogne per l'organizzazione della settima edizione del
Film naturalistico "Stambecco d'Oro".
Deliberazione Il Consiglio
Premesso che:
Il Comitato Verde Domani, con sede a Cogne, ha presentato
all'Assessorato regionale del turismo, sport e beni culturali, una
richiesta tendente ad ottenere, ai sensi della legge regionale 24
giugno 1992, n. 31, un contributo nelle spese previste per
l'organizzazione della settima edizione del Festival del film
naturalistico "Stambecco d'oro", che si terrà a Cogne dal 26 agosto
al 3 settembre 1995.
L'iniziativa, alla quale parteciperanno i migliori e più recenti
filmati naturalistici prodotti dalla BBC, National Geographich,
Anglia, Rai-Paneikon, Partridge Film, ABC, nonché produzioni di
registi italiani indipendenti, è patrocinata dal Consiglio
d'Europa, in quanto il 1995 è stato proclamato anno Pan-europeo per
la conservazione della natura.
I film ammessi a concorso verranno selezionati da un un'apposita
Giuria internazionale e proiettati al pubblico doppiati in lingua
italiana. Il trofeo "Stambecco d'oro" (primo premio assoluto del
valore di 10.000.000 di lire circa) verrà attribuito in base al
punteggio assegnato ai film in concorso da una giuria popolare.
Sono previsti inoltre altri premi che verranno attribuiti per il
contenuto scientifico, per la fotografia, per il commento sonoro,
eccetera. I filmati vincenti verranno poi inseriti in un circuito
itinerante italiano che privilegerà il contatto con la scuola media
inferiore e superiore.
A completamento delle proiezioni verranno poi organizzate delle
manifestazioni collaterali quali incontri con gli autori, mostre
fotografiche, di scultura, di disegni dei bambini.
Il preventivo per l'organizzazione della rassegna dei film in
questione espone una spesa complessiva di lire 228.000.000.
Si dà atto che l'Assessore al turismo, sport e beni culturali,
acquisito il parere dell'Ufficio regionale per il turismo, ritiene
che le spese sopra esposte siano ammissibili a contributo e che
l'iniziativa di cui trattasi sia da considerarsi, ai fini della
concessione di contributi previsti dalla vigente normativa
regionale, di interesse turistico promozionale. Si ritiene pertanto
di poter aderire alla richiesta dal Comitato Verde Domani mediante
la concessione, ai sensi della legge regionale 24 giugno 1992, n.
31, di un contributo di Lire 114.000.000, corrispondenti al 50
percento della spesa totale prevista per l'organizzazione della
manifestazione in oggetto.
- vista la legge regionale 24 giugno 1992, n. 31;
- visto il parere favorevole rilasciato dal Dirigente
dell'Ufficio regionale per il turismo dell'Assessorato del turismo,
Sport e Beni culturali, ai sensi del combinato disposto
dell'articolo 72 della legge regionale n. 3/1956 e successive
modificazioni e dell'articolo 21 della legge regionale n. 18/1980 e
successive modificazioni in ordine alla legittimità della presente
deliberazione;
Delibera
1) di approvare ai sensi della legge regionale 24 giugno 1992,
n. 31, la concessione di un contributo massimo di lire 114.000.000
a favore del Comitato Verde Domani Via Grand Paradis, 25 Cogne,
P.I. 00596730077 - e comunque in percentuale non superiore al 50
percento delle spese sostenute e regolarmente giustificate, per
l'organizzazione della settima edizione del Festival del film
naturalistico "Stambecco d'oro", in programma a Cogne dal 26 agosto
al 3 settembre 1995;
2) di impegnare la spesa di lire 114.000.000
(centoquattordicimilioni), con imputazione al capitolo 64320 del
bilancio preventivo della Regione per l'anno 1995 ("Contributi e
sussidi a istituzioni e organismi vari per attività nel settore del
turismo e del tempo libero") che presenta la necessaria
disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta dell'Assessorato regionale del turismo, sport e beni
culturali, anche ratealmente sulla base delle effettive necessità
finanziarie della società organizzatrice, salvo conguaglio da
effettuarsi a manifestazione conclusa e previa presentazione del
consuntivo di spesa corredato da idonei giustificativi;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Passiamo alla votazione.
Presenti, votanti e favorevoli: 24
Il Consiglio approva all'unanimità
