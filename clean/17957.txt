Classificazione
CAVE, MINIERE E TORBIERE
COOPERAZIONE


Resoconto integrale del dibattito dell'aula
Oggetto del Consiglio n. 1055 del 15 dicembre 1999 - Resoconto
OGGETTO N. 1055/XI Concessione di un contributo
all'Associazione marmifera della Valle d'Aosta per la realizzazione
di iniziative promozionali della produzione di marmi, graniti e
pietre della Valle d'Aosta, ai sensi della l.r. n. 31/1993. Impegno
e liquidazione di spesa.
Deliberazione Il Consiglio
Tenuto conto della richiesta presentata dall'Associazione
Marmifera della Valle d'Aosta tendente ad ottenere la concessione
di un contributo previsto dalla legge regionale 13 maggio 1993, n.
31, per la realizzazione di iniziative promozionali della
produzione di marmi, graniti e pietre della Valle
d’Aosta mediante la partecipazione a manifestazioni
fieristiche;
Richiamata la L.R. n. 31/93 concernente la concessione di
contributi per iniziative e manifestazioni finalizzate al
potenziamento delle attività economiche;
Preso atto che i competenti uffici hanno riscontrato la
regolarità dei rendiconti delle spese sostenute per affitto e
allestimento di spazi espositivi, trasporto, vitto e alloggio,
ammontanti complessivamente a L. 191.218.306=, così ripartite:
a) Partecipazione con uno stand alla 69
ème
Foire-Exposition de la Haute-Savoie - Mont-Blanc de la
Roche-sur-Foron (Haute-Savoie) tenutasi dal 24 aprile al 3 maggio
1999 L. 119.136.388
b) Partecipazione con uno stand alla Mostra internazionale di
marmi, pietre e tecnologie di Verona tenutasi dal 16 al 19
settembre 1999
L. 66.331.918
c) Presenza associativa alle manifestazioni promozionali della
Fiera internazionale Marmi Macchine e Servizi di Carrara tenutasi
dal 26 al 30 maggio 1999 L. 5.750.000
Ritenuto opportuno aderire alla richiesta di cui si tratta
mediante la concessione di un contributo di L. 99.434.000= pari al
52% della spesa effettivamente sostenuta in base
all’art. 3 - lettera b) della legge regionale 13
maggio 1993, n. 31;
Richiamata la precedente deliberazione della Giunta regionale n.
2 in data 11 gennaio 1999 concernente l’approvazione
del bilancio di gestione della Regione per l'anno 1999 e per il
triennio 1999/2001, con attribuzione alle strutture dirigenziali di
quote di bilancio e degli obiettivi gestionali correlati e di
disposizioni applicative, nonché la circolare n. 4 in data 29
gennaio 1999;
In attuazione dell'obiettivo 132301 "Interventi di promozione e
sviluppo dell'artigianato e di altri settori";
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto a controllo;
Visto l'art. 3, comma 1 - lettera m) della legge regionale 7
dicembre 1979, n. 66, e successive modificazioni in ordine alla
competenza del Consiglio regionale;
Visto il parere favorevole rilasciato dal Capo Servizio
incentivi ai consorzi ed alle imprese artigiane dell'Assessorato
dell'Industria, Artigianato ed Energia, ai sensi del combinato
disposto degli articoli 13, comma 1, lettera e) e 59, comma 2 della
legge regionale 23 ottobre 1995, n. 45, sulla legittimità della
presente deliberazione;
Delibera
1) di concedere all'Associazione Marmifera della Valle d'Aosta
con sede in Aosta - C.so Padre Lorenzo n. 10 - C.F. 91009400077 un
contributo di L. 99.434.000= pari al 52% della spesa effettivamente
sostenuta per la realizzazione di iniziative promozionali della
produzione di marmi, graniti e pietre della Valle d'Aosta;
2) di approvare, impegnare e liquidare la spesa di L.
99.434.000= (novantanovemilioniquattrocentotrentaquattromila) con
imputazione al capitolo 47806 - Rich. 4485 - del bilancio
preventivo della Regione per l'anno 1999 ("Contributi per
iniziative e manifestazioni economiche e per il potenziamento delle
attività economiche"), che presenta la necessaria
disponibilità.
Président
Je soumets au vote la délibération n° 33:
Conseillers présents: 30
Votants: 26
Pour: 26
Abstentions: 4 (Beneforti, Curtaz, Frassy, Tibaldi)
Le Conseil approuve.
