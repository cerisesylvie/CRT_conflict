Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3597 del 23 marzo 1988 - Resoconto
OGGETTO N. 3597/VIII - OCCUPAZIONE NEL SETTORE DELLA
FORESTAZIONE E POSSIBILI ALTERNATIVE PER FAR FRONTE ALL'ELEVATO
LIVELLO DI DISOCCUPAZIONE IN VALLE D'AOSTA.
(Interrogazione).
PRESIDENTE
: Do lettura dell'interrogazione in oggetto,
presentata dai Consiglieri Cout e Mafrica:
INTERROGAZIONE
OSSERVATO
che il lavoro nella forestazione, pur
rivelandosi come non adeguato a soddisfare esigenze di lungo
periodo, rappresenta comunque uno strumento utile per alleviare le
conseguenze della crisi industriale e della disoccupazione;
ALLO SCOPO
di avere notizie sui programmi di apertura
dei cantieri forestali per il 1988,
i sottoscritti Consiglieri regionali
INTERROGANO
gli Assessori competenti per sapere:
1)
quante persone sono state occupate nei antieri
forestali nell'anno precedente;
2)
quante di queste hanno richiesto la riconferma per
l'anno in corso, avendo raggiunto il numero di giornate
prescritto;
3)
quali spazi vi siano per iscritti alle liste di
disoccupazione finora non utilizzati in lavori di
forestazione
;
4)
quali altre possibilità di occupazione siano allo
studio per far fronte al sempre elevato livello di disoccupazione
registrato nella nostra Regione.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Je vais commencer par répondre à une
partie des questions; je crois que mon collègue Lanivi complètera
pour les 3e et 4e questions.
En 1987 on a employé dans le secteur de l'afforestation - et
l'on entend par là les trois services compétents de la
sylviculture, qui a évidemment le plus grand nombre d'ouvriers, de
l'aménagement hydraulique et de la défense du sol et le service de
la protection de l'environnement -1329 ouvriers.
Pour ce qui est de la deuxième question, "quante di queste hanno
richiesto la riconferma per l'anno in corso, avendo raggiunto il
numero di giornate prescritte", nous ne pouvons pas, nous, donner
une réponse, car il n'y a pas de requête à l'Assessorat de
reconfirmer le poste de travail, car les ouvriers forestiers
s'inscrivent au bureau de placement et c'est nous qui, à
l'ouverture des chantiers, demandons que l'on nous envoie, par
requête nominative, ceux qui ont fait plus de 51 jours de travail
et, par requête numérique, ceux qui en ont moins.
Le bureau de placement ne nous envoie pas au préalable la liste
de tous ceux qui sont inscrits. Il y en a certainement quelques-uns
qui entre temps ont trouvé du travail et partant ne demandent plus
à être employés chez nous. La grande majorité, en revanche, est
encore inscrite sur les listes de placement.
Pour cette année, nous pouvons en tout cas assurer, dans le
secteur de l'afforestation, dans les trois services, le même nombre
de places que l'année dernière, car, M. Mafrica se rappelle sans
doute, est encore en vigueur ce plan extraordinaire, voté par ce
Conseil en juin dernier, qui pourvoit ces 100 postes et cela nous
permet, entre le financement normal et le financement spécial, de
maintenir ces places.
Parallèlement, il y aura une augmentation des postes par
d'autres lois: la loi sur les fonds régionaux d'investissement et
d'occupation permettra, dans le secteur de notre Assessorat,
d'employer cette année 153 ouvriers pour l'aménagement des
sentiers, par le biais des deux programmes prévus pour les années
87 et 88. Il y aura également la possibilité d'employer d'autres
ouvriers grâce à la loi n° 65 de l'année dernière sur le vert
public, pour lequel nous sommes en train d'organiser un cours de
pépiniéristes; cette loi permettra d'engager du personnel pour la
mise en place d'arbres le long des routes, pour la surveillance et
l'aménagement des aires de pique-nique ainsi que pour les espaces
verts que les communes aménageront directement ou à travers notre
service.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (A.D.P.):
Completo la risposta, già data
dall'Assessore Perrin, offrendo alcuni dati sintetici che si
riferiscono all'andamento, dal 1° gennaio 1986, dell'esperienza
maturata con l'entrata in vigore della legge n. 4. I dati, molto
precisi, non solo sotto l'aspetto quantitativo, ma anche
qualitativo, si riferiscono alla situazione dei cassintegrati e di
coloro che sono in disoccupazione speciale.
Al 1° gennaio 1986, in Valle d'Aosta, si registravano 1.051
cassintegrati e 176 disoccupati speciali, per un totale di 1.227
persone interessate.
Al 1° gennaio 1988, i cassintegrati da 1.051 sono scesi a 500,
con una diminuzione di 555 unità, mentre i disoccupati speciali da
176 sono passati a 413, con un aumento di 237 unità. Quest'ultimo
fenomeno è dovuto alla cessazione della cassa integrazione per
alcune persone. Pertanto, il totale dei cassintegrati e dei
disoccupati speciali da 1.227 è sceso a 913, con una diminuzione di
314 unità pari al 25%, nel periodo dal 1° gennaio 1986 al 1° marzo
1988. La somma di queste due categorie rappresenta circa il 2%
della forza lavoro esistente in Valle d'Aosta, che è stimata
intorno alle 48.000/50.000 unità.
Per quanto concerne l'aspetto propositivo, forse potranno
servire i dati che sono stati messi a punto dalle ricerche
effettuate dalla Agenzia del Lavoro e che distribuirò, non appena
avremo anche i risultati della terza indagine, sull'esperienza dei
diplomati negli ultimi cinque anni scolastici, distinti per corsi
di lavoro o meno, e che, insieme all'indagine sulla cooperazione,
ci offrirebbe il quadro complessivo della situazione. La prima
indagine riguarda la situazione dei cassintegrati, la seconda
esamina l'offerta e la domanda di lavoro, la terza prende in esame
la situazione dei diplomati e la quarta è relativa al mondo della
cooperazione.
Due di queste indagini sono già state pubblicate e due sono
ancora in corso di ultimazione, ma provvederemo anche alla loro
pubblicazione. Valuteremo se sarà il caso di procedere
all'immediata distribuzione dei risultati delle prime due indagini
oppure se sia preferibile distribuire tutte e quattro le ricerche
al completo.
Alla domanda sul numero dei lavoratori che hanno superato il 50°
anno di età e che si trovano in disoccupazione speciale rispondo
dicendo che a noi risultano 113 unità, così suddivise: 32 alla SIV,
20 alla FORTUNA-WEST, 5 all'IN.TE.VA., 47 alla CHATILLON e 9 alla
MAXEL. Ho anche la ripartizione tra maschi (55) e femmine (58).
Per quanto riguarda gli intendimenti della Giunta, segnalo,
intanto, la presentazione della legge di riorganizzazione degli
interventi in materia di occupazione (e qui rientra il discorso
dell'Agenzia del Lavoro), che è all'esame presso delle Commissioni
competenti, e poi posso elencare:
- la legge sulla cooperazione;
- importante, per i suoi effetti immediati, è a legge
sull'apprendistato artigiano, che ha reso possibile una notevole
ripresa di assunzioni di apprendisti;
- gli effetti della legge n. 4, che sono già stati segnalati
nella relazione introduttiva alla legge regionale sulla
riorganizzazione degli interventi in materia di occupazione, dove
abbiamo fornito una specie di quadro riepilogativo degli effetti
dell'applicazione di quella legge nell'assunzione dei
cassintegrati, nella diffusione dell'imprenditorialità e dei lavori
socialmente utili, nonché nell'attività formativa. Questi dati sono
già stati forniti e, pertanto, non sto a ripeterli.
Per quanto concerne le proiezioni per il 1988, invece, tengo a
precisare che saranno sviluppate 7 iniziative formative,
finalizzate all'occupazione, che dovrebbero consentire l'assunzione
di circa 98 persone. Sono previsti corsi per saldatori, operatori
movimento terra, manutentori di impianti termici, addetti
all'"office-automation", responsabili di unità produttive di
abbigliamento, operatrici di unità produttive di abbigliamento,
operatori polivalenti del verde, manutentori di aree verdi e
tecnici di automazione. Questi corsi dovrebbero offrire circa 90
posti di lavoro.
Per le assunzioni a tempo indeterminato, escludendo la
trasformazione dei contratti di formazione e lavoro, si prevedono
circa 40 ulteriori unità ed altre 48 sono previste nel settore del
lavoro autonomo, singolo o in cooperativa. Si prevede, inoltre,
l'utilizzazione di circa 250 persone nei lavori socialmente
utili.
Queste sono attività di tutela delle categorie interessate, ma
si sta promuovendo anche lo sviluppo delle attività
imprenditoriali, che dovrebbe raggiungere la massima espansione nel
1988. Mi riferisco, in particolare, al gruppo SCOTT, che in questo
momento ha già fatto un certo numero di assunzioni, ma che attende
l'ultimazione dei lavori di ristrutturazione dello stabilimento per
raggiungere il tetto massimo di assunzioni con circa 30 ulteriori
unità lavorative.
Vi sono anche altre iniziative che ho già elencato e che non è
assolutamente il caso ch'io ripeta, ma che si riferiscono
all'applicazione delle convenzioni stipulate con varie aziende che
già nel corso del 1988 dovrebbero migliorare la loro situazione o
impiantare nuove attività. Mi riferisco, ad esempio, alla
BLACKSTONE...
In riferimento al sempre elevato livello di disoccupazione,
voglio segnalare che esso, in Valle d'Aosta, si aggira
complessivamente intorno ad una percentuale del 50% inferiore a
quella registrata dalla media nazionale.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Noi abbiamo presentato questa
interrogazione perché abbiamo constatato che esistono alcune
situazioni particolari.
Dalle risposte dell'Assessore Perrin risulta che l'occupazione,
nel campo della forestazione, presenta alcune piccole novità, ma,
in linea di massima, conferma i dati dello scorso anno.
Dalle risposte dell'Assessore Lanivi, invece, emerge che si
stanno facendo alcune cose nuove delle quali bisogna prendere atto,
anche se rimangono degli aspetti particolari del problema. Mi
spiego meglio. È vero, ad esempio, che anche altri dipendenti in
cassa integrazione speciale possono beneficiare degli interventi
dei cassintegrati, però, anche se gli stessi sono diminuiti, tra il
1986 ed il 1988, di ben 314 unità, rimane valido il discorso di
fondo relativo al che cosa faranno e alle loro effettive
possibilità di inserimento. Solo una piccola parte di loro,
infatti, potrà risolvere il problema della disoccupazione, che
rimarrà, invece, per la maggior parte di loro.
Voglio fare un esempio, in merito, che si registra nel campo
della forestazione e che è stato anche uno dei motivi che ci ha
sollecitati a presentare l'interrogazione. Ci siamo resi conto che
nelle zone della Bassa Valle i problemi delle lunghe liste di
collocamento continuano a rimanere tali e quali; in queste liste ci
sono dei casi molto gravi, anche se è vero che i cantieri della
forestazione e alcuni specifici interventi dell'Assessorato
all'Industria, Commercio, Artigianato e Trasporti hanno risolto dei
problemi.
È giusto ed innegabile che chi ha lavorato per un certo numero
di giornate continui a lavorare ed è anche giusto, al limite, come
abbiamo saputo dai giornali, che una battaglia sindacale si sia
risolta con la trasformazione dei contratti a tempo determinato in
contratti a tempo indeterminato o che, perlomeno, si vada in questo
senso.
Tutto questo è giusto, però, oltre ai lavoratori che saranno
confermati, ci sono dei disoccupati iscritti alle liste di
collocamento, che, stando alle vigenti disposizioni, non verranno
mai assunti, perché, pur avendo delle esigenze di gran lunga
maggiori, saranno sempre preceduti da qualcun altro che, magari con
minori esigenze, ha però già lavorato nella forestazione e quindi
verrà riassunto per ragioni di precedenza.
Una signora, ad esempio, madre di due figli e con marito
invalido, che dispone di una pensione di 800.000 al mese, è prima
in una graduatoria comunale di disoccupazione; questa signora,
però, aspetta da anni di poter essere assunta nei cantieri della
forestale, perché per ragioni di età non rientra nelle possibilità
previste dai contratti di formazione e lavoro. Potrebbe essere
assunta solo nei cantieri di lavoro, che però sono una cosa molto
diversa, e c'è sempre qualcuno che la precede nelle
graduatorie.
Oltre al caso di questa signora, ce ne sono sicuramente altri di
persone che un tempo erano cassintegrate e che ora sono
disoccupate, ma che non riusciranno mai ad essere assunte proprio
per le precedenze stabilite dalla normativa vigente, perché hanno
ormai una certa età.
L'intento di questa interrogazione, quindi, è proprio quello di
capire se la Giunta regionale abbia esaminato questo problema e se
abbia individuato delle proposte utili a dare una soluzione a
quelli che hanno già lavorato, che avrebbero tutte le migliori
intenzioni di lavorare e che costituiscono dei casi molto
particolari, perché esprimono delle esigenze molto gravi. Sarebbe
bene, quindi, che anche questi casi potessero accedere ai posti
della forestale, che, tra l'altro, stanno diventando sempre più
appetibili.
Per concludere, ci sembra di poter dire che alcuni interventi
sono stati effettivamente fatti, ma è giusto che gli interventi per
favorire l'occupazione non siano individuati solo nel campo della
forestazione, ma siano individuati in uno spettro più vasto di
possibilità e comprendano anche quelli previsti dall'Assessorato
all'Industria, Commercio, Artigianato e Trasporti, tesi a favorire
le assunzioni degli apprendisti da parte delle imprese
artigiane...
Ci sembra giusto fare un esame più approfondito, proprio perché
questi interventi settoriali non risolvono tutta la gamma di
esigenze e non offrono la sicurezza di assunzione a qualche grave
situazione che si registra nelle liste di collocamento.
Questa è l'esigenza che noi vogliamo sottolineare ancora una
volta, anche se esprimiamo un giudizio positivo sui passi che si
sono fatti. Ripetiamo che occorre prendere in considerazione, col
dovuto riguardo, anche alcuni casi del tutto particolari.
