Classificazione
CONSIGLIO REGIONALE
Attività consiliare d'aula



Oggetto del Consiglio n. 3022 del 11 dicembre 2023 - Resoconto
OBJET N° 3022/XVI - Communications du Président du
Conseil.
Bertin (Presidente) -
Alla presenza di 31 Consiglieri,
possiamo dare inizio ai lavori. Punto n. 1. En ouverture de cette
séance, je tiens à rappeler deux personnalités qui ont disparu
récemment et qui ont laissé un grand vide parmi nous: l'Ami de la
Vallée d'Aoste, Léonard Gianadda, et le Syndic de Pré-Saint-Didier,
Riccardo Bieller.
Léonard Gianadda, créateur en 1976 de la Fondation Pierre
Gianadda de Martigny et décoré du titre d'Ami de la Vallée en 2022,
était très lié à notre région. Il avait collaboré à l'organisation
du premier musée en plein air dans la commune d'Étroubles et il a
offert au Conseil la statue d'Auguste qui se trouve sur la place de
l'Arc à Aoste.
Léonard était un homme qui a avait un profond dévouement en
faveur de l'art, un homme qui a transformé ses rêves et ses
passions en réalité et en actions. Une personnalité extraordinaire
qui a marqué la vie de tant de personnes.
La Valle d'Aosta piange anche la morte di Riccardo Bieller,
Sindaco di Pré-Saint-Didier e Presidente dell'Unité des Communes
Valdigne Mont-Blanc. Riccardo era un uomo che metteva grande
passione nelle cose che faceva, anche nel suo agire quotidiano a
servizio dell'amministrazione e dei cittadini. È stato protagonista
di molti progetti, così come ha contribuito, con progetti e azioni,
allo sviluppo dell'intera Valdigne.
Alle famiglie di Bieller e di Gianadda vanno le nostre
condoglianze più sincere.
In loro memoria, chiedo di osservare un minuto di silenzio.
Minuto di silenzio
Presidente -
Il 29 novembre, la Giunta ha depositato un
disegno di legge che detta le disposizioni in materia di disciplina
e gestione delle tasse automobilistiche regionali. L'atto è stato
assegnato alla II Commissione.
Il 22 novembre, la Giunta regionale ha presentato un disegno di
legge che contiene disposizioni organizzative straordinarie,
urgenti e temporanee e per assicurare la regolare erogazione e la
qualità dei livelli essenziali di assistenza nel sistema sanitario
regionale e altre disposizioni urgenti in materia di sanità. Il
provvedimento è stato assegnato alla V Commissione per competenza e
alla II per la compatibilità finanziaria.
La Conferenza dei Capigruppo, nella riunione di martedì 5
dicembre, ha deciso l'ordine dei lavori di questa riunione del
Consiglio regionale dedicata principalmente alle leggi di bilancio
della Regione per il triennio 2024-2026.
Nella seduta pomeridiana odierna, verranno esaminati i punti n.
1, 2, 3, 4, 5, 6, 6.01, 6.02, 6.03, 7, 8 (comunicazioni dei
Presidenti, approvazione verbali, comunicazioni di variazioni di
bilancio, rinvio del disegno di legge n. 119, tre
question
time
, due interrogazioni con risposta scritta).
Inizieremo quindi l'illustrazione abbinata delle leggi di
bilancio (punti 4.01 e 4.02), con gli interventi dei relatori di
maggioranza, consigliere Malacrinò, e di minoranza, consigliere
Aggravi, e del presidente della Regione, Renzo Testolin.
La discussione generale congiunta delle relazioni della Sezione
di controllo della Corte dei conti (punti da 3.01 a 3.07) e dei
disegni di legge di bilancio inizierà nella seduta mattutina di
domani, martedì 12, alle ore 9.00.
Vi ricordo che è fissato per domani, entro le ore 12, il
deposito degli emendamenti che non devono essere corredati dal
parere di compatibilità finanziaria.
Gli eventuali ordini del giorno dovranno essere depositati, come
sempre, prima della chiusura della discussione generale.
Come deciso sempre dalla Capigruppo, i lavori della giornata di
martedì proseguiranno in seduta notturna, fino alle ore 24, con una
pausa tra le 20 e le 21.
Dopo la chiusura della discussione generale, vi saranno le
repliche dei Consiglieri relatori, del Presidente della Regione,
oltre che l'esame e la votazione degli eventuali ordini del
giorno.
Vi sarà quindi la presa d'atto delle relazioni della Sezione di
controllo della Corte dei conti.
Prima della votazione separata della legge di stabilità
regionale e del bilancio, si potranno effettuare le dichiarazioni
di voto.
Vi segnalo infine che le iniziative depositate dal gruppo Forza
Italia per questo Consiglio sono state ritirate.
Il 1° dicembre, a Roma, nella sala monumentale della Presidenza
del Consiglio dei Ministri, ho presieduto il seminario "La
valutazione delle politiche: l'utile dialogo tra Assemblee e
Giunte". L'iniziativa è stata promossa nell'ambito del Progetto
CAPIRe, da me coordinato, dalla Conferenza dei Presidenti delle
Assemblee legislative e dalla Conferenza delle Regioni e delle
Province autonome.
La mattinata è stata l'occasione per continuare il dibattito
sulle opportunità legate alla valutazione e favorire una
riflessione sulle modalità di collaborazione tra Legislativi ed
Esecutivi in questo ambito.
Attività di valutazione che abbiamo recentemente intrapreso
anche come Regione Valle d'Aosta con l'istituzione del Comitato
paritetico di controllo e valutazione, che si è peraltro riunito
l'ultima volta il 5 dicembre scorso.
Ricordo, infine, che ricorre oggi la giornata internazionale
della Montagna istituita dalle Nazioni Unite a partire dal 2003 e
che quest'anno è dedicata al "ripristino degli ecosistemi montani".
Un tema di grande attualità che ci porta a riflettere sul valore
della nostra regione e di tutti quei territori montani che, tutti
insieme, ricoprono oltre un quarto della superficie terrestre e
sono abitati da circa un miliardo di persone.
La parola al Presidente della Regione.
Testolin (UV) -
Mon intervention est justement pour
rappeler, au nom du Gouvernement régional et je pense de toute
l'Assemblée, la grave disparition de Riccardo Bieller qui nous a
touché transversalement pour ce qui est du monde politique, du
monde de l'Administration et le monde de tous les Valdôtains, parce
que nous avons perdu un administrateur qui a donné grand part de sa
vie, presque une cinquantaine d'années, au service de sa commune
et, plus en général, de sa communauté, la Valdigne. Cela nous a
touché et frappé profondément. Le numéro et la quantité de
personnes qui ont assisté la semaine dernière à l'enterrement de
Riccardo ont transmis cette unité qui représente le souvenir le
plus important pour une personne qui a travaillé au service des
autres pendant pas mal de temps. Je crois qu'il n'y a pas de
paroles, sinon une expression qui m'a frappé beaucoup au moment de
la veille, le jour qu'il est mort; j'ai rencontré une personne qui
m'a dit en patois: "Prédzahe seumplo ma fïdjahe les baggjues". Il
parlait simple mais il faisait les choses. Parlava semplice ma
faceva le cose. Ça je crois que c'est l'exemple d'une personne qui
s'est toujours mise au service et on doit le rappeler pour sa
simplicité, pour son honnêteté, pour le travail qu'il a accompli
dans tous les domaines, dans le domaine de l'agriculture ainsi que
dans son travail auprès de la SIP pendant pas mal d'années et
encore dans la commune au service de toutes les activités présentes
sur le territoire. Il s'était mis à disposition même pour
participer aux compétitions électorales pour le Conseil régional.
On l'a connu dans les situations les plus critiques, sans peur
d'intervenir et avec le courage de mettre en relief même les choses
les moins simples et les moins banales. Alors, on le rappellera
comme ça, avec tous les amis qu'il avait. Nous faisons nos
condoléances les plus sincères à toute la famille, aux enfants et
aux neveux qui gardent cette figure comme un exemple, comme le
feront les Valdôtains aussi.
Presidente -
Si è prenotato il Consigliere Jordan, ha
facoltà di intervenire.
Jordan (AV-VdA Unie) -
Merci, Président, j'interviens au
nom du groupe Alliance Valdôtaine-Vallée d'Aoste Unie. Nous aussi
voulons rappeler ici, dans cette salle, Riccardo Bieller. Comme il
l'a bien dit le Président, il était un ami, un administrateur
clairvoyant qui a beaucoup travaillé pour sa commune pendant
plusieurs années. Il laisse un vide important dans sa commune,
Pré-Saint-Didier, dans la Valdigne, mais je crois aussi dans toute
la Vallée d'Aoste. Une personne directe, clairvoyante, qui
travaillait pour le bien de sa commune et de sa communauté et qui a
beaucoup travaillé aussi dans le domaine de l'agriculture et de la
gestion des territoires. Une personne qui laissera un vide dans
toute la Vallée d'Aoste.
Encore un souvenir, en faisant partie de la Vallée du
Grand-Saint-Bernard, de Monsieur Léonard Gianadda: comme il l'a dit
le président Bertin, il était un Ami de la Vallée d'Aoste mais
aussi un ami de la Vallée du Grand-Saint-Bernard, avec lequel nous
avons établi des liens importants dans le domaine artistique. Une
personne qui a bâti son succès sur l'art et qui laisse un vide
profond dans la communauté de Martigny, dans le Valais, mais aussi,
de quelque façon, dans la Vallée d'Aoste.
Presidente -
Consigliere Aggravi ne ha facoltà.
Aggravi (RV) -
Grazie Presidente. Per collegarmi,
partecipare e condividere il ricordo che i colleghi hanno fatto,
non soltanto di un amministratore importante della Valdigne ma io -
almeno personalmente - anche di una persona che conoscevo molto
bene e con la quale giustamente, come ricordava il Presidente, si
poteva sicuramente parlare chiaro e, anzi, ogni tanto parlava anche
molto chiaro, Riccardo, e anche molto direttamente, ma le cose, nel
bene o nel male, venivano fatte. Spesso, senza fare grandi
citazioni, se una via non c'era, la si creava per riuscire ad
arrivare al risultato.
Io personalmente ho l'immagine non soltanto di una persona che
ho conosciuto al di fuori della politica, ma un brevissimo aneddoto
risale alla campagna del 2018, quando la Comunità montana della
Valdigne organizzò un dibattito tra i vari candidati, e lui
arrivando mi disse: "Visto che ci conosciamo, siediti vicino a me,
così facciamo prima", era molto diretto e molto pratico.
Alla fine di quel dibattito, che fu anche molto acceso, perché
ovviamente c'erano tutti i candidati ed erano rappresentate tutte
le forze che erano in corsa all'epoca, lui ebbe a dire davanti a
tutti: "Alla fine, l'importante è che qualcuno di noi, qualcuno
della Valdigne, ad Aosta ci vada".
Al di là delle differenze, dei vari gruppi politici, delle idee
e di quant'altro, quello che Riccardo ha insegnato e ci ha
insegnato non è stato soltanto fare le cose ma anche, magari in
maniera aspra e diretta, confrontarsi. Questo, secondo me, è il
lascito più importante che troviamo.
La comunità della Valdigne, ma soprattutto Pré-Saint-Didier,
perde una grande persona ed un grande uomo che sarà difficile da
colmare. Non sono parole di circostanza ma è l'evidenza di chi
conosce una realtà che è piccola, unita, ma che negli anni, grazie
soprattutto alla sua forza e alla sua volontà, è cambiata
enormemente, perché possiamo dire che un paese come
Pré-Saint-Didier è cambiato enormemente soprattutto per - io dico -
la sua volontà, perché prima di tutto l'uomo politico deve avere
una volontà, sennò le cose non si fanno da sole.
Voglio salutare Riccardo non tanto come rappresentante di un
gruppo ma, collegandomi alle parole del Presidente, salutarlo a
nome di tutta l'Aula come un grande amministratore, un
amministratore importante, ma soprattutto una persona con la quale
si poteva parlare chiaro ovunque lo si trovasse.
Presidente -
Consigliere Manfrin.
Manfrin (LEGA VDA) -
Grazie Presidente, io passerei ad un
altro argomento, richiamerei, Presidente, il fatto legato
all'articolo 43 del Regolamento, ovvero il fatto che lei debba dare
informazione a quest'Aula delle lettere ricevute.
Come lei sa, la Consulta regionale per le pari opportunità ha
trasmesso una lettera, non soltanto a lei ma a tutti noi, e di
questa credo sia opportuno anche dare comunicazione, anche perché,
in questa lettera, viene fatta una mozione di censura verso tutto
questo Consiglio e verso il dibattito che si è sviluppato
all'interno di questo Consiglio.
Si dice che il tema della violenza nei confronti delle donne è
stato trattato con esternazioni minimizzatrici e atteggiamenti che
indicano, purtroppo, una mancanza di consapevolezza delle cause che
possono portare ad episodi gravi di violenza.
Io credo che sia opportuno discutere di questo, Presidente,
primo perché, appunto, ha ricevuto questa lettera, secondo perché
un organo di questo Consiglio sostanzialmente promuove una censura
nel dibattito di questo Consiglio.
Ora, l'ultima volta che ho controllato (e controllo ogni
mattina), a disciplinare quello che è il dibattito all'interno di
quest'Aula dovrebbe essere il Presidente del Consiglio, cioè
lei.
Ricordo distintamente quella discussione, ricordo che lei,
Presidente, non disse nulla a proposito di quanto era stato
discusso, né ha bloccato un Consigliere nell'espressione del
proprio pensiero che può essere condivisibile o meno ma, di certo,
non travalicava il senso e anche la continenza che si deve a questo
Consiglio.
Sono state espresse delle idee, nello specifico, le esternazioni
minimizzatrici erano rivolte al fatto che una scritta, fatta da un
coscritto, su una macchina, potesse essere portatrice di un
messaggio di violenza nei confronti delle donne, quando invece era
un messaggio che era semplicemente goliardico.
Questa lettera mi ha ispirato nell'andare a vedere quelle che
sono le funzioni di questa Consulta e devo dire che, ad una lettura
attenta della legge che disciplina le funzioni della Consulta, non
vi è il potere di poter fare mozioni di censura verso il dibattito
consiliare. Anzi, il Consiglio regionale è quello che nomina in
parte questa Commissione e trovo che sia assolutamente fuori luogo
e non rientrante nelle funzioni della Consulta il fatto di fare
questo tipo di lettera.
Qui ci si trova di fronte ad un bivio: o la Consulta è un organo
nel quale chi ha avuto la sfortuna di non riuscire ad essere eletto
in Consiglio regionale va per fare politica, e allora dobbiamo
prendere evidentemente la Consulta come un organo politico, e
quindi ovviamente rifiutare quello che ci viene posto dalla
Consulta, perché l'organo politico per eccellenza è questo; in caso
contrario, la Consulta deve rientrare e ritornare ad occuparsi
delle funzioni proprie che sono quelle che le affida la legge.
Siccome, Presidente, lei, come ho già detto, non ha mosso alcun
rilievo rispetto al dibattito, e la disciplina di quello che è il
dibattito del Consiglio è affidata dal Regolamento alla sua
gestione, la pregherei, Presidente, di comunicare alla Consulta che
questo tipo di comunicazione e questo tipo di censura del dibattito
non sono assolutamente accettabili. Grazie.
Presidente -
La lettera è stata inviata a tutti i
Consiglieri da parte mia e ho ricevuto la comunicazione da parte
della Consulta e per questa ragione non ne ho dato comunicazione
perché ne eravate tutti a conoscenza e oggi, come lei sa, la
giornata è
in primis
dedicata all'analisi del bilancio e le
comunicazioni erano già sufficientemente lunghe.
Si è prenotata la consigliera Foudraz, ha facoltà di parola.
Foudraz (LEGA VDA) -
Grazie Presidente. Mi stupiscono le
dichiarazioni che lei ha fatto perché normalmente noi Consiglieri
regionali riceviamo tante lettere, tanta documentazione, e anche
quando la riceviamo tutti, comunque viene trattata in Aula.
Io credo che comunque questo fosse un punto da comunicare a
tutti i Consiglieri; è vero che noi Consiglieri ne siamo a
conoscenza, però, visto che comunque il Consiglio è a porte aperte,
anche se il resto della comunità valdostana fosse a conoscenza di
tutto quello che avviene all'interno dell'Aula e degli uffici, non
sarebbe male.
Io sinceramente non so se posso parlare su questo punto, glielo
chiedo, prima che lei mi interrompa.
Presidente -
Oramai... Prosegua.
Foudraz (LEGA VDA) -
Glielo chiedo perché lei mi
interrompe sempre, è per quello che ho fatto aprire a Manfrin,
perché ho detto: "A lui di solito non lo interrompe, se avessi
iniziato io, sicuramente mi avrebbe tolto la parola".
Io vorrei semplicemente evidenziare in maniera semplice e chiara
che la Consulta comunque svolge determinate funzioni, che sono
quelle previste all'articolo 6 della legge 53/2009. E tra queste
funzioni, come ha già citato il collega Manfrin, non mi pare che vi
sia un rimando a come dovrebbe essere gestita l'Aula consiliare
durante le adunanze del Consiglio regionale; compito che
giustamente spetta a lei, in quanto Presidente del Consiglio, così
come previsto dal Regolamento del Consiglio regionale all'articolo
9, comma 2.
Nella nota che ci è stata trasmessa dalla Consulta, a firma
della Presidente e delle consultrici (senza peraltro citare i nomi
di chi l'ha sottoscritta, perché vorrei rimarcare che non tutte le
23 consultrici che appartengono alla Consulta hanno sottoscritto
tale documento, e non solo per probabili assenze durante la
riunione plenaria, ma perché, di fatto, non ne condividevano i
contenuti, ed io sinceramente ero una tra quelle), si rimarca
comunque il fatto che durante un Consiglio regionale si sia
trattato il tema della violenza nei confronti delle donne, si dice
nella nota, "con esternazioni minimizzatrici e atteggiamenti che
indicano una mancanza di consapevolezza delle cause che possono
portare ad episodi gravi di violenza da parte comunque degli uomini
nei confronti delle donne".
Nessun Consigliere regionale presente in quest'Aula ha mai
minimizzato e tanto meno dimostrato mancanza di consapevolezza
verso quest'argomento.
Quello della violenza nei confronti delle donne, che è sempre
più all'attenzione di tutti purtroppo, ormai non è solo una
questione che riveste il nostro ambito territoriale ma è un
fenomeno che purtroppo si sta estendendo ormai dappertutto, che sta
avvolgendo tutta la nostra Nazione; ebbene, tutti noi siamo
consapevoli che occorra assolutamente promuovere sia delle azioni
che degli interventi che vadano comunque nella direzione di
prevenire questi atteggiamenti e comportamenti, affinché ogni tipo
di violenza non venga messo in atto.
Quello che però io trovo assolutamente discutibile è il voler
strumentalizzare alcuni comportamenti, e non voglio ritornare sulla
questione, perché ne avevo già parlato in Aula il mese scorso.
Altrettanto discutibile è che un organo, che secondo me, ma
secondo tutti, perché se andiamo ad analizzare il testo di legge
della 53/2009, è un organo che non ha le caratteristiche di organo
politico, in qualche modo però voglia fare politica.
Ancora più discutibile è il fatto che venga inoltrata una
lettera a lei, al Presidente del Consiglio, perché è quasi come
affermare in maniera sottile che lei non sappia gestire l'Aula,
perché non ha richiamato i Consiglieri durante un dibattito;
dibattito che - sottolineo nuovamente - non sminuiva in alcun modo
il tema della violenza nei confronti delle donne ma voleva solo
evidenziare come una certa parte politica utilizzi argomenti ai
fini della strumentalizzazione. Grazie.
Presidente -
Collega Minelli, ha facoltà di
intervenire.
Minelli (PCP) -
Intervengo su questo punto che è stato
assunto a oggetto di dibattito in questo momento per dire alcune
cose. La prima è che la lettera che è stata inviata e che è nella
disponibilità di tutti i Consiglieri fa riferimento non ad un
Consiglio regionale ma ad alcuni Consigli regionali, quindi non si
concentra su un episodio soltanto ma su episodi plurimi, quindi
bisogna leggere la lettera nella sua interezza.
La seconda cosa è che credo che chiunque voglia approfondire può
acquisire il verbale della Consulta che ha approvato quella
lettera, un verbale in cui tutte le consultrici presenti,
all'unanimità, hanno concordato sul contenuto di quella lettera che
è stata frutto di un'elaborazione fatta in più momenti, proprio per
evitare che ci fosse una presa di posizione soltanto su un
argomento che poteva non essere condiviso da tutti.
Per quanto riguarda invece le prerogative previste dalla legge
53/2009, rilevo che all'articolo 6, comma, 1 punto h) e punto j), è
possibile riscontrare quelle che sono delle possibilità che sono
della Consulta e che quindi rientrano pienamente in quell'attività
che è stata svolta e nella lettera che è stata inviata.
Come ultima cosa - e questa è un'osservazione del tutto
personale - ritengo che se un organismo, come è la Consulta per le
pari opportunità, non può esprimersi in questo modo e scrivere al
Presidente del Consiglio regionale, credo che in qualche modo si
vogliano limitare quelli che sono i suoi compiti, le sue
prerogative, i suoi diritti.
Presidente -
Consigliere Distort, ha facoltà di
intervenire.
Distort (LEGA VDA) -
Grazie Presidente, sempre su questo
tema. Solo una doverosa precisazione: visto che il coro di censure,
tutte rigorosamente di una ben precisa area politica, scatenato dal
mio intervento e dai miei interventi - perché riferendosi a "più
Consigli", immagino che riguardi gli ultimi due Consigli in cui si
è presa una posizione a nostro parere di buon senso ma siamo in
democrazia e ognuno è libero di esprimere il suo pensiero -, per
cui mi sento comunque tra le parti in causa anche se parte in causa
penso che sia l'intero Consiglio, a partire dal Presidente.
Non voglio quindi dedicare assolutamente tempo a rispondere ai
contenuti e al modello formale della lettera che indubbiamente ha
un'impronta politica più che istituzionale; questo - tra l'altro -
sarà un chiarimento che nell'autonomia di gestione della Consulta
spetterà poi al Presidente della Consulta nei confronti delle
persone che si sono espresse e che si sono prodigate nell'essere
consigliere di un certo posizionamento, quindi sarà nell'autonomia
della Consulta, in special modo per il ruolo del Presidente che ha
messo, ovviamente, per il ruolo che svolge, la firma riportata a
fine documento, la firma del Presidente. Ci penseranno loro a fare
i chiarimenti nei modi che ritengono.
Quello che invece voglio ribadire è che dai contenuti di questa
lettera si esprime una critica esplicita alle modalità di
conduzione di svolgimento degli interventi in Aula, non di uno,
come ha precisato adesso la collega Minelli, ma di più
Consigli.
Mi pare chiaro che si tratti di una critica rivolta
sostanzialmente alla conduzione dell'Aula e quindi alla figura del
Presidente del Consiglio, per non aver saputo gestire la natura e i
contenuti degli interventi; questo glielo dico con solidarietà,
Presidente, però, ovviamente, con altrettanta solidarietà, le
chiedo, signor Presidente, di esprimere nei modi e nei tempi
opportuni, una risposta istituzionale a nome del Consiglio e dei
Consiglieri, specificando la posizione che è opportuno assumere a
fronte di un'interferenza esterna di natura politica.
Io non vado a sindacare il fatto che ci si possa esprimere, che
un organismo esprima e svolga le sue funzioni, ma nel momento in
cui entra nell'ambito politico, ed è del tutto evidente, a questo
punto è un'interferenza esterna nei confronti della libertà di
espressione dei Consiglieri all'interno dell'Aula, soprattutto da
parte di un'istituzione che, per suo statuto, non dovrebbe
rivestire ruoli politici: mi riferisco alla Consulta e al rispetto
che porto per quest'istituzione, questo organismo.
Questo è quanto chiedo e conto che lei Presidente chiarisca
questa posizione.
