Classificazione
ASSISTENZA SANITARIA E OSPEDALIERA



Oggetto del Consiglio n. 1375 del 29 luglio 2015 - Resoconto
OGGETTO N. 1375/XIV - Interrogazione: "Modalità di
prenotazione dell'esame mammografico".
Presidente
- La parola all'Assessore Fosson.
Fosson (UV) -
Sì, grazie Presidente. Buongiorno a
tutti.
Questa interrogazione arriva in un momento particolare,
opportuno direi, perché stiamo approvando, dopo molte discussioni,
il nuovo
screening
per la patologia mammaria, dopo un lavoro
- come ho avuto già modo di comunicare in Commissione - con
epidemiologi e universitari. Si ha l'intenzione di rivedere tutto
il programma di
screening
mammografico del tumore al seno e
dei tumori ginecologici della Valle d'Aosta. La nuova deliberazione
sarà portata in questi giorni in Giunta, in ritardo perché stiamo
mettendo a punto le ultime questioni informatiche.
È uno
screening
addirittura personalizzato geneticamente,
cioè con delle indicazioni diverse, a seconda della popolazione, in
cui aumenta la finestra dell'età delle pazienti a cui è rivolta.
Esso è gratuito completamente con un nuovo sistema di prenotazione
diretta con l'azienda che dà la prenotazione senza dover passare da
altri enti. E tra l'altro avevo comunicato, nell'interpellanza
della collega Morelli, che questo
screening
, che aveva dato
dei grandi ritardi nel 2012, adesso è praticamente regolare. Ma
dicevo che il momento è opportuno perché l'appropriatezza delle
prestazioni sanitarie è oggetto di polemiche a livello nazionale:
gli articoli dei giornali di questi giorni evidenziano il taglio
agli esami superflui da quest'anno attraverso una legge nazionale.
Il Ministro propone addirittura di far pagare gli esami che non
sono appropriati e per i medici che li effettuano sono previste
delle sanzioni pecuniarie. Tra l'altro lo
screening
in
Piemonte, per esempio, è vincolante e chi non si sottopone allo
stesso paga comunque la prestazione.
Quindi, in un percorso ben codificato, la sua interrogazione
solleva un problema. Abbiamo letto la lettera su
La Stampa
firmata con un'unica firma e mi permetta di esprimere una mia
considerazione, nel senso che abbiamo tra l'altro appena incontrato
le associazioni di riferimento e tra queste "Viola", che non ci
avevano segnalato questa difficoltà. Esiste che qualcuno, pur
avendo l'età - come nel caso del firmatario della lettera -, non
aderisce a questo
screening
ma decide un proprio percorso
facendo bene, perché c'è la libertà di scegliere come curarsi
sicuramente, però esce dalle indicazioni, che non ho dato io, ma
hanno dato degli specialisti. Sembrerebbe che sia cambiato un
sistema di prenotazione per chi è nel
full up,
per il quale
il soggetto decide il proprio percorso. Su questo intervengo
proprio con un dato tecnico: non è cambiato a caso il sistema di
prenotazione, non si è voluto escludere nessuno da uno
screening
che, come dicevo, è molto aggiornato, complesso,
preciso, gratuito, con prenotazione. Non è cambiato dal vecchio
modo di prenotazione, al nuovo, se non per un problema tecnico, nel
senso che dal 1° aprile del 2015 è entrata in funzione la ricetta
dematerializzata.
La ricetta dematerializzata fa saltare questo protocollo di
prenotazione mammografico del 2013, perché questo strumento fa
scattare la prenotazione nell'agenda. E quindi non è un aver voluto
cambiare un sistema, ma, con tutti i vantaggi della ricetta
dematerializzata è stato implementato questo nuovo protocollo e
metodo per cui il paziente non si può più prenotare quando vuole
lui, portando il referto radiologico, ma deve passare dal proprio
medico. È chiaro che la ricetta dematerializzata pone dei grandi
vantaggi, ma con qualche difficoltà in fase di nuova applicazione,
però restano tutte le osservazioni che ho fatto prima,
sull'indicare tutti insieme ai nostri pazienti una via di
appropriatezza di
screening
osservato. Su questo si
sovrappone una difficoltà tecnica che è intervenuta con il nuovo
sistema di prenotazione imposto dalla ricetta dematerializzata.
Presidente -
Grazie Assessore Fosson. La parola al
Consigliere Fabbri.
Fabbri (UVP) -
Grazie Presidente. Grazie Assessore della
sua risposta.
Il problema è nato appunto dalla difficoltà che hanno trovato
alcuni pazienti, che magari non seguivano l'iter prescritto dallo
screening
per motivi particolari, per motivi loro personali,
e si sono ritrovati a dover affrontare dei problemi burocratici
organizzativi, che non avevano incontrato precedentemente, perché
era possibile anche per questi tipi di utenti prenotarsi la visita
direttamente in reparto. Adesso, a quanto ne so io, questi pazienti
devono richiedere al medico curante l'impegnativa, andare in
reparto, iscriversi a una lista di prenotazione e non avere la
risposta di quando possono poi essere effettivamente visitati,
quindi lasciati un po', come possiamo dire, fra coloro che sono
sospesi e ricordiamoci che sono anche tipi di pazienti, che hanno,
come possiamo dire, una certa fragilità, vista la malattia a cui
sono andati incontro.
Ora, lei mi dice che sono problemi solo ed esclusivamente di
tipo organizzativo, visto l'instaurarsi di questa nuova metodologia
nella trasmissione della richiesta tramite ricetta
dematerializzata. Ebbene, speriamo che tutto questo disagio venga
entro breve tempo annullato in modo da ritornare a quella facilità
con cui, bisogna riconoscerlo, questi tipi di pazienti finora
avevano potuto accedere alle cure.
È sempre il solito discorso, cioè quando si fanno queste cose,
bisogna sempre tener presente il tipo, la tipologia di paziente,
che, come dicevo prima, è una tipologia piuttosto fragile e quindi
cercare in tutti i modi di agevolare quello che è il loro percorso
curativo e con questo, comunque, la ringrazio della risposta.
Presidente -
Punto 5 all'ordine del giorno.
