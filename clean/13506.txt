Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4525 del 13 aprile 1993 - Resoconto
OGGETTO N. 4525/IX Disegno di legge: "Rifinanziamento per
l'anno 1993 della legge regionale 17 luglio 1985, n. 46,
concernente incentivi per la realizzazione di impianti di risalita
e di connesse strutture di servizio, come modificata dalle leggi
regionali 12 dicembre 1986, n. 69 e 29 marzo 1988, n. 17".
Presidente
Ha chiesto di parlare il relatore, Consigliere
Marcoz, ne ha facoltà.
Marcoz (UV)
Il disegno di legge n. 527 è un
disegno che viene ad integrare la legge regionale del 17 luglio
1985, che prevede incentivi per la realizzazione di impianti di
risalita e di connesse strutture di servizio. È una legge che dà
ossigeno alla vecchia legge, in quanto per far fronte alle nuovi
maggiori richieste di interventi finanziari, il bilancio regionale
deve sopperire con circa 800 milioni, previsti nell'articolo 8 di
bilancio.
Le richieste di intervento sono dovute a richieste fatte dalle
varie società, che in sede di previsione di bilancio non avevano
potuto tener conto delle esigenze effettive.
Infatti i richiedenti sono le sciovie Gran Testa, Les Suches e
Piloni nel comune di La Thuile, l'impianto di innevamento del
Gabiet e la sciovia Indren nel comune di Gressoney-La-Trinité; e
ancora l'impianto di innevamento del comprensorio di Pila nel
comune di Gressan, il rinnovo tecnologico di impianti vari nel
comprensorio Chécrouit-Val Veny a Courmayeur, l'impianto di
innevamento artificiale a Chamois, l'impianto di innevamento
artificiale a Champoluc nel comune di Ayas, la seggiovia Laris in
comune di Champorcher, la seggiovia Scuola nel comprensorio Cretaz
in comune di Valtournenche e il completamento delle strutture
connesse agli impianti nel comune di Valgrisenche.
Presidente
Dichiaro aperta la discussione
generale. Se nessun Consigliere chiede di parlare, chiudo la
discussione generale.
Si passa all'esame dell'articolato. Do lettura dell'articolo
1:
Articolo 1 (Autorizzazione di spesa)
1. Limitatamente all'anno finanziario 1993 e autorizzata
l'ulteriore spesa di lire 800 milioni per l'applicazione della
legge regionale 17 luglio 1985, n. 46, concernente incentivi per la
realizzazione di impianti di risalita e di connesse strutture di
servizio, come modificata dalla leggi regionali 12 dicembre 1986,
n. 69, e 29 marzo 1988, n. 17.
2. L'onere derivante dall'applicazione della presente legge
graverà sul bilancio della Regione per l'anno 1993 al capitolo
64748.
3. Alla copertura della spesa di cui al comma 1 si provvede
mediante utilizzo per pari importo degli stanziamenti iscritti al
capitolo 69020, a valere sull'accantonamento previsto all'allegato
n. 8, concernente Valorizzazione sentieri di montagna (area
sviluppo economico - settore del turismo - punto D.6.5.1) della
parte spesa del bilancio di previsione della Regione per l'anno
1993.
Presidente
Pongo in votazione l'articolo 1.
Esito della votazione:
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 2:
Articolo 2 (Variazioni di bilancio)
1. Al bilancio di previsione della Regione per l'anno
finanziario 1993 sono apportate le seguenti variazioni:
Parte spesa
in diminuzione:
cap. 69020 "Fondo globale per il finanziamento di spese di
investimento"
competenza lire 800.000.000
cap. 69440 "Fondo di riserva di cassa"
cassa lire 800.000.000
in aumento:
cap. 64748 "Concorso nel pagamento di interessi per la
realizzazione di impianti di risalita e di connesse strutture di
servizio"
legge regionale 15 luglio 1985. n. 46
legge regionale 07 agosto 1986, n. 42
legge regionale 12 dicembre 1986, n. 69
legge regionale 29 marzo 1988, n. 17
legge regionale 1993, n.
competenza lire 800.000.000
cassa lire 800.000.000
Presidente
Pongo in votazione l'articolo 2.
Esito della votazione:
Presenti, votanti e favorevoli: 21
Il Consiglio approva all'unanimità
Presidente
Do lettura dell'articolo 3:
Articolo 3 (Dichiarazione d'urgenza)
1. La presente legge e dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
Presidente
Pongo in votazione l'articolo 3.
Esito della votazione:
Presenti, votanti e favorevoli: 21
Il Consiglio approva all'unanimità
Presidente
Pongo in votazione la legge nel suo
complesso.
Esito della votazione:
Presenti, votanti e favorevoli: 21
Il Consiglio approva all'unanimità
