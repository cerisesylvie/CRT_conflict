Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3310 del 24 aprile 1992 - Resoconto
OGGETTO N. 3310/IX Disegno di legge: "Autorizzazione di spesa
per lo svolgimento di un referendum popolare".
Presidente
Ha chiesto di parlare il Consigliere
Riccarand, ne ha facoltà
Riccarand (VA)
Questo disegno di legge rappresenta
la copertura di spesa per le spese necessarie, da parte
dell'Amministrazione regionale, per l'organizzazione del referendum
popolare previsto per il 14 e 15 giugno. Al momento in cui era
stato redatto il bilancio di previsione del 1992 non si conosceva
ancora se il referendum sarebbe stato ammesso e se si sarebbe
svolto, quindi non era stata inserita una previsione di spesa nel
bilancio. Da qui la necessità di inserirlo in questa previsione con
questo disegno di legge.
La spesa prevista è, per una consultazione popolare di questo
genere, così come è avvenuto per la recente consultazione, nelle
elezioni politiche, di circa lire 1.500.000, la previsione di spesa
del disegno di legge è precauzionalmente di lire 1.600.000 e credo
che non ci siano elementi particolari da aggiungere.
Si tratta di un atto dovuto, che il Consiglio deve approvare
anche con una certa urgenza in modo da permettere agli uffici
dell'amministrazione regionale e all'ufficio elettorale di mettere
in atto tutti gli adempimenti per un buono svolgimento della
consultazione referendaria.
Presidente
Comunico che su questo provvedimento di
legge c'è il parere favorevole della I e II Commissione. E' aperta
la discussione generale.
Se nessun Consigliere chiede di intervenire dichiaro chiusa la
discussione generale.
Si passa all'esame dell'articolato. Do lettura dell'articolo
1:
Articolo 1 1. Per le spese connesse allo svolgimento del
referendum popolare avente per scopo l'abrogazione della legge
regionale 12 novembre 1990 n. 68 (intervento della Regione Autonoma
Valle d'Aosta a sostegno della candidatura per l'organizzazione dei
giochi olimpici invernali 1998) é autorizzata la spesa di lire 1600
milioni che grava sul capitolo 22820 del bilancio di previsione,
della Regione per l'anno 1992.
2. Alla copertura dell'onere di cui al comma I si provvede
mediante utilizzo, per pari importo, dello stanziamento iscritto al
capitolo 69000 del bilancio di previsione della Regione per l'anno
1992 a valere sull'accantonamento previsto all'allegato n. 8 del
bilancio per l'anno in corso concernente: "Revisione pianta
organica" (Cod. A.1.4.).
Presidente
Pongo in votazione l'articolo 1.
Esito della votazione:
Presenti, votanti e favorevoli: 28
Il Consiglio approva all'unanimità.
Presidente
Do lettura dell'articolo 2:
Articolo 2 1. Alla parte spesa del bilancio di previsione
della Regione per l'anno 1992 sono apportate le seguenti variazioni
in termini di competenza e di cassa:
in diminuzione
Cap. 69000 Fondo globale per il finanziamento di spese
correnti
lire 1.600.000.000
in aumento
Cap. 22820 Spese per elezioni e referendum di interesse
regionale
lire 1.600.000.000
Presidente
Pongo in votazione l'articolo 2.
Esito della votazione:
Presenti, votanti e favorevoli: 28
Il Consiglio approva all'unanimità.
Presidente
Do lettura dell'articolo 3:
Articolo 3 1. La presente legge è dichiarata urgente ai sensi
del terzo comma dell'articolo 31 dello Statuto speciale ed entrerà
in vigore il giorno successivo a quello della sua pubblicazione nel
bollettino ufficiale della Regione.
Presidente
Pongo in votazione l'articolo 3.
Esito della votazione:
Presenti, votanti e favorevoli: 28
Il Consiglio approva all'unanimità.
Presidente
Pongo in votazione la legge nel suo
complesso.
Esito della votazione:
Presenti, votanti e favorevoli: 28
Il Consiglio approva all'unanimità.
