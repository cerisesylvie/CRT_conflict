Classificazione
ASSISTENZA SANITARIA E OSPEDALIERA



Oggetto del Consiglio n. 1308 del 24 giugno 2015 - Resoconto
OGGETTO N. 1308/XIV - Interrogazione: "Situazione dei tempi
di attesa per l'effettuazione di esami diagnostici".
Presidente
- La parola all'Assessore Fosson.
Fosson (UV)
- Sì, grazie.
I tempi di attesa, come ho già detto in un'altra interpellanza,
sono un indicatore sicuramente dell'efficienza del nostro sistema e
quindi è giusto monitorarli e seguirli attentamente. Io spero di
riuscire a fare una sintesi e non lasciarmi trasportare su questo
discorso che è molto ampio. Mi permetto di sottoporre agli
interpellanti una premessa che va con la sostenibilità di questo
sistema che, come abbiamo visto l'altro giorno in commissione, in
seguito al decreto n. 70 recentemente approvato, dà degli standard
molto più ampi di quello che dovrebbe essere il suo bacino di
utenza. La premessa è questa: che quest'anno abbiamo avuto una
riduzione di fondi dei LPA da 800.000 a 300.000 e quindi il sistema
delle liste ne è stato condizionato negativamente rispetto al
passato in cui c'era un finanziamento per un'offerta maggiore. I
dati sono citati correttamente e sono sul sito internet aggiornato
al mese di maggio. La regola è quella che le visite stiano nei 30
giorni, mentre la diagnostica strumentale nei 60, quando non siano
urgenti. Abbiamo 12 prestazioni su un centinaio che sono fuori da
queste indicazioni previste. Devo dire che pensavo che le
difficoltà sulle liste di attesa per questa diminuzione di risorse
significative fossero molto maggiori; ma il fatto che alcune non
rispettino i parametri di attesa previsti non significa,
ovviamente, che non ce ne dobbiamo occupare e su ciò sono solo
d'accordo. Sono soprattutto la risonanza e la TAC a sforare le
tempistiche previste di 20 giorni circa perché sono esami complessi
che obbligano anche ad una refertazione accurata e a una attenta
valutazione. Siamo in una condizione per cui dobbiamo affrontare
questo sistema con nuove regole di appropriatezza. L'ecografia
invece è un esame semplice e fuori da questi numeri, ha delle
attese maggiori, ma per un'esigenza e una realtà interna, che è poi
la stessa della Dermatologia citata, nel senso che, essendo in
gravidanza una delle operatrici che faceva l'ecografia, non
potendola sostituire subito, abbiamo registrato dei ritardi. Stessa
cosa è accaduta sul territorio in cui uno specialista convenzionato
che faceva ecografie, e ne faceva molte, è andato in pensione.
Quando ci sono numeri piccoli come i nostri bisogna riconoscere che
ci possono essere queste situazioni. In Dermatologia il primario è
andato in pensione e in questo caso non si è potuta fare una
procedura di sostituzione prima perché poteva spostare i termini
del suo pensionamento e il secondo dermatologo, in grado di
sostituirlo, non ha voluto assumere questa responsabilità perché
avrebbe dovuto rinunciare all'attività libero-professionale; è in
arrivo comunque - e il bando è a conclusione - un nuovo dermatologo
che sia anche un dermatologo chirurgo, perché adesso c'è questa
distinzione.
Della prenotazione del primo accesso mammografico al di fuori
dello
screening
mi sembra che ne abbiamo già parlato. Io
vorrei anche citare in modo obiettivo, e sicuramente i propositori
lo sanno, che quest'anno sono rientrati, quasi completamente,
direi, i tempi dello
screening
mammario che è ormai a regime
così come era previsto e a fine anno andremo verso un nuovo sistema
di
screening
di cui ho già accennato. Nel 2013 erano state
fatte 6.480 mammografie, mentre nel 2014 sono state 7.020 le
mammografie che hanno determinato una risposta molto positiva delle
donne. Ora, anche con l'istituzione di questa
Breast Unit
io
penso che sarà ancora più facilitato e sintetizzato il percorso.
Per gli accessi delle donne che sono fuori dallo
screening
,
voi sapete che, quando si reperisce un nodo mammario, nel giro di
sette giorni c'è tutto un protocollo che affronta la paziente che è
fuori dallo
screening
, quindi con ritardi contenuti però vi
pregherei anche di sottolineare, oltre alle premesse, che rimane
l'indicazione di urgenza: se il medico curante scrive sulla
prestazione rossa: "urgente", questa viene eseguita entro 72 ore,
da quello che mi risulta, sempre. Le prenotazioni vengono fatte con
impegnativa, che con la dematerializzazione dovrebbe essere
semplificata su cui il medico può scrivere: "urgente",
"differibile", "programmabile" e le possono fare telefonicamente;
in tal senso la telefonata purtroppo costa, ma la telefonia è anche
un costo aziendale e abbiamo anche cercato di avere delle riduzioni
sui costi a carico del chiamante. Alcuni esami non sono prenotabili
telefonicamente, ma devono essere prenotati allo sportello: luogo
in cui al paziente vengono fornite una serie di informazioni
sull'esame questo perché sono esami che prevedono una preparazione
abbastanza complessa e si è visto che spesso il paziente arriva in
una condizione tale per cui l'esame non può essere effettuato. Per
le prestazioni più urgenti si va presso le strutture erogatrici,
cioè la prestazione urgente è gestita direttamente nel reparto in
cui questa deve essere fatta. Aggiungo che nel laboratorio di Aosta
gli esami ematochimici e urinari sono effettuati anche senza
prenotazione: uno arriva al mattino, presenta la ricetta, aspetta
il suo turno, mentre quelli fatti fuori Aosta devono essere
prenotati. Certo che è un sistema complesso questo delle
prenotazioni, ma perché sono molto differenti gli esami gli uni
dagli altri, come ho detto prima alcuni di essi comportano
informazioni preparatorie. C'è da migliorare sicuramente, anche da
parte degli operatori del CUP affinché entrino di più in relazione
con il personale dei reparti, perché delle volte ci sono delle
informazioni non corrette date al paziente. Su questo abbiamo
iniziato a lavorare, anche perché una parte del CUP è formato dai
lavoratori esternalizzati e quindi siamo ripartiti verso una
formazione maggiore.
Un'altra grande scommessa sui tempi di attesa è quella di avere
un rapporto diverso tra medici ospedalieri e medici del territorio.
Io spero che abbiate potuto osservare come con la nuova
organizzazione territoriale si stiano muovendo molte cose, ci siano
riunioni, si sia riallacciato un rapporto ospedale-territorio.
L'Osservatorio che avevamo messo in piedi continua la sua attività,
anche se c'è stato un momento di difficoltà, nel senso che
l'Osservatorio doveva sostituire gli attori e dopo il primo anno di
attività nessuna associazione ha voluto sostituire quelli che erano
già lì presenti e allora continuiamo con questo.
In tema di mobilità richiamata al terzo punto, ribadisco che,
come ho già detto in commissione, è globalmente in diminuzione. C'è
questo paradosso che è segnalato molto intelligentemente e
correttamente dall'interpellante, nel senso che, mentre la mobilità
passiva è in diminuzione è in aumento quella attiva. Le visite e
gli esami radiologici effettuati verso il Piemonte sono in aumento.
Perché un paradosso? Perché sta nel fatto che il Piemonte ha per
l'esame della risonanza magnetica, come diceva lei, 201 giorni di
attesa mentre noi siamo a 80. Mi sembra corretto darle questa
indicazione con tutta la documentazione. Il Piemonte nel suo
privato convenzionato mette un tetto, un budget, mentre noi finora
non lo abbiamo mai messo, nel senso che il nostro malato che con il
ticket va a fare un esame di risonanza all'Eporediese di Ivrea noi
la rimborsiamo, mentre mettevamo un blocco, per esempio, per il
privato convenzionato che abbiamo noi: studio Muraro, eccetera e
questo non è che non lo abbiamo considerato. Questo lo stiamo
considerando attivamente perché stiamo valutando tutto il rapporto
di mobilità con il Piemonte e il Piemonte sta facendo una
contrattazione durissima con il privato convenzionato che si deve
chiudere il 30 di giugno e noi pensiamo che o c'è un accordo
globale sulla mobilità, sennò questo è sicuramente un paradosso.
Daremo un budget maggiore al nostro privato accreditato, per dire,
ma dobbiamo mettere un muro al Piemonte sui nostri che vanno a fare
gli esami fuori che prevedono il nostro rimborso, perché il privato
convenzionato del Piemonte ai nostri fa gli esami subito e ai suoi
no, capisce? E questa è comunque una cosa da vedere.
Concludo perché i tempi sono brevi. La mobilità cambierà quando
ci sarà un accordo con il Piemonte e le assicuro che, come abbiamo
detto, ci stiamo lavorando moltissimo e poi cambierà quando pur
dando una minore offerta, dovremo riuscire ad aumentare tutto il
percorso sull'appropriatezza. Le posso dire che 15 giorni fa dopo
tanto lavoro sono stati presentati a tutti i medici di famiglia -
in ospedale erano più di 60 con gli specialisti - sette percorsi di
appropriatezza su alcuni sintomi nell'ambito del rapporto nuovo che
si sta costruendo tra territorio e medici di famiglia e se volete
posso produrvi copia di tali indirizzi e nuove linee guida. È
quello che aveva cercato di introdurre il professor Balduzzi non
riuscendovi e noi ci stiamo provando non senza difficoltà. Confermo
concludendo che l'incongruenza su alcuni esami diagnostici svolti
nel privato accreditato e convenzionato piemontese, sarà da
risolvere con un accordo completo con la mobilità col Piemonte,
sennò le soluzioni saranno diverse. Grazie.
Presidente
- Grazie Assessore. La parola alla collega
Morelli.
Morelli (ALPE)
- Merci Monsieur le Président.
Assessore, noi apprezziamo il fatto che lei riconosca che c'è
ancora da migliorare, che c'è ancora da fare perché le liste di
attesa è vero che sono un indicatore molto significativo dello
stato della risposta del nostro sistema sanitario, ma sono prima di
tutto rappresentative di una risposta che il nostro sistema
sanitario deve dare al cittadino, sono una priorità assoluta, certo
concordiamo che va garantita l'appropriatezza degli esami e su
questo sappiamo che si sta lavorando non senza difficoltà con i
medici di medicina generale, però, quando il paziente è in attesa
di fare un esame diagnostico, ha necessità di avere risposta nel
più breve tempo possibile.
Il secondo aspetto che abbiamo voluto mettere in evidenza
proprio citando un esempio reale è che, se i valdostani non
ottengono risposte soddisfacenti nel nostro sistema pubblico, si
rivolgono al Piemonte paradossalmente pagando semplicemente il
ticket...è evidente che questo è un problema da affrontare! È un
vero paradosso come giustamente ha detto lei, unicamente previo
pagamento del ticket i nostri cittadini possono andare in Piemonte,
ottenere degli esami diagnostici nell'arco di pochissimi giorni,
ottenere i referti nell'arco di due-tre giorni e con un versamento
di 20 euro aggiuntivi addirittura nell'arco di poche ore. È quindi
è evidente che questo è un problema da affrontare, noi naturalmente
rimaniamo come sempre a disposizione se la cosa verrà affrontata
anche in V Commissione, ma evidentemente deve essere una risposta
tecnica di maggior efficientamento del nostro sistema ed è
naturalmente conseguenza di una volontà politica che deve andare in
quel senso.
Riguardo alla semplificazione delle procedure, anche questo è un
tema estremamente sensibile, perché, ahimè, ancora tanti cittadini
ci riferiscono che non sono semplici le procedure, per niente e,
quando si è malati e ci si deve anche sottoporre ad una serie di
obblighi burocratico-amministrativi che logorano ulteriormente e
aumentano il disagio, credo che si debbano veramente fare tutti gli
sforzi possibili per andare nel senso della semplificazione. Lei
diceva che alcuni esami vanno assolutamente prenotati di persona,
ma io credo che, come lei giustamente ha detto, se gli operatori
che rispondono al telefono sono adeguatamente formati, possono
spiegare anche telefonicamente puntualmente quali sono gli
obblighi. Cerchiamo veramente di facilitare queste procedure per i
cittadini. Grazie.
Presidente
- La parola al collega Fabbri.
Fabbri (UVP) -
Grazie Presidente.
Io, a completamento di quello che ha già detto molto bene la
collega Morelli e altrettanto l'Assessore, volevo un attimo
puntualizzare la situazione della mobilità passiva, che abbiamo
anche sviscerato in commissione pochi giorni fa, cioè chiaramente
questa mobilità passiva deriva anche da queste difficoltà,
difficoltà che sono...come possiamo dire? di tipo sia tecnico che
organizzativo, quindi una delle vie per ridurre questa mobilità
passiva è proprio quella di risolvere questi problemi della
difficoltà di espletare certi esami qui in regione, che sono dovuti
a numerosi fattori. Lei ha precisato che l'appropriatezza
sicuramente è uno dei fattori maggiori, però più di una volta anche
qui abbiamo detto che l'appropriatezza va studiata, vanno dati
degli indici ai medici che la applicano, ma soprattutto ai medici
va data anche la possibilità di incidere sul paziente, l'abbiamo
detto, proprio perché se poi il paziente...come possiamo dire?
sollecita oltremodo il medico a prescrivere un determinato esame,
al medico devono essere dati gli strumenti per potergli dire: "no",
perché sennò c'è un'
impasse
a cui non arriviamo...
Un'altra cosa: non so...adesso mi sembra di capire - termino
immediatamente - di rivedere un attimo quella che avevamo sospeso
mi sembra l'anno scorso: LPA e vedere se i nostri medici possono
risolvere in parte questi problemi del ritardo nella diagnostica
soprattutto strumentale, ricorrendo ad una LPA che sia appunto
accettabile, che non sia LPA in cui eravamo appunto "scaduti"
l'ultima volta e una cosa che sia accettabile per l'economia...
(interruzione dell'Assessore Fosson, fuori microfono)
...sì, ho capito, ma voglio dire ci sono degli strumenti per
riuscire a risolvere questi tempi di attesa soprattutto in questi
settori. Grazie.
Si dà atto che dalle ore 10,36 assume la presidenza il
Vicepresidente Follien.
Follien (Président) -
Point 10 à l'ordre du jour.
