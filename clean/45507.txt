Classificazione
NOMINE E INCARICHI DI CONSULENZA E SPECIALI
Nomine



Oggetto del Consiglio n. 2182 del 22 marzo 2023 - Resoconto
OGGETTO N. 2182/XVI - Sostituzione di un rappresentante della
Regione in seno al Consiglio per le politiche del lavoro, ai sensi
dell'articolo 6 della legge regionale 31 marzo 2003, n. 7.
Bertin (Presidente) -
Punto n. 6 all'ordine del giorno.
Il Consiglio per le politiche del lavoro, nominato con decreto del
Presidente della Regione ai sensi della legge 31 marzo 2003, n. 7,
è composto da tre Consiglieri regionali nominati dal Consiglio
regionale, di cui un rappresentante della minoranza. Attualmente i
componenti del Consiglio regionale sono i consiglieri Grosjacques e
Padovani, rappresentanti della maggioranza, e Stefano Aggravi,
rappresentante della minoranza.
A seguito dell'elezione del consigliere regionale Grosjacques
alla carica di Assessore al turismo, sport e commercio, occorre
procedere alla nomina di un rappresentante della maggioranza in
sostituzione del neo Assessore. Propongo, se siete d'accordo, di
votare in modo palese sulla proposta il consigliere Rosaire,
altrimenti procediamo per votazione segreta. La proposta non vede
obiezioni, pertanto posso proporre il nominativo che mi è stato
segnalato, il consigliere Rosaire, e passiamo alla votazione in
modo palese. La votazione è aperta. La votazione è chiusa.
Presenti: 33
Votanti: 19
Favorevoli: 19
Astenuti: 14 (Aggravi, Baccega, Brunod, Distort, Foudraz, Ganis,
Guichardaz Erika, Lavy, Lucianaz, Manfrin, Marquis, Minelli,
Planaz, Sammaritani)
Il consigliere Rosaire è nominato.
