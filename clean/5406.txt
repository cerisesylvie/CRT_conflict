Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 298 del 9 maggio 1983 - Resoconto
OGGETTO N. 298/VII - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 887 in data 11 febbraio 1983:
Opere idrauliche
nel fiume Dora Baltea alla confluenza del torrente Lys -
Approvazione del progetto - Approvazione ed impegno di spesa.
PRESIDENTE
: La parola al Consigliere Tonino.
TONINO - (P.C.I.):
Immagino che si tratti della nuova
confluenza del torrente Lys nella Dora Baltea. ...Interruzione...
No?
Ecco, questo era il primo chiarimento che volevo; riguardava
anche il problema della frazione di Pramotton che è danneggiata dal
rigonfiamento quando ci sono le alluvioni.
Rispetto alla delibera di oggi, volevo avere qualche chiarimento
in più, invece, in merito a quello che qui viene definito un
accordo sul metodo della concessione, previsto da questo Regio
Decreto del 1904.
ANDRIONE - (U.V.):
La spesa di 330 milioni è la nostra
quota per l'esecuzione delle opere idrauliche alla confluenza del
torrente Lys nella Dora Baltea su un totale complessivo di un
miliardo e cento milioni, i restanti 770 milioni sono a carico del
Magistrato del Po, noi stazione appaltante.
TONINO - (P.C.I.):
Ecco, allora volevo chiedere
chiarimenti in merito a questo problema della concessione: come
funziona? L'altra domanda che vorrei rivolgere all'Assessore ai
Lavori Pubblici riguarda il fatto che in quella zona è prevista una
concessione per lo scavo di materiali inerti; che rapporto esiste
tra questa concessione di recupero di materiale esistente e il
costo di 1 miliardo e 100 milioni di quest'opera? Vorrei capire in
che rapporto stanno i due problemi.
Probabilmente realizzare l'opera comporta il movimento di
materiale; vorrei sapere come è possibile che poi questo recupero
del materiale inerte sia affidato ad altra ditta e se i ricavi di
questa concessione sono stati considerati nel costo di 1 miliardo e
100 milioni.
Siccome noi, con questa ratifica, approviamo anche il progetto,
che non ho avuto modo divedere, chiedo all'Assessore Borbey se ci
può illustrare sinteticamente di che progetto distratta e qual è la
soluzione adottata.
PRESIDENTE:
Altri chiedono la parola? Consigliere
Carlassare, prego.
CARLASSARE - (D.P.N.S.):
Ma, francamente io, come per
tante altre cose, di questa delibera ci ho capito abbastanza
poco.
Capisco però che si fa riferimento ad un progetto affidato
all'Ing. Vallacqua; capisco che si tratta di un argine che in
qualche modo ha a che fare con quello che è stato demolito dalla
piena del Lys, del 27.9.1981.
Ora, io vorrei ricordare come, in quell'occasione, noi ci siamo
sì trovati di fronte ad una piena devastante per la portata
dell'acqua, ma che ha avuto la possibilità di fare enormi danni
anche perché l'operato complessivo, senza andare a cercare precise
responsabilità, dell'Amministrazione regionale, è stato perlomeno
poco previdente. Ci eravamo trovati di fronte ad un argine
costruito a metà, mancavano i fondi, per cui si è resa possibile
l'infiltrazione di acqua dietro l'argine stesso che è stato così
demolito. Perciò si è dovuto intervenire per ricostruire questa
parte d'argine portata via dall'acqua e per costruirne un altro
tratto, con deliberazioni d'urgenza e via discorrendo.
Mi preme sottolineare due aspetti. Primo: che adesso ci troviamo
di fronte, se non ho capito male - poi l'Assessore mi deluciderà
meglio - ad un progetto che dovrebbe garantire un intervento
complessivo per quanto riguarda l'ultimo tratto del corso del Lys,
e l'immissione dello stesso nella Dora. Ritengo che questo
progetto, in ogni caso, si sarebbe dovuto predisporre prima di fare
degli interventi parziali, anche se immediatamente a monte, proprio
per evitare situazioni come quella che si è verificata con la piena
e per evitare che ci siano progetti fatti a metà, progetti fatti
dal Comune, progetti fatti dalla Regione e appalti gestiti dalla
regione, approvazione del Magistrato del Po, ecc. Quindi, si tratta
di avere uno studio complessivo, per cui se si fanno anche degli
interventi questi poi rientreranno in una unica progettazione, con
tutti gli studi necessari.
L'altra cosa che vorrei sottolineare, e che avevo già fatto
notare a suo tempo, è che dovrebbe essere evitata quella famosa
formuletta "per quanto possibile" adottata per l'argine portato via
dalla piena: negli appalti regionali la voce era "massi squadrati";
nella gara d'appalto specifica era poi diventata "massi squadrati
per quanto possibile".
"Massi squadrati per quanto possibile" ha significato in pratica
che l'acqua infilandosi dietro il muro, ha trovato una aderenza tra
i vari massi inferiori a quanto previsto dal progetto, per cui se
li è portati via.
Questo perché? Perché indubbiamente la possibilità di
raccogliere massi che sono a portata di mano nel greto del torrente
abbatte i costi, però si corrono questi grossi rischi perché le
massicciate, gli argini a secco con massi squadrati sono forse la
forma più antica di costruzione è quella che regge di più, purché,
appunto, si disponga di massi squadrati, invece che di pietroni
tondeggianti. Ritengo che questo nel progetto debba essere
precisato con molta attenzione e che, quando si eseguono delle
opere, rispondano ai canoni della buona tecnica, onde evitare
inconvenienti spiacevoli che possono intervenire, magari in seguito
a fatti eccezionali, come le alluvioni.
PRESIDENTE:
Altri che vogliono prendere la parola? La
parola all'Assessore ai lavori pubblici Borbey.
BORBEY - (D.C.):
Il lavoro riguarda l'ultimo tratto sotto
l'attraversamento della ferrovia e dell'autostrada e la confluenza
del Lys nella Dora Baltea. Per il progetto era stato dato incarico
all'Ing. Vallacqua. Questo progetto ha avuto un iter lunghissimo
perché non ci si poteva fidare soltanto di una progettazione sulla
carta; è stato quindi dato incarico all'ENEL, con una convenzione,
di costruire un modello idraulico, che è stato predisposto a Milano
ed è stato provato diverse volte.
Quindi, siamo arrivati, a detta dei progettisti e dei tecnici,
ad un alto grado di sicurezza per l'abitato di Pramotton, perché si
costruiscono queste opere non perché siano crollati argini
esistenti ma perché, con la piena del-1'81, in quel tratto si è
ammassato un enorme quantitativo di materiale che ha fatto
traboccare l'acqua del Lys e quella della Dora Baltea e ha inondato
tutta la zona di Pramotton e zone circostanti.
Quindi la progettazione è stato eseguita dai migliori tecnici
disponibili in questo campo: nella zona di Niguarda, a Milano è
ubicata la centrale degli Studi dell'ENEL.
Per quanto riguarda l'appalto, abbiamo stralciato, dietro
consiglio del progettista, il quantitativo di materiale inerte.
Debbo dire di più: l'impresa che vincerà questo appalto (se non
andrà deserto) dovrà asportare tutto il materiale gratuitamente. Mi
spiego: non è conteggiato lo sgombro di tutto il materiale e
l'impresa, se farà un ribasso, lo farà sulle opere murarie e non
sullo scavo, perché non è previsto nessuno scavo, salvo quello di
fondazione dell'arginatura.
Esisteva una grossa preoccupazione da parte del magistrato per
il Po, da parte nostra, da parte dei progettisti e dell'Ing. Majone
del Genio Civile, per cui abbiamo fatto in incontro a Parma,
presente anche il Presidente della Giunta, in seguito al quale si è
fatto un tentativo di dare la trattativa privata all'impresa che ha
appaltato per conto dell'ENEL i lavori appena sottostanti: infatti
i due lavori si intersecano, per cui se non c'è un accordo fra le
due imprese che operano, potrebbe l'impresa a monte portare grave
danno all'impresa operante a valle.
Per questa ragione abbiamo fatto un tentativo di trattativa
privata, ma l'impresa che aveva preso l'appalto per conto dell'ENEL
non ha accettato i prezzi, non li ha ritenuti remunerativi e,
quindi, abbiamo proceduto all'appalto. Per legge, la Regione,
quando eroga un contributo può chiedere al Magistrato per il Po, di
avere la concessione; questo documento di concessione è stato
consegnato ultimamente al Presidente della Giunta, quindi ora
procederemo nell'appalto.
L'elenco delle ditte verrà sottoposto anche al Magistrato per il
Po. La gara è fatta di comune accordo fra l'Assessorato Lavori
Pubblici e l'Ufficio del Genio Civile, che opera per conto del
Magistrato.
Ripeto, per quanto richiesto dal Consigliere Carlassare, che la
dicitura del capitolato speciale delle opere pubbliche per
l'arginatura è: "con massi spaccati", cioè occorre spaccarli il più
possibile. Non viene accettato quello che era stato scritto da
parte dell'Ingegnere Luboz, progettista, cioè "massi squadrati",
perché di massi squadrati non se ne trovano neanche più in
commercio, e inoltre, l'arginatura invece di 28.000 al mq verrebbe
a costare 100/150.000 al mq.
La dizione "possibilmente squadrati e spaccati" è un'altra voce
di capitolato.
Il fatto che un tratto di arginatura sia stata portata via
dall'acqua non è per niente derivato dalla cattiva esecuzione
dell'opera ma era derivato (e qui do ragione a Carlassare) da
un'errata impostazione programmatica. Non dovevamo -iniziare i
lavori. Abbiamo iniziato un lotto senza avere a monte altri fondi
per completarlo, quindi era rimasto un tratto di muro incompleto e
l'acqua vi è penetrata scalzandolo.
PRESIDENTE:
La parola al Consigliere Tonino.
TONINO - (P.C.I.):
Noi votiamo a favore del
provvedimento, e, se possibile, sollecitiamo la Giunta ad
accelerare i tempi. Una delle cose giuste dette nella delibera di
Giunta e, probabilmente ripresa dal progetto, è che quei detriti
che si sono depositati sotto i ponti della ferrovia e
dell'autostrada, sono effettivamente pericolosi. A seguito di
un'altra piena del torrente Lys potrebbero verificarsi nuovi gravi
danni.
C'è il rischio che l'appalto vada deserto e questo è un problema
importante, secondo la mia opinione. Certo è che il fatto di non
conteggiare quel materiale che deve essere scavato in quella zona,
può essere, da questo punto di vista un handicap. Non ho capito
perché non era possibile interruzione ... Come? Ah, ho capito!
Comunque credo che sia importante fare in modo, se possibile,
che questa opera sia appaltata. Rispetto all'ultima affermazione
dell'Assessore Borbey, riguardo a quel tratto di arginatura d cui
parlava prima il Consigliere Carlassare, io riconosco l'onestà con
cu l'Assessore Borbey ammette "abbiamo sbagliato la programmazione
degli interventi". Il dato di fatto è che in que caso c'è stato un
errore, non so se imputabile alla Giunta Regionale o ai tecnici:
sta di fatto che, in quella programmazione di interventi, lo sbagli
c'è stato e l'abbiamo pagato caro.
PRESIDENTE:
Per dichiarazione di voto chiede la parola il
Consigliere Carlassare; ne ha facoltà.
CARLASSARE - (D.P.N.S.):
Indubbiamente anch'io sono
favorevole a questa de libera. Mi pare che, al di là dei tempi
molto lunghi richiesti da interventi d questo genere, si debba
progettare sulla base di ricerche molto approfondite che gli
esperimenti fatti dall'ENEL nel.la Centrale di Niguarda siano
effettivamente un buon metodo per riuscire a realizzare delle opere
realmente utili E' inutile e dannoso, invece, operar con degli
spezzoni di opere fatte a casaccio, sulla base di una progettazione
magari valida per quel preciso tratto d argine, ma che non tiene
conto di tutte le varianti che possono derivare da. corso nella sua
completezza.
Per correggere delle storture a monte, si determinano situazioni
di pericolo a valle, o addirittura maggiori costi derivati
dall'intervento che è stato fatto.
Suggerirei, perciò, una particolare attenzione nell'appaltare le
opere per quanto riguarda la situazione complessiva di tutti i
corsi dei torrenti, onde evitare questi inconvenienti.
PRESIDENTE
: Metto in approvazione la ratifica della
deliberazione 887:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
OGGETTO N. 1561 IN DATA 11 MARZO 1983:
Liquidazione di
spesa alla SITAV S.p.A., di St. Vincent, per la realizzazione di
lavori di sistemazione e manutenzione di immobili di proprietà
regionale - Approvazione e finanziamento di spesa.
PRESIDENTE:
La parola al Consigliere Mafrica, ne ha
facoltà.
MAFRICA - (P.C.I.):
Questa delibera pone una serie di
problemi, tutti abbastanza rilevanti. Il primo è quello
dell'annullamento di delibere regionali da parte della Commissione
di Coordinamento.
Il Presidente del Consiglio nelle sue comunicazioni, riferisce,
oltre che di leggi, anche di delibere non vistate da parte della
Commissione di Coordinamento. Io ero convinto (ma non è mai tardi
per imparare) che quando esistevano delle delibere annullate da
parte della Commissione di Coordinamento, il Consiglio ne venisse
sempre informato.
Vengono invece riferiti al Consiglio soltanto gli annullamenti
relativi a delibere approvate dal Consiglio e quindi sottoposte, in
genere, alla ratifica del Consiglio per urgenza. Quando si tratta
di delibere di cui ha competenza esclusivamente la Giunta, il
Consiglio non è informato dell'iter delle delibere stesse.
Approfitto dell'occasione per chiedere al Presidente della
Giunta se sono numerose le delibere non vistate o se si tratta di
un numero limitato, se non sia possibile prevedere, per la prossima
legislatura, anche una informazione in tal senso al Consiglio, che
ha il compito di controllare, credo, complessivamente l'attività
della Giunta, in merito a questi atti che finora sono a livello
interno, tra Commissione di Coordinamento e Esecutivo.
La seconda questione è relativa al merito delle delibere. La
Commissione di Coordinamento ha annullato le due delibere
precedenti concernenti la "liquidazione di spesa alla SITAV per
lavori di sistemazione e manutenzione di immobili di proprietà
regionale" ritenendo che per i costi sostenuti avrebbe dovuto
esserci una ripartizione delle spese tra SITAV e regione. La Giunta
sostiene nella delibera che si tratta di spese che competono
all'Amministrazione Regionale perché riguardano la manutenzione e
la sistemazione degli immobili. L'elenco delle opere, però è così
lungo che lascia delle perplessità. Alcune cose, indubbiamente,
almeno facendo un'analogia con i condomini, appaiono come a carico
del proprietario, altre è discutibile che non debbano essere anche
a carico del concessionario.
Per esempio, l'impianto della cucina del salone delle feste: se
un inquilino vuole mettersi a posto la cucina, non credo che la
spesa sia a carico del proprietario, per quello che riguarda
perlomeno i condomini o le abitazioni private! Così dicasi per il
rifacimento degli uffici, della sala da giochi. Quindi, vorrei
avere dal Presidente della Giunta maggiori chiarimenti in
merito.
La terza questione è più complessa, e prendo lo spunto da questa
delibera perché il Presidente non ne ha fatto cenno nelle sue
comunicazioni. E' una questione rilevante, è una questione che ha
impegnato le Commissioni I e III e non se ne è più avuto notizia.
In Commissione il nostro gruppo aveva richiesto più volte che si
seguisse una certa procedura, ma non ci sembra che sia stato
seguito quel metodo da noi proposto. Mi riferisco alla questione
della revisione della ripartizione degli introiti tra Regione,
SITAV e SAISET. La convenzione stipulata il 4 agosto '81 prevedeva
al 2° comma del punto 8), che l'amministrazione regionale potesse
rivedere le percentuali, trascorso il primo anno solare, entro il
semestre successivo. Il semestre finisce a fine giugno di
quest'anno. Il Consiglio Regionale nel febbraio di quest'anno aveva
votato una mozione con cui impegnava la Giunta a predisporre una
proposta di revisione, nel senso più favorevole alla Regione.
La Giunta, con lettera del suo Presidente in data 15 marzo '83,
incaricava le Commissioni Consiliari I e III di predisporre
concrete proposte di riparto dei proventi derivanti dai giochi
americani. Le Commissioni avevano sollecitato incontri con gli
Amministratori della SITAV e della SAISET ottenendo l'impegno per
una proroga della scadenza del termine entro cui è possibile
rivedere la concessione, portandolo a giugno 1984. Le Commissioni
ritenevano che la cosa dovesse essere fatta attraverso una modifica
della convenzione in sede di Consiglio regionale e in questo senso,
inviavano una lettera al Presidente della Giunta, invitandolo a
predisporre gli atti perché il Consiglio modificasse il termine e
lo prorogasse fino al 30 giugno 1984.
Il Presidente della Giunta, in un incontro avuto con le
Commissioni, era invece dell'avviso che bastasse una sua semplice
lettera con cui prendeva atto dei pareri delle deliberazioni dei
Consigli d'Amministrazione della SAISET e della SITAV per spostare
automaticamente la data entro cui è possibile rivedere la
convenzione.
Noi abbiamo molti dubbi su questa interpretazione, e per questo
abbiamo consultato un legale che si occupa di questioni
amministrative, il quale ritiene che, essendo stata la convenzione
e quindi la scadenza del termine entro cui rivedere la stessa,
deliberata dal Consiglio, soltanto il Consiglio può avere questo
mandato; per altri adempimenti, ma previsti dalla Commissione
stessa e da questa demandati al Presidente della Giunta, è il
Presidente della Giunta la persona che può eseguire e dare pratica
attuazione.
Per lo spostamento di una data prevista in convenzione ci
sembra, invece, che debba agire il Consiglio.
Quindi, noi siamo dell'idea che in questo consiglio debba essere
portato, come oggetto straordinario iscritto con procedura
d'urgenza all'ordine del giorno, il testo che la Commissione Affari
Generali e la Commissione Sviluppo Economico avevano predisposto e
inviato al Presidente del Consiglio.
Vorremmo sapere l'opinione del Presidente della Giunta in
proposito. Sappiamo che è una questione delicata, ma noi riteniamo
che sarebbe tutelato l'interesse dell'Amministrazione procedendo in
questo modo e, comunque, come Gruppo insistiamo per questa
procedura perché ci sembra quella, dal punto di vista formale, più
corretta e quindi da non mettere più in discussione in futuro.
Quindi, le domande al Presidente della Giunta sono tre: la prima
relativa alla procedura seguita dalla Commissione di Coordinamento
nell'annullare le delibere di Giunta; la seconda riguarda il merito
della deliberazione in oggetto; la terza concerne questa più
complessa vicenda della revisione degli introiti derivanti dai
giochi americani.
PRESIDENTE:
Ci sono altri che chiedono la parola? Prego,
Consigliere Carlassare, ne ha facoltà.
CARLASSARE (D.P.N.S.):
Mi ricordo che nel corso di una
visita che avevamo effettuato al costruendo nuovo Casinò, il Prof.
Masi aveva tenuto a sottolineare l'estrema capacità ed
efficienza dell'Ufficio tecnico e dei progettisti che avevano
lavorato su questa opera colossale ed estremamente funzionale.
Faccio riferimento a questo aspetto, perché mi sembra quanto meno
strano che dei tecnici così capaci di progettare e di costruire
rapidamente e bene una struttura di quel genere, si siano lasciati
sfuggire opere e aggiornamenti di questa portata, circa 3 miliardi,
quando anche tecnici meno capaci possono tranquillamente prevedere
che, ampliando enormemente la superficie di un salone delle feste,
la relativa cucina, sia insufficiente, trattandosi oltretutto di
una struttura vecchiotta. Che l'impianto di riscaldamento non sia
più sufficiente, con gli inneschi che ci sono tra il vecchio
fabbricato ed il nuovo, mi pare anche abbastanza ovvio, e così
anche il rifacimento del locale Music Hall. Queste sono cose che si
fanno all'atto di una progettazione che prevede una
ristrutturazione complessiva di tutto l'edificio.
Quindi, il dubbio che mi sorge, come avevo già fatto presente la
prima volta che abbiamo discusso questa delibera, è che ci troviamo
di fronte ad una operazione studiata a tavolino per cui si è ben
pensato che gran parte del rifacimento dovesse essere pagato,
insieme all'allargamento del Casinò, dalla SITAV, però addebitando
alcuni miliardi alla Regione. Si è ben pensato, quindi, di trovare
questo espediente per cui si è detto: "In corso di esecuzione
dell'opera si è constatato che queste strutture vanno rifatte",
scaricando questi 3 miliardi alla Regione.
Non è credibile che un ufficio tecnico così capace non abbia
provveduto per tempo, diciamo in atto di progetto complessivo per
questi lavori erano da fare.
Mi associo anch'io alle richieste fatte dal compagno Mafrica per
quanto riguarda la situazione convenzione SAISET. Anch'io sono
convinto che senza una delibera del Consiglio, noi corriamo
effettivamente il grosso rischio di vedere questa modifica
considerata come non valida, per cui ci ritroveremo in braghe di
tela nel senso che, se verrà impugnata da qualsiasi parte, noi ci
ritroveremo nell'impossibilità di modificare queste percentuali, in
quanto il tempo ultimo previsto dalla convenzione è il 30 giugno e,
se non si opera molto attentamente sul piano anche giuridico, si
corre il rischio di fare gli interessi di quelle persone che
vogliono mantenere queste percentuali e non discuterle più.
PRESIDENTE:
Altri chiedono la parola? La parola al
Presidente della Giunta.
ANDRIONE - (U.V.):
Per quanto riguarda le delibere non
vistate e per le delibere di Giunta, osservo che essendo la Giunta,
in quanto tale, un organo con rilevanza esterna, gli atti della
Giunta sono pubblici, sia che la delibera sia vistata sia che non
venga vistata. Evidentemente, io sono disponibilissimo a riferire
la risposta della Commissione di Coordinamento. Molto sovente, si
tratta di questioni di personale, di non comprensione o di errata
interpretazione da parte della Commissione di Coordinamento di
certe nostre questioni. Altre volte, quando si tratta, per esempio,
di questioni concernenti concorsi in lingua francese o cose di
questo genere, si tratta poi da parte nostra di impugnative
regolari che abbiamo sempre fatto, come per il ripetitore di La
Thuile; direi però che, in linea di massima, i rapporti tra
Commissione di Coordinamento e la Giunta regionale sono buoni, i
conflitti sono minimi e, comunque, in caso il Consigliere Mafrica,
verrà da me e gli potrò far vedere i casi più clamorosi.
Per quanto riguarda la ripartizione delle spese con la SITAV,
noi abbiamo pagato 6 miliardi e mezzo. La maggior parte di queste
spese è dovuta alla sorpresa di trovare l'edificio costruito nel
1956 in uno stato meno buono di quanto ci aspettassimo e di quanto
non fosse stato dato per acquisito anche dai progettisti. Gli
impianti di riscaldamento hanno dovuto essere rifatti, perché erano
completamente marci; abbiamo dovuto, per esempio, rifare i
serramenti, e anche questo lavoro non era stato previsto in un
primo tempo. Abbiamo dovuto costruire una Pensilina per ragioni di
pubblica sicurezza, che non era stata prevista. I lavori sono stati
debitamente autorizzati e vi sono stati a nostro avviso, e d'altra
parte sono visibili, dei miglioramenti.
Anche la copertura del torrente Zerbion, che adesso serve come
parcheggio, è stata una scelta che abbiamo fatto in quanto ci
sembrava opportuno e utile. Questi lavori sono stati fatti da
quelle imprese, che sono numerose e che in quel momento ci
consentivano, evidentemente, di spuntare dei prezzi migliori.
L'impianto cucina del salone delle feste: noi non volevamo
dipendere, come siamo dipesi da molto tempo, dalle cucine del
Billia. Vi sono stati inoltre, in certi casi, dal momento in cui
erano stati presi gli accordi a quello di installazione di alcuni
impianti, degli aumenti di prezzo veramente molto notevoli. Vi è
facoltà per ogni Consigliere di controllare la corrispondenza delle
spese; credo che per la loro opportunità basti andare a verificare:
i lavori sono lì!
La delibera invece non è stata vistata, e qui, siamo in feroce
conflitto, con la Commissione di Coordinamento per una questione di
principio: noi affermiamo che queste sono opere fuori convenzione,
in quanto la convenzione riguarda quelle opere, quel progetto, quel
tipo di impostazione. La Commissione di Coordinamento, (ultimamente
ci ha chiesto altre spiegazioni che daremo, e speriamo di chiudere
questa vicenda) sostiene invece che sono delle opere di
convenzione. Il problema è questo. Abbiamo pregato alcuni tecnici
di fornire alla Commissione tutte le delucidazioni necessarie e
stiamo verificando tutte le differenti questioni.
Per quanto riguarda l'ultima argomentazione sollevata dal
Consigliere Mafrica, mi permetto di ripetere che gli organi della
Regione sono tre: il Consiglio, la Giunta e il suo Presidente. Una
comunicazione fatta al Presidente della Giunta è vincolante. Non
c'è diritto civile che possa cambiare una questione di questo
genere, per il semplice fatto che il Presidente della Giunta è
organo di rilevanza esterna, secondo il dettato dello Statuto
Speciale, legge costituzionale 26.2.1948, n. 4.
Quindi, non vedo, e lo ripeto, nessuna necessità di modificare
unilateralmente una convenzione, solo perchè la comunicazione non è
stata fatta al Consiglio. Sostengo che il fatto che la
comunicazione sia stata fatta a me è più che sufficiente e
garantisce assolutamente la Regione. E' una responsabilità che
prendo e credo che la maggioranza e anche gli avvocati in
questione, sono io a parlare, possono benissimo concordare. Anche
noi abbiamo degli esperti di Diritto Amministrativo, oppure di
Diritto Costituzionale!
PRESIDENTE:
La parola al Consigliere Mafrica, ne ha
facoltà.
MAFRICA - (P.C.I.):
Noi voteremo contro la deliberazione
in oggetto perché riteniamo che, nonostante le spiegazioni fornite,
i dubbi della Commissione di Coordinamento siano ancora oggetto di
perplessità; insomma non riteniamo che sia stato tutto
chiarito.
Per quello che riguarda invece la SAISET, siamo d'accordo che il
Presidente della Giunta è un organo di rilevanza esterna che può,
quindi, inviare comunicazioni e riceverne in merito
all'applicazione di un contratto ma, quando le sue decisioni vanno
a modificare in qualche modo quanto previsto da una convenzione
votata dal Consiglio, secondo il nostro giudizio, si travalica il
potere delegato da quel documento al Presidente della Giunta.
Se il Presidente della Giunta con sua decisione stabilisce, per
esempio, di aumentare o diminuire le percentuali, senza passare in
Consiglio, soltanto perché gli sono state delegate determinate
funzioni, secondo noi commetterebbe un abuso di potere rispetto a
quelli che sono i poteri del Consiglio.
In questo caso, siccome è il Consiglio che ha stabilito la data
di scadenza del termine entro cui rivedere la convenzione, noi
riteniamo che debba essere competente il Consiglio in materia.
Quindi, su questo esprimiamo il nostro completo dissenso e facciamo
carico di ogni responsabilità al Presidente della Giunta, il quale
l'ha pure adesso esplicitamente assunta. Noi siamo dell'idea che
per evitare che in futuro qualcuno dica: "potevate deliberare in
Consiglio, non avete deliberato, quindi noi non sappiamo niente", è
necessario che si deliberi in Consiglio. Se la maggioranza non è di
quest'opinione la responsabilità è della maggioranza e del
Presidente della Giunta.
PRESIDENTE:
La parola al Consigliere Carlassare.
CARLASSARE - (Dem.Prol.N.S.):
Per quanto riguarda gli
aspetti tecnici, è buona norma considerare impianti aventi una
trentina di anni di vita come impianti che vanno controllati molto
attentamente prima di innescarli con impianti nuovi. Io penso che
affermare queste cose non significa scoprire l'America, ma
semplicemente operare come qualsiasi ufficio tecnico.
Io non penso che questi impianti non fossero sotto controllo e
che si sia scoperto solo dopo che sono obsoleti e non in grado di
reggere le nuove esigenze e i nuovi carichi derivanti
dall'innesco...interruzione...Come? Lo so, lo so, però si può
capire che un impianto di riscaldamento è obsoleto da diecimila
cose, anche senza sfondare i muri, perché si premura che un
impianto di riscaldamento di una trentina d'anni possa essere, con
ogni probabilità, obsoleto e in molti casi da rifare, anche in un
normale condominio, che non è soggetto alle sollecitazioni a cui
sono soggette strutture come quelle del Casinò. Quindi io esprimo
la mia perplessità per quanto riguarda il fatto che si sia scoperto
dopo che questi impianti erano da rifare. Indubbiamente ci saranno
anche opere, come la pensilina, che può essere sfuggita, opere di
miglioria, come la copertura del torrente Zerbion, però per quanto
riguarda una serie di altri lavori, non ritengo accettabile la
giustificazione, per cui voto contro.
Per quanto riguarda il problema della SAISET, credo che sia un
grosso rischio quello che si assume il Presidente della Giunta,
perché in effetti noi ci troviamo di fronte ad una convenzione
firmata sì, a suo tempo, dal Presidente della Giunta, ma mi pare su
preciso incarico e mandato del Consiglio, che ha votato quella
convenzione e non un'altra modificata, anche se di poco, in alcuni
termini essenziali come la scadenza e la possibilità di revisione
delle percentuali.
Quindi, ritengo che solo un voto, non verificato in questo caso,
del Consiglio, dia l'autorità al Presidente della Giunta per poter
operare questa modifica come organismo, di per sé, autonomo, però
con il beneplacito del Consiglio, espresso con regolare votazione
che modifica una precedente votazione di questo Consiglio stesso.
Io non penso che il Presidente della Giunta, singolarmente, come
figura giuridica autonoma, possa modificare una volontà espressa
con votazione dal Consiglio.
PRESIDENTE:
Nessun altro chiede la parola? Metto in
approvazione, per alzata di mano, la ratifica della deliberazione
n° 1561:
ESITO DELLA VOTAZIONE
Presenti 27
Votanti 27
Favorevoli 20
Contrari 7
Il Consiglio approva
PRESIDENTE:
Colleghi Consiglieri, rinnovo l'invito già
formulato anche per iscritto dal Presidente della la Commissione,
affinché i Commissari siano presenti alle ore 15.30 per l'esame di
quel provvedimento di legge urgente. I lavori riprenderanno alle
ore 16.
La seduta è tolta.
La seduta termina alle ore 13.00
