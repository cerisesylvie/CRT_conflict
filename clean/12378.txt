Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3294 del 24 aprile 1992 - Resoconto
OGGETTO N. 3294/IX Concessione di un contributo straordinario
di lire 11.000.000 a favore della Comunità montana dell'Evançon a
parziale copertura delle spese sostenute per l'organizzazione della
manifestazione di presentazione della guida turistica e di una
mostra sul marchio e logotipo della comunità - Approvazione,
impegno e liquidazione di spesa.
Si dà atto che dalle ore 12,04 presiede il Vicepresidente
Stévenin.
Presidente
Do lettura della proposta di
deliberazione:
Deliberazione Il Consiglio
delibera
1) di approvare la concessione di un contributo di lire
11.000.000 (undicimilioni) a favore della Comunità montana
dell'Evançon, a parziale copertura delle spese sostenute per
l'organizzazione della manifestazione di presentazione della guida
turistica e di una mostra sul marchio e logotipo della comunità,
tenutasi il 21 dicembre u. s. presso il Castello di Issogne;
2) di approvare ed impegnare la spesa di lire 11.000.000
(undicimilioni), con imputazione della spesa stessa al Capitolo
21640 del bilancio di previsione della regione per l'anno 1992
("Contributi ad enti ed associazioni per partecipazione a mostre e
manifestazioni diverse") che presenta la necessaria
disponibilità;
3) di stabilire che alla liquidazione si provveda ai sensi
dell'articolo 58 della legge regionale 27. 12. 1989, n. 90, su
richiesta della Giunta regionale.
Presidente
Il presidente della Comunità montana
dell'Evançon ha fatto pervenire una richiesta tendente ad ottenere
un contributo nelle spese sostenute per l'organizzazione della
manifestazione di presentazione della guida turistica e di una
mostra sul marchio e logotipo della comunità, tenutesi il 21
dicembre 1991 presso il Castello di Issogne.
Il consuntivo della manifestazione ammonta a lire 19.378.000
così ripartite:
A) Presentazione guida turistica Comunità montana e consegna
di una targa ricordo ai partecipanti al concorso per la
realizzazione del logo:
- stampa locandine, manifesti, eccetera lire 4.500.000
- stampa carta instata, buste, cartoncini lire 1.200.000
- progetto grafico immagine coordinata della Comunità lire
900.000
- fornitura targhe ricordo lire 300.000
- servizio fotografico e fornitura poster ai comuni lire
2.400.000
- noleggio stufe elettriche e prestazioni varie lire
2.000.000
- fornitura lampade alogene, eccetera lire 400.000
- composizione floreale lire 60.000
- trasporto materiale per allestimenti mostra da Aosta ad
Issogne e viceversa lire 2.000.000
- pranzo e aperitivi lire 3.000.000
Totale lire 16.760.000
B) Allestimento mostra bozzetti partecipanti al concorso per la
realizzazione di un logo caratterizzante la Comunità:
- progetto, organizzazione ed allestimento mostra, ricerca
materiale, progettazione e realizzazione di pannelli espositivi
lire 1.071.000
- composizione testi (redazione ed impaginazione testi per
pannelli espositivi ) lire 476.000
- invito e prenotazioni (formato aperto 18x20 e formato chiuso
10x20) progetto grafico - redazione e impaginazione testi esecutivi
per la stampa lire 357.000
- manifesto (formato 50 x 70) progetto grafico, redazione testi
esecutivi per la stampa lire 714.000
Totale lire 2.618.000
Si dà atto che il Presidente Cout non partecipa alla discussione
e alla votazione dell'oggetto.
Presidente
Pongo in votazione la concessione del
contributo straordinario in oggetto.
Esito della votazione:
Presenti, votanti e favorevoli: 28
Il Consiglio approva all'unanimità
