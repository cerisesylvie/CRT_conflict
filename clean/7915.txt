Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2335 del 12 novembre 1986 - Resoconto
OGGETTO N. 2335/VIII - PREDISPOSIZIONE DEL PROSSIMO RUOLO
NOMINATIVO DEL PERSONALE REGIONALE DEL SERVIZIO SANITARIO
REGIONALE, IN RELAZIONE ALL'ATTRIBUZIONE DI POSIZIONI FUNZIONALI
SUPERIORI.-(Interpellanza)
PRESIDENTE:
Do lettura dell'interpellanza presentata dal
Consigliere Viberti:
INTERPELLANZA
RICORDATE le diverse interrogazioni presentate dal Gruppo di
Nuova Sinistra nel merito di presunte attribuzioni di posizioni
funzionali superiori a personale di ruolo regionale del servizio
sanitario nazionale;
RICORDATO il dibattito consiliare del 9 luglio c.a. durante il
quale l'Assessore alla Sanità ed Assistenza Sociale citava una
lettera dell'U.S.L. datata 30.6.86 sostenendone la scarsa chiarezza
circa la segnalazione delle eventuali errate attribuzioni delle
posizioni funzionali;
RICORDATO infine l'impegno preso dall'Assessore di provvedere a
chiarire tale questione;
APPRESO
che la Regione Emilia-Romagna ed altre hanno
provveduto anche ultimamente a rettificare inquadramenti a tutti i
livelli (dirigenziale compreso);
SI INTERPELLA
l'Assessore competente per conoscere quali sono le intenzioni
della Giunta regionale relative alla predisposizione del prossimo
ruolo nominativo regionale in relazione alle segnalazioni che
l'U.S.L. aveva fatto ed ha eventualmente precisato come da
richiesta fatta dalla Regione.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Questo tema era già stato aperto nella
scorsa legislatura dall'ex Collega (Carlassare) il quale, proprio
nel corso dell'ultima seduta del Consiglio regionale prima delle
elezioni, aveva presentato una interrogazione in merito.
Nell'ultimo Consiglio precedente la pausa estiva si era tenuto
un dibattito consiliare, promosso da un'iniziativa di Nuova
Sinistra, durante il quale l'Assessore Voyat, dapprima aveva
parlato di una lettera dell'U.S.L., sostenendo di "non poter dare
spiegazioni in merito alla presunta attribuzione di posizioni
funzionali superiori a personale di ruolo regionale nel servizio
sanitario nazionale", e poi aveva sostenuto di essere in attesa di
chiarimenti che l'Amministrazione regionale aveva già richiesto. Io
ho atteso per alcuni Consigli, pensando che in modo informale forse
si sarebbe riusciti ad avere qualche notizia in merito o che
perlomeno si sarebbe sentito dire che si stava provvedendo alla
compilazione del ruolo nominativo e che quindi, senza essere
costretti a ricorrere ad una iniziativa consiliare, si sarebbe
potuto sapere se le posizioni in dubbio erano finalmente state
chiarite.
Nel frattempo abbiamo appreso che l'Emilia Romagna (e forse
anche qualche altra Regione, ma io dispongo solo di una copia di
una deliberazione adottata dalla Giunta della Regione Emilia
Romagna) aveva provveduto a rettificare gli inquadramenti a tutti i
livelli, ma in particolare a livello dirigenziale, in diverse
U.S.L.. Io non so se l'Assessore è a conoscenza di questo fatto, ma
penso di sì, perché la polemica ed il contenzioso sulla questione
sono piuttosto consistenti anche a livello nazionale. Ad onor del
vero occorre dire che la stessa delibera della Regione Emilia e
Romagna dice: "In attesa che ci sia un definitivo pronunciamento
noi revochiamo...", senza rientrare però delle somme erogate ai
dipendenti e restando in attesa delle sentenze definitive in
merito. Tra l'altro in alcune Regioni si sono avute anche delle
conseguenze di carattere giudiziario nei confronti delle scelte
effettuate.
Con questa interpellanza, quindi, noi abbiamo ripreso
l'argomento per sapere se, finalmente (come del resto noi ci
auguriamo), è possibile avere i chiarimenti attesi e quali sono le
intenzioni della Giunta regionale in merito alla predisposizione
del prossimo ruolo nominativo, proprio alla luce delle segnalazioni
richieste dalla stessa Amministrazione.
PRESIDENTE:
Ha chiesto la parola l'Assessore alla Sanità
ed Assistenza Sociale Voyat; ne ha facoltà.
VOYAT (U.V.):
Ce que vient de dire le Conseiller Viberti
est juste et vrai. Je dois aussi avouer que nous sommes un peu en
retard pour refaire le rôle nominatif du personnel de l'Unité
Sanitaire Locale.
D'autre part, je voudrais aussi déclarer que nous n'avons pas
changé d'avis par rapport au mois de juillet, à savoir que nous
sommes en train de préparer ce rôle avec toutes les modifications
dont les réparations des petites erreurs commises lors de la
première ébauche et les modifications qui nous sont soumises par
l'Unité Sanitaire Locale. A ce propos, la réponse que nous avait
déjà demandée le Conseiller Viberti, le 9 juillet - pour être exact
- nous est parvenue le 30 septembre dernier. Je ne sais si je dois
lire les quatre pages qui nous ont été envoyées par l'U.S.L. mais
dans certains cas il est dit que rien n'est changé, et ce que
l'U.S.L. avait prévu est tel quel. Dans d'autres cas, la nécessité
de modifier a été exprimée.
Avant la fin de l'année, tout sera réglé et les modifications
demandées par l'U.S.L. seront effectuées. Ces documents étant
publics, je suis disposé à en donner copie au Conseiller
Viberti.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
La risposta dell'Assessore, anche se
molto stringata, mi lascia parzialmente soddisfatto perché mi dice
che il ruolo in questione sarà modificato tenendo conto delle
segnalazioni che saranno fatte dall'U.S.L..
In realtà, però, mi resta ancora qualche dubbio, che ormai ci
trasciniamo da alcuni anni, e che discende dal fatto che, non ho
potuto sapere (d'altra parte non si può neppure pretendere che
l'Assessore si metta a leggere in Consiglio la corrispondenza
intercorsa tra l'U.S.L. e l'Amministrazione regionale) se alcune
posizioni siano state attribuite o meno in modo corretto. Del resto
l'Assessore Voyat, nella sua risposta quasi lapidaria, non ha avuto
la possibilità di specificare se c'è stata qualche modificazione in
merito alle richieste che avevamo avanzato qualche tempo fa.
Prendendo visione della lettera mi potrò senz'altro rendere
conto di come stanno le cose, riservandomi eventualmente di
assumere direttamente o di far assumere a chi mi seguirà,
iniziative appropriate su questo problema che noi riteniamo
particolarmente importante, perché la salute è uno dei più
importanti problemi della comunità e perché la gestione della
U.S.L. è legata anche alla giustizia con la quale vengono presi dei
provvedimenti nei confronti del personale.
Noi riteniamo quindi che certe "ingiustizie" o presunte tali
debbano essere chiarite fino in fondo al fine di evitare che voci,
illazioni ed incertezze possano ammorbare l'aria ed impedire un
corretto e normale svolgimento dei compiti d'istituto che l'U.S.L.
ha, con l'evidente conseguenza di non rendere un buon servizio ai
cittadini.
Infine, poiché l'Assessore non mi ha detto se era al corrente o
meno della delibera della Regione Emilia-Romagna, mi permetto di
segnalare che il numero di quella delibera è il 183 del corrente
anno solare.
