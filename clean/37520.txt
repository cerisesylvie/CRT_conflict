Classificazione
CASA DA GIOCO



Oggetto del Consiglio n. 1271 del 10 giugno 2015 - Resoconto
OGGETTO N. 1271/XIV - Interpellanza: "Situazione finanziaria
della Casa da gioco di Saint-Vincent e strategie per il rilancio
dell'azienda".
Presidente
- La parola al collega Laurent Viérin.
Viérin L. (UVP) -
Merci Monsieur le Président.
Con i colleghi dell'ALPE e in modo congiunto...i due gruppi ALPE
e UVP hanno pensato di portare all'attenzione dell'aula due
iniziative, che illustreremo in modo disgiunto proprio perché vanno
a toccare, anche se sul medesimo argomento, sfaccettature diverse
dello stesso problema. Beh, è un problema che purtroppo è sempre
à la une
, credo che risponderà l'Assessore Perron, anche il
Presidente si è momentaneamente assentato su quest'argomento.
Purtroppo parliamo di Casinò e diciamo purtroppo perché vorremmo
non dover tornare a parlare di Casinò dato che in questa
legislatura forse abbiamo parlato anche troppe volte di Casinò
inteso come un problema che si può affrontare, ma che poi si spera
venga affrontato in modo serio e che venga anche parzialmente
risolto...o, meglio, vorremmo parlare di Casinò, ma vorremmo
parlare dell'indotto, del rilancio, della situazione che il Casinò
può portare com'è stato nel tempo in termini di beneficio per il
territorio, in termini di visibilità per la Valle d'Aosta, in
termini di
atouts
, uno degli
atouts
della nostra
Regione anche da un punto di vista dell'offerta che la nostra Valle
ha da un punto di vista turistico, quindi il Casinò come dossier e
come parte molto importante e risorsa della nostra Valle, invece
non è così, invece siamo ancora qui a parlare del disastro del
Casinò. Si è parlato tanto in quest'aula e sarebbe interessante
forse neanche rintracciare tutte le cose che sono state dette già
solo in questa legislatura, tutte le parole, gli slogan, le
ricette, le promesse, le illusioni che in quest'aula sono state
dette, in parte, anzi
in primis
dalla politica e poi anche
da un punto di vista manageriale e dirigenziale da chi è venuto
addirittura in quest'aula e in commissione a raccontare le
favole.
Oggi, Assessore Perron, lei è già un po' che ha questa delega,
transitoriamente ce l'ha avuta un po' l'Assessore Baccega, anche
lui in questo momento assente...non per dire che tutto oggi ricade
sulle sue spalle, ma per dire che lei ha gestito questa delega in
quest'anno e che oggi noi chiediamo a lei conto di quello che sta
succedendo, perché di due cose l'una: o il perdurare della crisi
deriva dal fatto che la gestione è totalmente lasciata in autonomia
e che quindi la politica non c'entra, ma non ci pare che sia così,
perché la politica è pesantemente intervenuta in quest'ultimo anno
per cercare di dare delle sferzate. Addirittura le opposizioni o
quella che era l'opposizione qui in Consiglio...le opposizioni che
erano qui in Consiglio hanno addirittura proposto ad un certo
punto, rischiando di essere tirate in mezzo alle responsabilità che
non avevano, perché sono responsabilità della maggioranza e del
Governo...hanno cercato di entrare in una
task force
che si
è rivelata una bufala: una bufala perché nulla è stato fatto e
tutte le proposte che sono state portate all'interno della
task
force
dalle diverse sensibilità non sono state neppure prese in
considerazione. Noi oggi quindi diciamo che il film è finito e che
speriamo che abbiate il pudore di dirci realmente qual è la
situazione, perché noi non lo facciamo per demagogia, siamo
seriamente preoccupati. Anche in periodo pre-elettorale avete
notato che non è stato uno degli argomenti di
battage
né
nelle elezioni comunali cittadine, né nelle elezioni comunali
soprattutto della zona di riferimento, perché addirittura era una
preoccupazione condivisa anche dalle amministrazioni comunali.
Noi vorremmo sapere intanto - e lo abbiamo codificato nelle
domande - che cosa sta succedendo nei confronti dei vertici, perché
la permanenza della situazione di crisi ci preoccupa: è legata ad
una parte di indirizzi politici, perché ce lo siamo detti: la
politica è intervenuta o politicamente sono stati dati degli
indirizzi e, da un punto di vista manageriale, non sono stati
seguiti, o la situazione è degenerata dopo grandi investimenti di
100 milioni di euro probabilmente...e che sono arrivati, tra
l'altro, in un momento in cui la crisi già esisteva e che oggi sono
probabilmente difficilmente riparabili. La questione della
permanenza dei vertici: Assessore, ci dica una volta per tutte
questi vertici se sono stati sfiduciati un anno fa in quest'aula e
poi lì avete tenuti come si dice, perché in questo modo non c'erano
delle clausole contrattuali che avrebbero penalizzato ulteriormente
l'azienda, perché questo licenziamento avrebbe pesato in oneri. Noi
avevamo chiesto l'azione di responsabilità, voi non l'avete voluta,
avevamo chiesto qui in quest'aula un'azione di responsabilità in
tempi non sospetti e forse in un momento in cui si poteva ancora
intervenire non è stata voluta. Si è deciso anche con i vertici
sfiduciati e non solo l'Amministratore unico ad un certo punto
l'intera Dirigenza...si è voluto mantenere questa Dirigenza, anche
se in effetti apprendiamo con soddisfazione che ieri nella
conferenza stampa di allargamento della maggioranza finalmente
qualcuno è riuscito a fare licenziare Frigerio, cosa poi smentita
dall'interessato, però ben vengano questi allargamenti se poi
riescono a mandare avanti le risoluzioni che sono ferme da un anno,
ben vengano! Mi chiedo voi cosa siete rimasti lì a fare per un
anno, perché se devono arrivare i nuovi a dirvi quello che dovete
fare...ve lo possiamo dire anche noi senza nessun problema! I
vertici erano stati sfiduciati da quest'aula. Ben vengano quindi i
suggerimenti che per mantenere il posto vi fanno diventare un po'
più attenti; ben vengano i consigli, ma, secondo noi, questo
licenziamento doveva già arrivare e forse non è che solo con un
licenziamento si può riuscire a risolvere il problema del Casinò,
anzi sicuramente se non c'è un piano strutturale di rilancio
parallelo.
Noi quindi vi chiediamo, visto che il perdurare dei conti in
rosso continua, visto che i vertici sono sempre lì, visto che gli
episodi...e si vocifera tanto su anche questioni gestionali, se ne
sentono di tutti i colori, Assessore! Noi crediamo che lei e voi
siate i primi ad essere sollecitati... Di tutto si sente: di
giocatori che vincono e, malgrado ci siano ancora vincite che
perdurano, si chiudono i tavoli - e lei lo sa che, dal punto di
vista della gestione, non è il massimo -, assegni che vengono dati
per pagare delle perdite di gioco, che poi vengono ripresi,
strappati...ne sentiamo di tutti i colori! Sono voci...non lo
sappiamo, noi sappiamo semplicemente che le cose stanno andando
male, i conti ce li dirà lei al 31 maggio, noi vogliamo sapere la
situazione al 31 maggio. Il bilancio c'è e non c'è, c'è ma non
viene portato, i dati continuano ad essere nascosti; a cosa serve
tutto questo? Vogliamo prendere coscienza una volta per tutte della
situazione reale? Volete dircelo o continuiamo effettivamente ad
assistere drammaticamente al crollo della Casa da gioco e a
situazioni drammatiche di persone che non sanno neanche che cosa
succederà del loro futuro? Ecco, le strategie cinesi, Macao, grandi
viaggi, dirigenti in viaggio a Macao cosa hanno portato? Dati alla
mano, sono passati mesi; le prime settimane, i primi mesi si
aspetta, "eh, vedremo, queste strategie hanno bisogno di
tempo"...che cosa hanno prodotto?
Noi quindi le chiediamo, per essere puntuali, Assessore, come
codificato nell'interpellanza, la situazione reale al 31 maggio, se
ci può anche dire la questione delle imposte anticipate, di cui
abbiamo parlato per due anni qui, sono state contestate, sono state
rimesse, come viene codificato, poi, quando parleremo di bilancio,
ci ritorneremo. Il modello organizzativo, i vertici rimangono? Al
di là dei vertici, delle persone intese come quelle che ci sono,
rifarete con un modello diverso magari un cda politico, visto che
questo è stato annunciato, un triumvirato...annunciato da tre forze
politiche, non dal capo dell'Amministrazione regionale, dalle forze
politiche che annunciano il cambio dei vertici del Casinò e quindi
noi immaginiamo che ci saranno nomine politiche, tanto per tornare
sul tema.
I risultati concreti della Cina, di Macao e le strategie del
futuro: forse sono cose che abbiamo detto tante volte, però voi
noterete, lei, Assessore, noterà che noi non lo facciamo in tono
polemico, ma lo facciamo con un tono molto preoccupato perché
abbiamo capito - e forse l'avevamo capito da tempo -, che non c'è
più da scherzare e che forse qui si sono raccontate troppe frottole
o, meglio, si è preso troppo tempo, si sono raccontate tante cose
pensando di rimandare attraverso l'illusione una situazione
drammatica che oggi si sta manifestando.
Presidente -
Grazie. La parola all'Assessore Perron.
Perron (UV) -
Grazie Signor Presidente.
Ringrazio per aver posto quest'interpellanza. Molte sono le
questioni che lei, collega Viérin, ha evidenziato. Inizio col dirle
che la preoccupazione che lei correttamente esprime, dal mio punto
di vista perlomeno, è una preoccupazione certamente condivisa. Sul
complesso delle questioni poste avremo modo in occasione del
bilancio magari di approfondire, di fare dei ragionamenti un po'
più approfonditi che i tempi dell'interpellanza oggettivamente non
permettono.
Risulta non facile risponderle in modo puntuale al quesito nella
sua interpretazione rigorosa, in quanto l'andamento del conto
economico diventa difficile da calcolare a pochi giorni dalla
chiusura del mese, vale a dire il
report
dovrebbe tenere in
considerazione gli interventi o meno sui quali si sta cercando di
operare sul costo del personale e deli immobili, che hanno un
effetto finanziario su tutto l'esercizio. Mi permetto di fornirle,
immaginando di fare cosa gradita, un andamento dei giochi, quindi
del solo Casinò: al 31 maggio il volume di denaro rischiato è
aumentato di molto, nel senso che è aumentato del 18 percento, cioè
è pari a 152 milioni di euro rispetto ai 128 dell'anno scorso,
quindi con circa 24 milioni in più. Se si esclude la componente
cinese, il denaro giocato quindi è aumentato di 3 milioni di
euro.
Il fatturato totale registra invece paradossalmente una tendenza
inversa rispetto a quella del denaro rischiato, con una diminuzione
dell'11 percento. Fanno eccezione le
slot
, che registrano un
fatturato in crescita quasi del 5 percento, in qualche modo in
linea con l'andamento del giocato sulle stesse, che è in aumento
del 6 percento. Nei prossimi mesi saranno introdotte delle novità
su delle nuove macchine, che si spera dovrebbero consolidare sul
fronte delle
slot,
l'andamento in crescita.
Il risultato complessivo dei giochi da tavolo porta il fatturato
in assoluto negativo, registra cioè una flessione del 25 percento,
quasi il 26 per l'esattezza, che è da ascriversi totalmente alle
forti serie negative, cioè le perdite del banco che si sono
verificate in questi mesi della
Roulette
francese
e
della
Fair Roulette
. Ebbene, due dati sugli ultimi giochi: a
fronte di un aumento del denaro rischiato del 5 percento, il
risultato consolidato è un meno 66 percento su questi due giochi.
Le combinazioni quindi di questi due fattori, cioè l'aumento del
giocato e la perdita del banco, hanno portato ovviamente ad
aumentare fortemente gli introiti, cioè le mance, rispetto all'anno
scorso. Sulla base degli andamenti statistici, i numeri nel corso
dell'anno dovrebbero riequilibrarsi, si immagina, questo dipende
anche da fattori aleatori, che sono determinati dalle dinamiche del
gioco e si spera che il volume del gioco rimanga comunque invariato
rispetto ai volumi attuali, nel senso che, se c'è molto giocato,
c'è anche molta possibilità per il Casinò di produrre introiti. Il
dato importante per questa valutazione è il rapporto
mance-fatturato; normalmente un valore adeguato si stanzia intorno
al 55-60 percento, quindi con un fatturato che è il doppio di
quello delle mance. Per darle un dato di questo parametro, si
registra a tutto maggio una situazione singolare, cioè una maggiore
produzione di mance rispetto al fatturato dei due giochi, portando
questo rapporto a 160 percento, invece del 36 percento dell'anno
scorso. Questo solo per dirle la difficoltà anche della situazione
che si sta vivendo. In futuro, come le ho detto, come ho avuto modo
in altre occasioni di dire, i modelli organizzativi e le scelte
verranno concretamente annunciati in prossimità del prossimo
bilancio, il che dovrebbe avvenire a breve; sono in corso su questo
dei ragionamenti, delle valutazioni e degli approfondimenti
all'interno del Governo regionale per capire quale modello
organizzativo impostare, cioè se procedere con un rinnovo
dell'attuale Dirigenza o se procedere a formule ancora diverse.
Una valutazione molto veloce, poi la riprenderemo in altra
occasione, sul "progetto Cina", che lei correttamente in altre
occasioni ha già evidenziato. Per darle un dato, negli undici mesi
dall'inizio attività il "progetto Cina", in modo particolare la
questione Suncity e Macao, ha prodotto un fatturato lordo di circa
1 milione e 500 mila euro. Il saldo netto positivo, tolti tutti i
costi, tolte le imposte, è di circa 500 mila euro, a questo vanno
aggiunti circa 50 mila euro di fatturato sull'attività alberghiera.
È chiaro che fino ad oggi il cammino su questo progetto è stato
difficile, sono stati fatti dei passi per consolidare gradualmente
un importante progetto, nel senso che società come Suncity, con un
pacchetto di clienti di natura internazionale oggettivamente di una
certa importanza, strutturano il rapporto con i propri partner
attraverso una serie articolatissima di
steps
di verifica
degli standard dei livelli di servizio ricevuti prima di aprire
totalmente e completamente una collaborazione.
Per quanto riguarda i primi arrivi, i commenti sono molto
positivi da parte dei clienti sulla qualità dell'attenzione, sulla
struttura, sull'offerta di svago, sulle bellezze anche naturali
della Valle d'Aosta, che fa presagire la possibilità di lavorare e
di collaborare anche con operatori commerciali al di fuori del
Casinò. Ad oggi posso affermare che la collaborazione in essere con
Suncity ci ha portato a tenere una buona visibilità in quel mercato
lontano, le prenotazioni di quel mercato stanno lentamente
arrivando, ne è evidente la presentazione anche in esclusiva del
nostro
resort
, del Casinò e del territorio regionale nel
magazine
ufficiale di Suncity per il quadrimestre
marzo-giugno 2015. La gestione di questa quota di mercato ha
portato all'apertura e allo sviluppo di altri filoni paralleli, si
auspica prendano corpo nel prossimo futuro e, sempre trattando
questo filone, le richieste di prenotazione per il periodo estivo
di cinesi legate all'EXPO sono in deciso aumento. Lo sviluppo delle
attività preventivate, quindi sommate anche - questo per rispondere
all'ultimo argomento - ai primi interventi che sono stati posti in
essere dal responsabile del
marketing
, hanno portato ad un
aumento importante del denaro giocato, questo deve essere
consolidato anche nel futuro. Su questa strada si sta lavorando
molto, ovviamente le notizie che provengono dal mercato in generale
non sono notizie positive, pertanto bisognerà - e su questo si sta
continuamente lavorando - continuare ad implementare tutti gli
sforzi fatti finora dal punto di vista commerciale e soprattutto
cercare di programmarne di nuovi. Come abbiamo più volte cercato di
chiarire, il finanziamento anche delle attività di
marketing
ed il riequilibrio economico possono essere raggiunti soltanto con
un contenimento dei costi,
in primis
quello sul personale,
sul quale si sta lavorando. In questo senso quindi ho cercato di
fare una panoramica sintetica sulla questione dei costi, ci
riserviamo poi di approfondirla e di discuterla maggiormente in
occasione dei documenti che verranno presentati da qui a non molto.
Grazie.
Presidente -
Grazie Assessore. La parola al collega
Laurent Viérin, prego ne ha la facoltà.
Viérin L. (UVP) -
Assessore, volendo utilizzare delle
metafore che in questi giorni qualcun altro ha utilizzato, addotte
dai cartoni animati, qualcuno parlava di Willy il Coyote, ci sembra
un po' Gatto Silvestro, che ha cercato di arrampicarsi sui vetri
per una situazione, che è assolutamente improponibile. Lei,
Assessore, in politichese ci sta parlando del fallimento del
Casinò, perché ci scusi, ma forse non leggiamo le stesse previsioni
che avete anche voi, ma, quando sono state presentate le proiezioni
nel mese di ottobre, nelle colonnine di raffronto tra il 2014 e il
2015, quindi lasciamo stare il triennio e gli anni successivi, ma
già solo di proventi di gioco le previsioni che sono state inserite
in questa tabella erano di 5 milioni superiori al disastro
dell'anno antecedente, precedente, cioè il 2014. Allora, al di là
del politichese che lei ha utilizzato, sulla difficoltà del conto
economico, "è una difficoltà sul mese, sull'anno", qui i conti
stanno colando a picco malgrado tutto ciò che voi ci avete
raccontato in questi mesi. Lasciamo stare il passato anche di due
anni fa, di un anno fa, ma negli ultimi mesi avete continuato a
raccontare e a creare false illusioni. La realtà è che le strategie
che sono state messe in campo non hanno prodotto i risultati che
voi stessi probabilmente auspicavate o che probabilmente sono state
messe nero su bianco per prendere tempo, ma noi continuiamo a dire
- è quello che noi avevamo chiamato la polvere sotto il tappeto -
che a riempire il tappeto di polvere alla fine prima o poi si dovrà
sollevare questo tappeto? Siete venuti qui con dei conti disastrosi
nel momento in cui si parlava di tagli, ci sono le disdette dei
contratti in questi giorni e voi parallelamente facevate delle
promozioni sui primi livelli. È inutile quindi che adesso voi siate
preoccupati perché la vostra preoccupazione è causa della vostra
cattiva gestione di questo dossier, ma come si fa a parlare di
questi conti, meno 66 percento? Abbiamo più giocatori, ma perdiamo
di più? Beh, chiaramente, voglio dire, le strategie di gioco le
fanno i manager, ma la realtà è che i conti sono quelli che sono
validi e non dimentichiamoci che, per far quadrare i conti, negli
anni sono stati addirittura rivisti i parametri del disciplinare,
quindi da 10 a 90, da 90 a 10, cioè oggi non rimane più niente di
quello che viene vinto o che, diciamo, viene introitato dal Casinò
e alla fine la percentuale probabilmente è stata ridotta, per non
accollarsi i debiti, ecco, ci viene anche il dubbio. Allora,
Assessore, noi oggi decretiamo al di là del fallimento del Casinò,
che, se lei ci dà questi dati che sono inversamente proporzionali a
tutto quello che ci avete detto, qui la situazione è di fallimento,
ma soprattutto è un fallimento politico, fallimento politico messo
in campo dalla politica, perché, malgrado i vostri interventi,
malgrado tutte le strategie che...cioè, se siete andati fisicamente
al Casinò, se siete andati fisicamente nelle aree cinesi per
verificare anche questa possibilità di avere del gioco in più,
delle possibilità in più, se la politica si è messa in campo e
questa situazione è disastrosa, vogliamo semplicemente sapere cosa
pensate di fare. Lei poi, Assessore, ha detto: "ma, quando sarà
imminente il bilancio, vi diremo che formula organizzativa abbiamo
pensato e se rimangono questi vertici o meno", ma l'avete già detto
ieri in conferenza stampa che i vertici non ci sono più! Almeno
così è stato riportato. Era quindi semplicemente per sapere se
avete intenzione di cambiare questi vertici e se il modello
organizzativo viene ritenuto ancora valido, ma non è che noi
volevamo farvi svelare le carte che sono già state svelate ieri,
quindi ci dispiace, ma qualcuno ce l'avrà una responsabilità di
tutto questo? Chi ne risponde politicamente? Chi ne risponde? Ciò
che più ci dispiace è che non c'è un'idea per il futuro, perché la
nostra era un'interpellanza non tanto di diagnosi, perché ne
abbiamo fatte tante, ma di prospettiva per capire quella che poteva
essere...un'idea per dire: "benissimo la situazione è drammatica,
che cosa possiamo fare?" O magari aspettate anche qui luglio e che
qualcuno vi dica che cosa bisognerà fare. Speriamo nella "ricetta"
dei nuovi arrivati, che potranno rilanciare miracolosamente il
Casinò, auspichiamo, anzi speriamo che magari una delega anche a
quel settore possa essere messa in chi ha forza ed energia nuova e
che magari lei, Assessore, si possa redimere in altri ambiti del
suo Assessorato, pochi, per cercare di lavorare su questo
dossier...ma ci mancherebbe! Addirittura oggi lei ci dice che non è
certo che l'Amministratore unico venga cambiato, perché nella sua
risposta ha detto che sarà valutato in atto di approvazione del
bilancio...
Presidente
- Collega, la invito a terminare.
Viérin L. (UVP) -
...concludo...se questo vertice viene
confermato nelle persone e se il modello organizzativo è ancora
valido. In conclusione, Assessore, gli alibi erano già finiti
qualche mese fa, il tempo è probabilmente scaduto. Oggi lei ha di
nuovo, voi avete di nuovo cercato di arrampicarvi sui vetri per
invece una situazione che è molto chiara, che però ci preoccupa.
Torneremo sull'argomento, ma crediamo che sia arrivato il momento
di fare chiarezza, magari anche tra di voi, su quello che volete
fare, perché la sensazione è che proprio stiate facendo di tutto
per far andare male le cose.
Si dà atto che dalle ore 16,37 assume la presidenza il
Vicepresidente Follien.
Follien (Presidente) -
Punto 20 all'ordine del
giorno.
