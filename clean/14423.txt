Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 960 del 19 ottobre 1994 - Resoconto
OGGETTO N. 960/X - Concessione di un contributo di lire
6.000.000 all'Associazione culturale Coro Penne Nere, ai sensi
della legge regionale 20 agosto 1993, n. 69, per l'organizzazione
di un concerto del coro della S.A.T.
Deliberazione - Il Consiglio
Premesso che:
la legge regionale n. 69 del 20 agosto 1993 disciplina la
concessione di contributi per attività ed iniziative a carattere
culturale e scientifico.
Il Presidente dell'Associazione Culturale Coro Penne Nere, sig.
Lorenzo Distort, con lettera del 15 settembre 1994, ha inoltrato
una domanda tendente ad ottenere l'assegnazione di un contributo
nelle spese previste per l'organizzazione di un concerto con il
celebre coro della S.A.T. di Trento al Teatro Giacosa di Aosta il
13 ottobre 1994.
Il coro S.A.T. è noto per aver diffuso il canto popolare di
montagna in tutto il mondo, e durante i suoi quasi settant'anni di
attività si è esibito ad Aosta una sola volta nel 1975.
L'Associazione Culturale Coro Penne Nere ha presentato inoltre
il preventivo della manifestazione, per una spesa totale di Lire
12.750.000.
I Servizi Culturali hanno provveduto all'istruttoria ed alla
valutazione della domanda, ritenendola ammissibile a contributo, ai
sensi dell'articolo 3, comma 3 e dell'articolo 8, comma 1 della
legge regionale 20 agosto 1993, n. 69.
La Giunta, su proposta dell'Assessore alla Pubblica Istruzione,
ritiene pertanto opportuno aderire alla richiesta mediante la
concessione, ai sensi dell'articolo 4 comma 1 lettera d) della
legge regionale n. 69/93, di un contributo di Lire 6.000.000,
importo massimo previsto, pari al 50 percento della spesa,
trattandosi di una manifestazione di notevole interesse
culturale.
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione, ai sensi
dell'articolo 72 della legge regionale n. 3/1956 e successive
modificazioni e dell'articolo 21 della legge regionale n. 18/1980 e
successive modificazioni, in ordine alla legittimità della presente
deliberazione.
Richiamata la legge regionale 20 agosto 1993, n. 69;
Delibera
1) di approvare la concessione di un contributo, ai sensi
dell'articolo 4 comma 1 lettera d) della legge regionale 20 agosto
1993, n. 69, di lire 6.000.000 (seimilioni), pari al 50 percento
della spesa, all'Associazione Culturale Coro Penne Nere di Aosta
(C.F. 00381110071) per l'organizzazione di un concerto con il coro
della S.A.T. di Trento in programma al Teatro Giacosa di Aosta il
13 ottobre 1994;
2) di approvare la spesa di lire 6.000.000 (seimilioni) da
imputare al capitolo 57260 del Bilancio preventivo della Regione
per l'anno 1994 ("Contributi ad Enti e ad Associazioni culturali ed
educative per manifestazioni ed iniziative culturali e
scientifiche"), che presenta la necessaria disponibilità;
3) di provvedere alla liquidazione della spesa, ai sensi
dell'articolo 58 della legge regionale 27 dicembre 1989, n. 90 e
successive modificazioni, specificando che il contributo in
questione è soggetto alla ritenuta d'acconto del 4 percento
prevista dall'articolo 28 del D.P.R. n. 600 del 29 settembre 1973,
in due rate:
? la prima di Lire 3.600.000 (tremilioniseicentomila) pari al 60
percento del contributo, non appena la presente deliberazione sarà
divenuta esecutiva;
? il saldo, fino ad un massimo di Lire 2.400.000
(duemilioniquattrocentomila), su presentazione di un dettagliato e
documentato rendiconto;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente -
É aperta la discussione generale. C'è
qualche consigliere che chiede la parola? Se nessun consigliere
chiede di intervenire dichiaro chiusa la discussione generale.
Pongo in votazione la delibera in oggetto.
Presenti, votanti e favorevoli: 30
Il Consiglio approva all'unanimità
