Classificazione
ASSISTENZA SOCIALE
FINANZA REGIONALE E LOCALE



Oggetto del Consiglio n. 631 del 28 luglio 2014 - Resoconto
OGGETTO N. 631/XIV - Interrogazione: "Informazioni in merito
alle misure anticrisi previste per il 2014".
Presidente
- La parola all'Assesseur Perron.
Perron (UV)
- Grazie Presidente.
Collega, la legge regionale n. 18, quella del 2013, individua
nel Titolo I, cioè dall'articolo 1 all'articolo 5, tutte le misure
anticrisi per l'anno 2014, prevedendo quindi, come lei ben sa, sia
il pacchetto famiglia che il pacchetto imprese.
Tra gli interventi a favore delle famiglie sono ricomprese la
sospensione delle rate dei mutui agevolati, che sono previsti da
leggi regionali, nonché delle quote di capitali su mutui con
contributo in conto interessi della Regione, il
bon de
chauffage
, lo sconto del 30 percento sui consumi elettrici, il
bonus
energia e l'implementazione della dotazione dei fondi
di rotazione utilizzando le disponibilità a valere sul fondo della
gestione speciale. Questo per quanto riguarda le famiglie.
Per quanto riguarda la parte imprese, sottolineo, anche qui, la
sospensione delle rate dei mutui agevolati previsti da leggi
regionali, nonché delle quote capitali sui mutui con contributo in
conto interessi della Regione, i contributi in conto interesse a
valere sulla legge regionale n. 21 del 2011 e l'implementazione
della dotazione dei fondi di rotazione, utilizzando le
disponibilità sul fondo della gestione speciale.
Poi vi sono altri interventi, cosiddetti "anticrisi", e cioè
quelli introdotti all'interno di specifiche leggi regionali
introdotte prima e riconfermate, che sono volte, da una parte, a
supportare le famiglie o le imprese a seconda dei casi in questo
periodo di crisi economico-finanziaria, che nel tempo, pare sia
condivisibile, hanno assunto ormai un carattere strutturale. Tra
gli stessi voglio ricordare la riduzione dell'aliquota IRPEF e il
rifinanziamento dei fondi di rotazione. Su questo avevamo fatto un
prospetto che l'Amministrazione aveva dato ad ottobre scorso ad un
incontro anche con le parti sociali.
Le dettaglierei, collega, cosa è avvenuto molto schematicamente.
Per quanto riguarda la sospensione delle rate dei mutui agevolati
(questo valeva sia per le famiglie che per le imprese), per le
famiglie sono confermate
in toto
nelle modalità e nei
criteri; per quanto riguarda le imprese, sono stati introdotti dei
criteri specifici di accesso, quindi qualche modifica c'è stata,
nel senso che sono connessi all'importo dell'utile degli ultimi 3
esercizi rispetto all'importo delle rate dei mutui in scadenza (ne
avevamo discusso nell'aula, se si ricorda), relativamente ai
beneficiari dei mutui a valere sulle leggi regionali n. 46 del
1985, n. 8 del 1998, cioè gli impianti a fune, e la n. 19 sulle
imprese turistico-commerciali. Poi c'è la sospensione delle quote
capitali su mutui con contributo in conto interessi della Regione:
questo è confermato sia nelle modalità che nei criteri, sia per le
famiglie che per le imprese. Il
bon de chauffage
: la
deliberazione con criteri e quindi con le relative modalità
applicative deve ancora essere predisposta dall'Assessorato delle
attività produttive e energia. Poi c'è lo sconto del 30 percento
sui consumi elettrici (questo vale soltanto a sostegno delle
famiglie): qui sono confermati i criteri, i requisiti di fruizione
dell'intervento. La legge regionale, la n. 24 del 2011, ha previsto
che a, decorrere dal 1° gennaio 2012, lo sconto del 30 percento sui
consumi elettrici delle utenze domestiche diventi un contributo
annuo e quindi non sia più indicato sulle bollette elettriche;
quindi il contributo è calcolato tenendo conto della sola
componente energia in base ai consumi che sono commisurati
nell'anno, così come saranno comunicati dalle imprese elettriche
nei primi mesi del 2015 alla Struttura pianificazione ed efficienza
energetica dell'Assessorato delle attività produttive. Stessa cosa
vale per il
bonus
energia che riguarda soltanto il sostegno
alle famiglie, non alle imprese: la deliberazione con criteri e
modalità deve ancora essere predisposta dall'Assessorato della
sanità. C'è l'implementazione della dotazione dei fondi di
rotazione, come le ho detto in precedenza, utilizzando la
disponibilità che va a valere sul fondo di rotazione della gestione
speciale, quindi nel corso del 2014 è stato rifinanziato (questa
misura vale soltanto per le imprese) il fondo di rotazione per le
attività turistiche-ricettive della legge n. 19 per 4 milioni. Poi
ci sono i contributi in conto interesse a valere sulla legge n. 21
del 2011: questo sostegno riguarda soltanto le imprese e non le
famiglie, e i criteri non sono stati modificati, quindi la legge
finanziaria prevede la copertura attraverso le disponibilità
presenti sul fondo della gestione speciale e non più attraverso uno
specifico capitolo. Poi c'è la riduzione dell'aliquota IRPEF: i
criteri non sono stati modificati, e le diverse casistiche di
riduzione le trova riepilogate (se ha bisogno gliela do) nella
sezione dell'Assessorato del bilancio. Poi c'è il rifinanziamento
dei fondi di rotazione (questa misura vale soltanto per le imprese,
non per le famiglie): è stata trasferita la somma di due milioni e
mezzo al fondo di rotazione per le attività turistico-ricettive,
relativamente alla legge n. 19.
Sul secondo aspetto che lei pone come interrogante, io ritengo
di dire che i contenuti e le finalità degli interventi sono stati
ampiamente discussi, come le avevo detto, nell'incontro con le
parti sociali il 16 ottobre del 2013, quindi a mio giudizio è stata
data ampia informazione su queste misure. Con riferimento agli
interventi di sospensione delle rate (aggiungo l'atteggiamento di
Finaosta), Finaosta ha informato tutte le imprese le cui rate
scadevano entro febbraio 2014, con mail oppure con posta, e anche
le imprese con rate in scadenza nei periodi successivi. Nel sito
della Finaosta sono state fornite informazioni di carattere
generale sulla sospensione, sia con riferimento alle imprese, sia
con riferimento alle famiglie, e la stessa ha poi sensibilizzato
tutte le associazioni di categoria sulla tematica della
sospensione. Vorrei dirle due parole sui tassi della sospensione,
sperando di farle cosa gradita: risultano in linea con quelli degli
anni precedenti per quanto riguarda le famiglie, cioè ha aderito a
queste misure circa l'11 percento degli aventi diritto, quindi c'è
all'incirca un numero di 1.000 mutui sospesi, nel complesso, sulle
varie tipologie. Diversamente, per quanto riguarda le imprese,
bisognerà fare una riflessione alla luce dei nuovi criteri più
ristrettivi su alcuni settori che sono stati dettati dalle leggi.
Il tasso di adesione delle imprese a queste misure,
complessivamente, cioè prendendo in considerazione tutte le leggi
di riferimento, è pari al 42 percento per il 2013, ed era...chiedo
scusa, è il 42 percento per quest'anno, mentre per il 2013 era pari
al 54 percento, quindi la flessione in qualche modo è ascrivibile
alle leggi n. 46 e n. 8 del '98 sugli impianti a fune. I tassi di
adesione sono scesi passando da un 99 percento dell'anno 2013
(quindi praticamente tutti) a circa un 45 percento dell'anno 2014.
Per gli interventi, come ho detto,
bon de chauffage
e
bonus
energia, non essendo ancora state adottate le
deliberazioni applicative, io credo e spero che gli Assessorati
saranno in grado di informare compiutamente gli aventi diritto non
appena queste saranno adottate, attivando le forme di comunicazione
di più ampia diffusione.
Nel complesso, terminerei dicendole che l'Amministrazione
ovviamente ha dato molto importanza a queste misure; credo che
abbiano contenuto gli effetti della crisi, abbiano dato respiro
all'economia e abbiano alleviato tante situazioni di difficoltà.
Quindi, nel complesso, collega...siamo evidentemente aperti a
suggerimenti migliori, ma mi pare di poter dire che è stato ed è
intenzione dell'Amministrazione regionale dare ampia informazione,
dare ampia conoscenza a questi provvedimenti affinché famiglie e
imprese possano averne piena conoscenza e, di conseguenza,
usufruire appieno delle agevolazioni che sono contenute in queste
norme, in un periodo di grande difficoltà. Grazie.
Président
- La parola alla Consigliera Fontana.
Fontana (PD-SIN.VDA) -
Prendo atto della sua risposta,
Assessore, e le chiedo se cortesemente poi mi dà una copia di
quella lettera così dettagliata.
Ho fatto questa interrogazione perché ho avuto delle
sollecitazioni dai cittadini e mi rendo conto che, effettivamente,
sul
bon chauffage
e sul bonus energia il problema esiste. Ci
dobbiamo mettere in testa che siamo a luglio e le persone che hanno
perso il lavoro aspettano questo
bonus
veramente come il
pane, perché hanno delle problematiche non indifferenti. Io vi
chiedo...faccio veramente una sollecitazione: che venga fatto al
più presto per dare queste benedette risposte, anche perché quando
hanno chiesto, qualcuno non ha saputo spiegare bene che ancora non
sono stati emessi, e non hanno avuto risposte. Ho fatto questa
interrogazione proprio per chiarezza.
Le chiedo ancora una cosa, avevo già parlato con l'Assessore
Fosson, so che si sta lavorando sulla legge del microcredito, ne
sono al corrente, e pensavo che saremmo riusciti a portarla in
questo Consiglio, ma vedo che andremo a settembre...qui c'è
un'altra problematica: c'è una legge in atto. Vi chiedo di mettere
delle risorse, perché da gennaio a oggi non sono state date
risposte. È vero che andiamo a fare un'altra legge con altri
requisiti, però, secondo me, vige ancora la legge in atto. Non ci
sono risorse, vedete cosa potete fare, anche per dare risposte
concrete a chi ha bisogno del microcredito. La gente attende, però
risposte non ce ne sono. Confido veramente in voi; magari ci
troviamo un attimo e vediamo cosa fare per dare risposte più
puntuali ai cittadini, proprio perché, in un momento così delicato,
non possiamo far finta di niente, dobbiamo dare delle risposte.
Grazie.
Presidente -
Grazie collega. Punto 5 all'ordine del
giorno.
