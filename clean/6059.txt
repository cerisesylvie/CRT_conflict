Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 502 del 26 aprile 1984 - Resoconto
OGGETTO N. 502/VIII - REALIZZAZIONE DELLA TANGENZIALE SUD DI
AOSTA. (Interrogazione)
PRESIDENTE
: Do lettura dell'interrogazione presentata dai
Consiglieri Tonino e Bajocco.
INTERROGAZIONE
Il progetto relativo alla Tangenziale sud di Aosta era stato
curato inizialmente dall'ANAS, che aveva, durante la scorsa
legislatura, addirittura sottoposto l'esame dei progetti esecutivi
ad una apposita Commissione consultiva del Consiglio
regionale.
In questi giorni i Comuni interessati stanno invece
esaminando un nuovo progetto, ancora nella fase preliminare,
redatto dalla Società Autostrada Torino-Milano su incarico della
S.A.V., Società Autostrade Valdostane e con il concorso dell'ANAS e
della Regione Autonoma Valle d'Aosta.
Allo scopo di chiarire le ragioni di questi cambiamenti che
hanno comportato lo
spreco di ingenti risorse nella fase di
progettazione, si
INTERROGA
la Giunta regionale per conoscere:
1) per quali ragioni l'iniziativa per la realizzazione del
tronco autostradale è passata dall'ANAS alla S.A.V.;
2) quali sono i motivi che hanno indotto la S.A.V., l'ANAS e la
Regione, ad affidare la progettazione della tangenziale sud alla
Società Autostrade Torino-Milano;
3) se risulta vero che l'Amministratore delegato della Società
Autostrade Torino-Milano sieda anche nel Consiglio di
Amministrazione della S.A.V.;
4) qual è la società che realizzerà l'opera autostradale, con
quali azionisti e con quali capitali.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je réponds à la première question car,
pour le restant, ce sera l'Assesseur compétent qui répondra.
Avant tout il faut dire que ce n'est pas un problème si
l'autoroute sera réalisée par la S.A.V. C'est de la part de la
Région qu'il y avait eu des accords avec la S.A.V., il y a quelques
années, pour examiner un projet de leurs techniciens, mais ça ne
veut pas dire que ce sera la S.A.V. à réaliser les travaux. L'ANAS,
comme Ministère des travaux publics, a donné une contribution, dont
nous avons déjà parlé il y a quelques séances. La somme est de 42
milliards et demi et nous prévoyons de l'employer pour la
réalisation de l'embranchement en question.
A la deuxième question je réponds qu'il y a eu un accord
préalable avec la S.A.V., la société qui est en train de gérer la
partie de l'autoroute qui arrive jusqu'à Aoste, pour étudier le
problème. Le projet que nous discuterons d'ici quelques heures a
été fait en collaboration par les techniciens de la S.A.V. et ceux
de l'Assessorat aux Travaux Publics. On a toujours dit qu'on
voulait savoir avant tout de quelle façon on pouvait réaliser tout
l'embranchement et le relier avec l'autre partie de
l'autoroute.
Au troisième problème "Se risulta vero che l'Amministratore
delegato della Società Autostrade Torino-Milano sieda anche nel
Consiglio di Amministrazione della S.A.V.", je dois répondre que
c'est vrai: l'administrateur est présent dans les deux
sociétés.
Enfin, à propos de la Société qui réalisera l'autoroute je pense
qu'on en discutera plus tard, lorsqu'on parlera de
l'embrachement.
PRESIDENTE
: Ha chiesto la parola il Consigliere Tonino;
ne ha facoltà.
TONINO (P.C.I.):
Noi non siamo soddisfatti della risposta
che ci ha dato il Presidente della Giunta, perchè non si sono
chiarite le ragioni di questo cambiamento, avvenuto dopo aver fatto
lavorare l'ANAS su questo progetto.
Ricordo, poichè facevo parte della Commissione nominata dal
Consiglio nella scorsa legislatura, che l'ANAS presentò dei
progetti esecutivi, anche a livello di definizione dei viadotti
che, in quella occasione, furono in parte contestati. Non si
capisce perchè si è passati ad un nuovo incarico nella redazione
del tracciato che ora riparte dalla fase preliminare. Non si
capisce ancora perchè la Società Autostrade Valdostane affidi
incarichi con eccessiva leggerezza, facendo trasparire anche
questioni di incompatibilità: il Presidente e Amministratore
delegato della Società Autostrade Torino-Milano, che siede nel
Consiglio di Amministrazione della S.A.V., fa affidare alla sua
società il progetto esecutivo di realizzazione della
tangenziale.
La cosa è perlomeno strana e siccome normalmente, dietro alla
realizzazione di queste grosse opere, si celano interessi
significativi, è opportuno, a nostro avviso, che la Giunta stia con
gli occhi aperti. Se cambiamenti di questo tipo sono dei fatti
normali, va bene; se sono invece fatti che smuovono gli interessi
più strani, è bene che l'Amministrazione regionale stia con gli
occhi ben aperti. La storia del nostro paese insegna che, dietro
alla realizzazione delle autostrade, si sono sempre mossi interessi
non sempre limpidi e la gestione stessa delle Società Autostrade ha
avuto bisogno di una legge nazionale per ripianare deficit, alcuni
dei quali non molto trasparenti.
Questi fenomeni ci preoccupano e crediamo che ci sia la
necessità di stare molto attenti. Per queste ragioni le risposte
forniteci dal Presidente della Giunta sono, a nostro avviso,
largamente insufficienti.
