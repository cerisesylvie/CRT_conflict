Classificazione
BILANCIO E CONTABILITA' REGIONALE


Resoconto integrale del dibattito dell'aula
Oggetto del Consiglio n. 2076 del 24 luglio 1996 - Resoconto
SEDUTA POMERIDIANA DEL 25 LUGLIO 1996
OGGETTO N. 2076/X Disegno di legge: "Approvazione del rendiconto
generale della Regione per l'esercizio finanziario 1995".
Articolo 1 (Gestione di competenza: entrate)
1. Le entrate derivanti da tributi propri, dal gettito di
tributi erariali o di quote di esso devolute alla Regione, da
contributi e assegnazioni dello Stato ed in genere da trasferimenti
di fondi dal bilancio statale, da rendite patrimoniali, da utili di
Enti o Aziende regionali, da alienazione di beni patrimoniali, da
accensioni di mutui, da prestiti e da altre operazioni creditizie e
per contabilità speciali, accertate nell'esercizio finanziario 1995
per la competenza propria dell'esercizio stesso, sono riassunte e
approvate in
Lire 2.339.349.971.455
delle quali:
Riscosse Lire 1.705.882.925.111
Rimaste da riscuotere Lire 633.467.046.344
Articolo 2 (Gestione di competenza: spese)
1. Le spese correnti, di investimento, per rimborso di mutui e
prestiti e per contabilità speciali della Regione, accertate
nell'esercizio finanziario 1995 per la competenza propria
dell'esercizio stesso, sono riassunte e approvate in
Lire 2.329.382.262.970
delle quali:
Pagate Lire 1.847.352.527.726
Rimaste da pagare Lire 482.029.735.244
Articolo 3 (Gestione di competenza: riassunto entrate e
spese)
1. É approvato il seguente riassunto generale delle entrate e
delle spese di competenza dell'esercizio finanziario 1995
Entrate Lire 2.339.349.971.455
Spese Lire 2.329.382.262.970
-------------------------------
Avanzo di competenza dell'esercizio Lire 9.967.708.485
finanziario 1995 =================
Articolo 4 (Residui attivi alla chiusura dell'esercizio
finanziario)
1. I residui attivi accertati alla chiusura dell'esercizio
finanziario 1995 sono riassunti ed approvati in complessive
Lire 818.683.656.829
come segue:
Residui attivi iscritti in conto esercizi precedenti
in carico all'inizio dell'esercizio 1995 Lire
1.050.966.035.040
Minori accertamenti in conto residui attivi
degli esercizi precedenti Lire 36.332.689.506
-------------------------------
Differenza Lire 1.014.633.345.534
Residui attivi riscossi Lire 829.416.735.049
-------------------------------
Residui attivi degli anni precedenti rimasti da
riscuotere al 31 dicembre 1995 Lire 185.216.610.485
Residui attivi accertati in
conto esercizio 1995 (articolo 2) Lire 633.467.046.344
-------------------------------
Totale residui attivi Lire 818.683.656.829
=================
Articolo 5 (Residui passivi alla chiusura dell'esercizio
finanziario)
1. I residui passivi accertati alla chiusura dell'esercizio
finanziario 1995 sono riassunti ed approvati in complessive
Lire 823.738.359.186
come segue:
Residui passivi iscritti in conto
esercizi precedenti in carico
all'inizio dell'esercizio 1995 Lire 1.012.005.922.274
Residui passivi pagati Lire 537.669.485.575
-------------------------------
Differenza Lire 474.336.436.699
Residui passivi degli esercizi precedenti
riconosciuti insussistenti o perenti
agli effetti amministrativi Lire 132.627.812.757
------------------------------
Residui passivi degli esercizi precedenti
rimasti da pagare al 31 dicembre 1995 Lire 341.708.623.942
Residui passivi accertati
in conto esercizio 1995 (articolo 3) Lire 482.029.735.244
-------------------------------
Totale residui passivi al 31 dicembre 1995 Lire
823.738.359.186
=================
Articolo 6 (Situazione finanziaria)
1. É accertato ed approvato nell'ammontare di lire
186.429.069.943 l'avanzo di amministrazione alla chiusura
dell'esercizio finanziario 1995, risultante come segue:
Variazioni migliorative
Miglioramento della gestione dei residui
passivi Lire 132.627.812.757
Avanzo di amministrazione alla
chiusura dell'esercizio 1994 Lire 80.166.238.207
Miglioramento della gestione
di competenza (articolo 4) Lire 9.967.708.485
Variazioni peggiorative
Peggioramento della gestione dei residui
attivi Lire 36.332.689.506
-------------------------------
Avanzo di amministrazione
alla chiusura dell'esercizio 1995 Lire 186.429.069.943
Articolo 7 (Situazione patrimoniale)
1. La consistenza patrimoniale alla data del 31 dicembre 1995
(articolo 1) è approvata nelle seguenti risultanze finali
riassuntive:
Attivo
Beni immobili Lire 548.531.815.768
Beni mobili Lire 85.829.402.904
Crediti diversi Lire 1.341.392.532.287
Fondo cassa Lire 191.483.772.300 Lire 2.167.237.523.259
Passivo
Mutui passivi Lire 102.958.201.711
Debiti diversi Lire 983.852.260.232 Lire 1.086.810.461.943
-------------------------------
Attivo netto patrimoniale
al 31 dicembre 1995 Lire 1.080.427.061.316
Articolo 8 (Approvazione del rendiconto generale: situazioni di
cassa, finanziaria e patrimoniale)
1. Il rendiconto generale della Regione Autonoma Valle d'Aosta
per l'esercizio finanziario 1995 è approvato nelle seguenti
risultanze riassuntive finali:
Situazione di Cassa
Fondo cassa alla chiusura dell'esercizio 1994 Lire
41.206.125.441
Riscossioni nell'esercizio 1995 Lire 2.535.299.660.160
-------------------------------
Totale delle riscossioni Lire 2.576.505.785.601
Pagamenti nell'esercizio 1995 Lire 2.385.022.013.301
-------------------------------
Situazione Finanziaria
Fondo cassa al 31 dicembre 1995 Lire 191.483.772.300
Residui attivi al 31 dicembre 1995 Lire 818.683.656.829
-------------------------------
Totale dell'attivo al 31 dicembre 1995 Lire
1.010.167.429.129
Residui passivi al 31 dicembre 1995 Lire 823.738.359.186
-------------------------------
Avanzo di amministrazione Lire 186.429.069.943
=================
Situazione Patrimoniale
Attivo netto di inventario al 31 dicembre 1994 Lire
796.972.837.635
- Variazioni attive nell'esercizio 1995
in aumento dell'attivo Lire 3.711.061.934.210
in diminuzione del
passivo Lire 748.544.798.732 Lire 4.459.606.732.942
-------------------------------
Totale Lire 5.256.579.570.577
- Variazioni passive nell'esercizio 1995
in diminuzione
dell'attivo Lire 3.604.559.325.748
in aumento del passivo Lire 571.593.183.513 Lire
4.176.152.509.261
-------------------------------
Attivo netto di inventario al 31 dicembre 1995 Lire
1.080.427.061.316
=================
Articolo 9 (Convalida prelievi dal fondo di riserva per le spese
impreviste e dal fondo di solidarietà regionale per interventi in
occasione del verificarsi di eventi calamitosi)
1. Ai sensi dell'articolo 37 della legge regionale 27 dicembre
1989, n. 90, sono convalidati prelievi di complessive Lire
1.684.188.200 dal capitolo 69360 "Fondo di riserva per spese
impreviste", come dai sottoelencati provvedimenti della Giunta
regionale:
Numero Data
1053 17 febbraio 1995
2357 23 marzo 1995
2598 31 marzo 1995
3388 28 aprile 1995
4250 26 maggio 1995
4667 09 giugno 1995
5332 30 giugno 1995
5490 07 luglio 1995
5641 14 luglio 1995
6070 28 luglio 1995
6282 04 agosto 1995
6654 25 agosto 1995
6952 1° settembre 1995
7172 8 settembre 1995
7339 15 settembre 1995
7505 22 settembre 1995
7685 29 settembre 1995
8167 13 ottobre 1995
8386 20 ottobre 1995
9053 10 novembre 1995
9950 7 dicembre 1995
10389 22 dicembre 1995
10657 29 dicembre 1995
2. Sono altresì convalidati i prelievi di complessive Lire
5.586.962.000 dal capitolo 37960 "Fondo di solidarietà regionale
per interventi in occasione del verificarsi di eventi calamitosi e
di eccezionali avversità atmosferiche - Legge regionale 31 luglio
1986, n. 37", come dai sottoindicati provvedimenti della Giunta
regionale:
Numero Data
4483 3 giugno 1995
4671 9 giugno 1995
4890 16 giugno 1995
5335 30 giugno 1995
5493 7 luglio 1995
5644 14 luglio 1995
5850 21 luglio 1995
6285 4 agosto 1995
6478 11 agosto 1995
6657 25 agosto 1995
7344 15 settembre 1995
7688 29 settembre 1995
8829 6 novembre 1995
8170 13 ottobre 1995
8829 6 novembre 1995
9423 24 novembre 1995
10166 15 dicembre 1995
10392 22 dicembre 1995
10659 29 dicembre 1995
Articolo 10 (Economie di stanziamento su fondi assegnati dallo
Stato)
1. I fondi relativi a trasferimenti dello Stato, di cui alla
tabella n. 1 allegata alla presente legge, non impegnati alla
scadenza dell'esercizio finanziario 1995, costituiscono economie di
spesa e saranno reiscritti sul bilancio di previsione
dell'esercizio 1996 con la legge di assestamento del bilancio
stesso.
Articolo 11 (Approvazione accertamenti e impegni)
1. Sono approvati i seguenti accertamenti e impegni finali su
capitoli di contabilità speciale:
a) Lire 712.183.955.840 sul capitolo 12010 della parte Entrata e
sul corrispondente capitolo 72040 della parte Spesa relativi alla
compensazione di minori erogazioni statali spettanti alla Regione a
qualunque titolo per recupero di assegnazioni concernenti la
Finanza locale;
b) Lire 2.742.085.720 sul cap. 13000 della parte Entrata e sul
corrispondente capitolo 72500 della parte Spesa relativi alla
gestione del fondo per la liquidazione al personale regionale di
indennità per la cessazione dal servizio;
c) Lire 3.903.704.589 sul capitolo 13100 della parte Entrata e
sul corrispondente capitolo 72540 della parte Spesa relativi alla
gestione del fondo per il trattamento previdenziale integrativo
regionale al personale direttivo e docente delle scuole materne ed
elementari;
d) Lire 4.937.250 sul capitolo 13200 della parte Entrata e sul
corrispondente capitolo 72560 della parte Spesa relativi alla
gestione del provento dei beni del legato Chenuil Giovanni
Delfino;
e) Lire 89.316.770 sul capitolo 13500 della parte Entrata e sul
corrispondente capitolo 72660 della parte Spesa relativi alla
gestione fondi per conto terzi per istruttoria domande e pratiche
varie;
f) Lire 25.649.708 sul capitolo 13550 della parte Entrata e sul
corrispondente capitolo 72670 della parte Spesa relativi alla
gestione del fondo regionale per la promozione e lo sviluppo della
cooperazione.
Articolo 12 (Disposizioni diverse)
1. Lo stanziamento di cassa relativo al capitolo 43000 è
determinato in Lire 464.921.750.
Articolo 13 (Dichiarazione di urgenza)
1. La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
Tabella
(...omissis...)
Stévenin (Président) Je tiens à rappeler que nous sommes en
train de discuter les points nn° 22, 23 et 24 à l'ordre du jour. Ce
matin on a terminé la discussion générale et donc maintenant je
passe la parole à l'Assesseur Lévêque et éventuellement au
Conseiller rapporteur.
Lévêque (Ass.tec.) Grazie Presidente, grazie anche agli
intervenuti stamattina che, con le considerazioni che hanno svolto
e con i quesiti che in alcuni casi hanno posto, mi consentono di
dare alcune precisazioni ancora su questi tre documenti.
Mi fa piacere, intanto, prendere atto della quasi concorde
osservazione svolta dagli intervenuti sul fatto che il consuntivo
che siamo chiamati oggi ad approvare riflette un andamento
dell'azienda Regione ulteriormente migliorativo rispetto agli anni
passati, con dei segnali di miglioramento complessivamente nella
gestione dei diversi ambiti di risorse, sia per quanto riguarda
quelli di competenza, che per quanto riguarda quelli a cosiddetta
"valenza differita".
Credo che ci siano un paio di considerazioni svolte più
direttamente forse dal Consigliere Tibaldi, in modo più sfumato da
Linty, su cui però è importante che, come Consiglio regionale,
abbiamo contezza maggiore. É il dato politico più importante che
secondo me è da evidenziare, ed è quello legato alla struttura del
bilancio, alla struttura del consuntivo e a quella delle nostre
entrate. Credo che vada letta con molta attenzione la tabella che
c'è a pagina 3 della relazione al primo disegno di legge, quello
relativo alle entrate, su cui inviterei tutti a riflettere.
Abbiamo una voce al titolo II, che significa: "entrate derivanti
da contributi e assegnazioni dello Stato", che è pari a 254
miliardi. La troviamo lì per un puro rispetto di adempimento
contabile in relazione al bilancio di previsione del '95 fatto nel
'94. Di questi 254 miliardi sotto la voce "trasferimenti" ve ne
sono 225 che sono costituiti dai contributi sanitari, che a partire
da quest'anno sono considerati a tutti gli effetti tributi propri;
non sono trasferimenti, sono risorse che i nostri cittadini pagano
a titolo di contributo sanitario. Ripeto, sono qui per motivi
contabili: su un capitolo erano quando nel '94 abbiamo fatto il
bilancio, sullo stesso capitolo abbiamo dovuto lasciarle in sede di
consuntivo, ma nel frattempo è successo un fatto importante: ci è
stata riconosciuta dallo Stato la piena disponibilità di queste
risorse, in quanto sono risorse a tutti gli effetti nostre per
finanziare un servizio che è a nostro carico.
Esaminando la struttura delle entrate alla voce "trasferimenti",
che è l'unica voce estranea alla produzione locale delle entrate
perché al titolo I parliamo di tributi propri oppure di quota di
tributi versati dalla comunità, al titolo III e IV vi sono entrate
derivanti da cessioni, alienazioni, operazioni patrimoniali che
sempre attengono all'attività della Regione e quindi della comunità
valdostana, per cui l'unico esterno - come dicevo - anche se
indirettamente alla capacità di produrre entrate, è il titolo II,
ma se da questo titolo togliamo 225 miliardi, scopriamo che di
fondi trasferiti, di fondi terzi rispetto a quanti è capace di
produrne il sistema locale, abbiamo trenta miliardi su 1589, in
percentuale meno del 2 percento. Su questo dato bisogna riflettere,
pur tenendo conto che nel titolo I nelle compartecipazioni c'è il
trasferimento sostitutivo dell'IVA da importazioni, che però ci è
stato riconosciuto non solo con una legge ordinaria, ma ci è stato
riconosciuto all'interno della norma di attuazione come un
trasferimento motivato e dovuto, tant'è che si è riconosciuto con
la blindatura che per toccarlo ci vuole l'assenso. E ci è stato
riconosciuto in ragione delle rilevanti competenze che abbiamo e a
cui facciamo fronte direttamente con risorse di questa comunità del
bilancio regionale. Quindi, secondo me, questo dato è molto
importante averlo presente; poi i giudizi su come sono le
destinazioni di spesa, gli interventi di politica economica, gli
interventi di politica di spesa, l'efficacia dell'Amministrazione,
sono dei giudizi che legittimamente attengono al diverso modo di
vedere delle diverse forze politiche, ma una consapevolezza come
Consiglio che su una strada che stanno cercando di percorrere anche
le altre regioni, quella dei tributi propri più delle
compartecipazioni per avere garanzie di programmazione delle
risorse, per avere autonomia di gestione del proprio bilancio e
delle proprie entrate, la consapevolezza di questo fatto e della
positiva impostazione dell'ordinamento finanziario nostro credo che
vada fatta propria da ogni consigliere.
É vero, Marco Viérin richiamava che alti sono ancora i valori
dei residui e il giudizio si può condividere; va sicuramente dato
atto che passare da 1000 miliardi a 800 miliardi vuol dire in un
esercizio operare una riduzione dei residui attivi e passivi
accertati del 20 percento, il che non può che indicare una maggiore
capacità di operare dell'Amministrazione, specie quando si parla
della riduzione dei residui passivi che dipendono da noi, mentre i
residui attivi purtroppo spesso dipendono da terzi.
Sui residui perenti vorrei fare solo un piccolo chiarimento.
Quelli che sono contabilizzati sono quelli accertati, quindi i
residui perenti sono residui che sono stati per legge tolti e
mandati in perenzione. E non sono una stima o un di cui, sono tutti
e sono evidenziati in 160... adesso, a memoria, non mi ricordo.
Quella che invece è una stima è la loro copertura sul fronte dei
fondi di riserva, che può essere 160 se si vuole coprirli
interamente, oppure meno se si ritiene che, dato il tipo di
progressione dei lavori a cui si riferiscono questi residui, non
sia ipotizzabile pensare di dovervi far fronte interamente
nell'esercizio. Questo è stato fatto avendo in rapporto 160
miliardi di residui perenti e avendo un fondo che con questa
variazione dovrebbe essere intorno agli 80 miliardi, quindi con una
probabilità che il 50 percento di questi residui possa essere
chiamato alla riscossione nel corso del '96.
Riguardo alle considerazioni fatte dal Consigliere Lanièce,
soprattutto in relazione alle previsioni delle entrate, mi rendo
perfettamente conto e condivido che, andando nel dettaglio dei
capitoli, vi siano alcune voci di entrata in cui le previsioni sono
state migliorate, alcune che invece in sede di accertamento sono
state inferiori, ma non è accettabile pensare di chiamare le
entrate dell'allora bilancio di previsione del '95 alla luce dei
risultati del consuntivo come previsioni gonfiate. Questo potrebbe
essere vero qualora complessivamente le entrate previste allora non
fossero state raggiunte in sede di consuntivo, invece noi abbiamo
le entrate a consuntivo che hanno superato le entrate previste; poi
vi sono alcune oscillazioni in alcune voci, per esempio qualcuno
faceva notare che l'IRPEG è andata peggio di quello che era
previsto, malgrado ci sia stata una situazione di ripresa economica
nel '95 di cui hanno beneficiato l'IRPEF e l'IVA, ma questo è
evidente, è un fatto quasi meccanico. Le IRPEG sono le imposte
delle società che si pagano dopo aver fatto il bilancio e il
bilancio del '95 - ammesso che il '95 sia anno buono - si fa nel
maggio del '96, quindi la tassa sul buon '95 la troveremo
probabilmente sul consuntivo del '96. L'IRPEG del '95 consuntivo si
riflette ancora sui conti delle imprese del '94, quindi questo
décalage è con tutta probabilità da attribuire a questo tipo di
andamento.
Sulle spese correnti e sulle spese di investimento vorrei solo
far riflettere - come ho già detto in sede di previsionale - che
spese correnti non è uguale a spese di funzionamento: esistono
tutta una serie di spese correnti che sono spese che sostengono gli
investimenti; ad esempio tutti i contributi per l'abbattimento
degli interessi su mutui ad imprese industriali, commerciali e
artigiane, a cooperative, eccetera, sono contabilmente delle spese
correnti, sono nella realtà l'equivalente di spese di investimento
perché sono dei contributi che diamo per finanziamenti su cui
interveniamo per agevolare il tasso.
La finanza locale e la sua riforma non la troviamo ancora in
questo consuntivo, la troveremo invece nel consuntivo di
quest'anno. Però mi sento di non condividere quanto da qualcuno
detto sui principi che hanno ispirato quella riforma contrari ai
concetti di federalismo e di federalismo solidale, perché quella
riforma risponde proprio a due elementi fondamentali. Sull'aspetto
fiscale dobbiamo tenere conto che non abbiamo la facoltà di
introdurre imposte e tasse per enti locali o per noi stessi, se non
in limiti molto precisi, ma i due principi cardine del federalismo
sono la sussidiarietà, cioè quello che può essere fatto dal livello
più basso non deve essere fatto dal livello superiore e la
conseguente responsabilità. Con la riforma che abbiamo fatto, pur
con la limitazione di competenze, abbiamo assegnato maggiori
responsabilità ai comuni e alle comunità montane e maggiore
autonomia di spesa, sapendo loro programmare meglio quelle che
saranno le risorse che hanno nel triennio, con questo
corresponsabilizzandoli in relazione alla dinamica del sistema
economico. Qui abbiamo un consuntivo, come dicevo stamani, in cui
l'IRPEF, che è la base della finanza locale, passa da 270 a 294
miliardi, sono 24 miliardi in più, il cui 90 percento - circa 20-21
miliardi - saranno attribuiti alle risorse della finanza locale:
metà come trasferimento automatico, l'altra metà attraverso il
FOSPI e le leggi di settore. Questo mi pare un dato importante per
i comuni che oggi si mettono a pensare ai bilanci per i prossimi
anni e sanno da dove si parte e quale di questa torta è da loro
autonomamente impostabile come programmi di spesa e quale sarà
invece soggetta ai vincoli della programmazione.
Credo di poter considerare esauriti i punti su cui centrare la
replica, con un accento particolare a quanto detto all'inizio sulla
struttura delle nostre entrate e sul grado di autoproduzione delle
stesse: i trasferimenti non raggiungono il 2 percento del totale
delle entrate.
Mi permetto di fare una precisazione, più agli uffici,
scusandomi con i consiglieri; c'è un piccolo errore su una tabella,
anzi sulle tabelle da pagina 16 a pagina 19 dell'allegato del primo
disegno di legge, in cui sono tutti giusti i numeri, ma all'inizio
l'intestazione è rimasta il 1994, mentre è da correggere ovviamente
in 1995.
Presidente Si passa all'esame dell'articolato. Pongo in
votazione l'articolo 1:
Presenti: 30
Votanti: 28
Favorevoli: 23
Contrari: 5
Astenuti: 2 (Chiarello e Linty)
Presidente Pongo in votazione l'articolo 2:
Presenti e votanti: 30
Favorevoli: 23
Contrari: 7
Presidente Pongo in votazione l'articolo 3:
Presenti e votanti: 30
Favorevoli: 23
Contrari: 7
Presidente Pongo in votazione l'articolo 4:
Presenti e votanti: 30
Favorevoli: 23
Contrari: 7
Presidente Pongo in votazione l'articolo 5:
Presenti e votanti: 30
Favorevoli: 23
Contrari: 7
Presidente Pongo in votazione l'articolo 6:
Presenti e votanti: 30
Favorevoli: 23
Contrari: 7
Presidente Pongo in votazione l'articolo 7:
Presenti e votanti: 30
Favorevoli: 23
Contrari: 7
Presidente Pongo in votazione l'articolo 8:
Presenti e votanti: 30
Favorevoli: 23
Contrari: 7
Presidente Pongo in votazione l'articolo 9:
Presenti e votanti: 30
Favorevoli: 23
Contrari: 7
Presidente Pongo in votazione l'articolo 10:
Presenti e votanti: 30
Favorevoli: 23
Contrari: 7
Presidente Pongo in votazione l'articolo 11:
Presenti e votanti: 30
Favorevoli: 23
Contrari: 7
Presidente Pongo in votazione l'articolo 12:
Presenti e votanti: 30
Favorevoli: 23
Contrari: 7
Presidente Pongo in votazione l'articolo 13:
Presenti e votanti: 30
Favorevoli: 23
Contrari: 7
Presidente Pongo in votazione la tabella:
Presenti e votanti: 30
Favorevoli: 23
Contrari: 7
Presidente Ha chiesto la parola il Consigliere Chiarello per
dichiarazione di voto.
Chiarello (RC) Faccio la dichiarazione di voto e cerco di
spiegare come mai voto contro questo bilancio.
Come ha detto stamani qualche collega, anch'io devo ammettere
che il bilancio è abbastanza ben fatto, però è quello che dovrebbe
esserci scritto fra le righe che vorrei analizzare.
Come ha detto Viérin stamani, quando andiamo ad analizzare, in
base alle spese che si sono sostenute, i risultati
sull'occupazione, non abbiamo dei risultati... dicevo, tecnicamente
ben fatto, qualcuno ride, ma non so il perché, ho detto che
tecnicamente devo riconoscere che è ben fatto, anzi devo dire che
le richieste che avevo fatto negli anni precedenti che il bilancio
fosse più leggibile, sono state prese in considerazione nel
redigere il consuntivo.
Continuo a dire che bisognerebbe capire se i soldi che abbiamo
utilizzato hanno creato quello che si voleva creare; guardando i
dati sull'occupazione ad esempio non sempre è stato così. Mi sembra
che da dati forniti non da Rifondazione Comunista ma da organismi
regionali si evidenzi che la disoccupazione in questa Valle sta
aumentando.
Ma una cosa mi sta più a cuore in questo momento, ed è il
problema della casa e degli affitti. Mentre in tutte le altre
regioni italiane il CIPE ha bloccato fino al gennaio '97 l'aumento
degli affitti dell'edilizia popolare, in Valle d'Aosta con un
avanzo di 40 miliardi circa abbiamo aumentato i prezzi degli
affitti dal 1° gennaio '96, neanche dal 1° aprile, come dicevano
certe leggi. Devo dire che anche questa regione aveva fatto ricorso
contro lo Stato per gli aumenti previsti dal CIPE, ma mentre altre
regioni non hanno aumentato gli affitti, questa regione con un
avanzo di cassa di questo tipo ha proceduto con gli aumenti. La
politica della casa non mi sembra che sia stata efficace,
nonostante ci siano questi soldi.
Dico questo perché la Regione Lazio, che ha fatto lo stesso
ricorso della Regione Valle d'Aosta, e dove c'è un assessore del
mio partito in un governo di Centro-Sinistra, ha stabilito che il
prezzo degli affitti non può superare il 10 percento di quello che
uno percepisce. Qui non si è arrivati a questa determinazione,
nonostante che qualche soldo ce l'abbiamo, probabilmente anche in
più della Regione Lazio.
Un ultimo problema che volevo proporre mi è stato sollecitato
proprio in questi ultimi giorni: abbiamo obbligato delle famiglie
in certe zone della nostra regione - dove ritengo non fosse
necessario imporre tale obbligo - a fare i tetti in lose. Ci sono
diverse persone in Valle d'Aosta che stanno aspettando i soldi per
i tetti in lose, mi aspettavo di vedere una revisione da parte
della Giunta sui soldi che dovrebbero essere predisposti a questo
scopo, ma questa variazione non l'ho vista. Se obblighiamo la gente
a mettere i tetti in lose, possiamo discutere sulla validità o meno
di metterli in certe zone ed io sono disposto a discutere, però
bisogna dare un aiuto a quelli a cui imponiamo tale obbligo.
Questi sono tre punti per i quali non mi sento di votare a
favore di questo bilancio; potrei elencarne altri, ma anche per
quanto riguarda la politica della casa, quando ne discutiamo in
campagna elettorale tutti sono d'accordo, ma quando c'è da
aumentare gli affitti siamo i primi, e poi avanziamo sempre
qualcosa nella cassa della Regione.
Presidente Pongo in votazione la legge nel suo complesso:
Presenti e votanti: 32
Favorevoli: 25
Contrari: 7
Il Consiglio approva
