Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 631 del 7 giugno 1984 - Resoconto
OGGETTO N. 631/VIII - COSTITUZIONE PRESSO LA FINAOSTA DI UN
FONDO VINCOLATO PER LA COSTRUZIONE DELLA TANGENZIALE SUD DI AOSTA.
(Interpellanza).
PRESIDENTE:
Do lettura dell'interpellanza presentata dai
Consiglieri Mafrica e Tonino:
INTERPELLANZA
Con deliberazione n. 2834 del 14 maggio 1984 la Giunta regionale
ha ordinato l'emissione di un mandato di pagamento di £ 35 miliardi
a favore della FINAOSTA, allo scopo di costituire un FONDO
VINCOLATO che dovrebbe dimostrare la capacità della Regione di
intervenire con propri mezzi finanziari nella costruzione della
tangenziale sud di Aosta.
La deliberazione in oggetto presenta numerosi aspetti
discutibili, che danno l'impressione di un provvedimento mirante a
sfuggire al dibattito in Consiglio regionale e ad un approfondito
controllo da parte della Commissione di Coordinamento.
Essa e infatti stata adottata "in attesa del provvedimento di
cui all'art. 2 della L.R. 28.12.1983 n. 95".
Ora l'art. 2 della legge citata impegnava la Giunta a presentare
entro sei mesi un disegno di legge che prevedesse le modalità di
realizzazione del collegamento stradale Aosta-Traforo del Monte
Bianco ed il finanziamento a carico della Regione.
La Giunta regionale ha approvato, invece di un disegno di legge
da sottoporre all'esame del Consiglio regionale, una deliberazione
immediatamente eseguibile per specifiche ragioni d'urgenza
(quali?), cioè un provvedimento che non verrà all'esame del
Consiglio neppure in sede di ratifica e su cui la Commissione di
Coordinamento ha solo dieci giorni di tempo per pronunciarsi.
Con la deliberazione in oggetto vengono prelevati 35 miliardi
dal cap. 52000 del bilancio di previsione della Regione per
l'esercizio 1984 (pagamenti per partite di giro diverse), capitolo
che secondo la Giunta "presenta la necessaria disponibilità".
Poiché agli scriventi risulta invece che il cap. 52000 non
presenti affatto una disponibilità di 35 miliardi, mentre sarebbe
all'esame del CIPE un piano decennale per la grande viabilità,
presentato all'ANAS e contenente uno stanziamento di 80 miliardi
per la costruzione della tangenziale sud di Aosta, somma che si
andrebbe ad aggiungere ai 42,5 miliardi già stanziati con il piano
stralcio previsto dalla legge n. 531 del 1982;
i sottoscritti Consiglieri regionali del Gruppo
comunista
INTERPELLANO
il Presidente della Giunta regionale per sapere:
se è stato richiesto il parere della Regione sul piano
decennale presentato dall'ANAS e quale è stato l'orientamento della
Giunta;
poiché la Giunta ha deliberato di vincolare fondi regionali
quando la somma complessivamente prevista a carico dello Stato
potrebbe essere sufficiente per la realizzazione della tangenziale
sud di Aosta;
perchè, volendo intervenire con fondi regionali, non si è
adottato un provvedimento legislativo (previsto dalla legge 95),
che avrebbe consentito l'utilizzazione dello stanziamento contenuto
nei fondi globali;
in base a quali elementi il 14 maggio 1984 la Giunta ha potuto
imputare lo stanziamento di 35 miliardi al cap. 52000 del bilancio
1984, quando alla data del 15 maggio 1984 i movimenti su tale
capitolo risultavano essere i seguenti:
previsione inizio anno
£ 7.000.000.000
variazioni in più
£ 5.000.000.000
somme pagate, impegnate o prenotate
£ 8.113.548. 725
disponibilità
£ 3.886.451.725
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Mi limito ad illustrare ed a fare
alcune domande per la parte che riguarda il finanziamento del
tronco autostradale e della possibile autostrada, mentre per la
parte più strettamente finanziaria - non se l'abbia a male
l'Assessore Martin - lascio la parola a colui che noi consideriamo
l'Assessore "Ombra" alle Finanze, il Consigliere Mafrica.
Per quanto riguarda il merito della questione, ci risulta che il
Consiglio di Amministrazione dell'ANAS abbia approntato il piano
decennale della grande viabilità.
Tale piano prevede complessivamente uno stanziamento di circa 45
mila miliardi di opere, suddivisi in due fasce di priorità; ca. 20
mila miliardi sono infatti inseriti in una prima fascia di
priorità, mentre gli altri 25 mila sono di una seconda fascia e
tutti dicono che non saranno certamente realizzati in tempi
accettabili.
In questa prima fascia di priorità, per la Valle d'Aosta, oltre
ad altri interventi, è previsto uno stanziamento di 80 miliardi per
la costruzione della tangenziale sud di Aosta.
Questi si aggiungono ai 42,5 miliardi già stanziati nel piano
stralcio dell'ANAS.
Inoltre il documento dell'ANAS prevede per l'attuazione
dell'art. 5 della legge 531, che per rinfrescarci la memoria, era
stato inserito in sede parlamentare apposta anche per la Valle
d'Aosta, che l'ANAS è autorizzata, nel quadro delle somme a sua
disposizione, ad adeguare la viabilità di adduzione ai trafori
alpini esistenti o già finanziati, per la cui realizzazione sia
possibile un concorso finanziario significativo non inferiore al
35% della spesa da parte di Enti territoriali ed economici, nonché
di società concessionarie ai trafori alpini e delle autostrade,
alle quali l'ANAS potrà affidare, in regime di concessione, la
costruzione e l'esercizio, o il solo esercizio di detti
tronchi.
Per attuare l'art. 5, sono accantonati ca. 5000 miliardi. Noi
non siamo riusciti a sapere dall'ANAS quanti di questi 5000
miliardi potrebbero o potranno essere utilizzati per la Valle
d'Aosta. So di una convenzione già stipulata per attuare l'art. 5
con il Comune di Roma, perchè l'art. 5 era finalizzato non solo
all'adduzione dei trafori alpini ma anche alla risoluzione dei
problemi di traffico delle aree metropolitane. So per averlo letto
che in attuazione dell'art. 5 della legge 531, il Comune di Roma ha
presentato una convenzione che consente al Comune di mettere quel
35% minimo di intervento finanziario e per il resto provvederà
l'ANAS.
Le nostre domande sono sostanzialmente di questo tipo: siccome
mi risulta che nelle altre Regioni ci sia stato un lungo braccio di
ferro per l'attuazione e definizione del piano decennale dell'ANAS
(ho partecipato ad una riunione a Roma, un mese fa circa, in cui
c'erano rappresentanti di diverse Regioni ed ho appreso lì della
lunga discussione tra Regioni e Governo sulla definizione di queste
scelte relative al piano decennale) tant'è che la stessa stesura
definitiva è ancora contestata da alcune Regioni, per cui - vengo
alla domanda - noi chiediamo come la Regione abbia partecipato alla
definizione di queste scelte, se le scelte qui introdotte sono le
scelte ritenute prioritarie dalla Regione e oltre alla tangenziale
sud di Aosta c'è la costruzione della variante di Gignod, del
raccordo a Pont-Saint-Martin con la Valle del Lys, la costruzione
di gallerie para massi in località di Sarre, e altri interventi che
non sto ad elencare.
Il piano decennale, così chiamato, è stato approvato dall'ANAS
ed è ora all'esame del CIPE, il quale deve esprimersi sulla
redditività economica degli interventi, dopodichè il piano verrà
approvato a livello parlamentare.
Siccome l'iter è concluso, nel senso che il CIPE su questi
problemi di redditività di detti investimenti non dovrebbe fare
obiezioni, trattandosi di interventi prioritari lungamente
concordati fra Governo e Regioni, ripeto, la nostra domanda è:
quale è stata la posizione della Regione in tal senso? Vorremmo
anche, se possibile, capire meglio: per la tangenziale sud (80 più
42,5 fa 122,5 miliardi, la utilizzazione dei fondi accantonati in
virtù dell'art. 5 della legge 531) qual è il rapporto esistente
oggi fra Regione, ANAS, Governo per far sì che l'attuazione di
questa legge consenta di utilizzare risorse per la costruzione
della tangenziale sud di Aosta, ed in seguito anche per realizzare
il collegamento fra Aosta ed il Traforo del Monte Bianco, a
proposito del quale - approfitto di questa occasione per ripeterlo
- si dovrebbe valutare seriamente anche da un punto tecnico la
possibilità di realizzare una camionabile anziché una
autostrada!
E' un ulteriore invito che faccio alla Giunta regionale perchè
non si tratta nel prevedere un tracciato camionabile - e ne ho
avuto conferma autorevole - di compiere una scelta campata in aria
neanche da un punto di vista tecnico; comunque di questo argomento
avremo modo di discutere in seguito perché non fa parte
dell'interpellanza di oggi.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Volevo chiedere spiegazioni su un
altro problema che è relativo alla deliberazione 2834. Con questa
deliberazione la Giunta costituisce un fondo vincolato presso la
FINAOSTA di 35 miliardi e dice di voler dimostrare così la capacità
della Regione di intervenire ai sensi della legge 531, di avere
quindi la sua parte di capitali per aggiungerli a quelli dell'ANAS
dello Stato.
Quello che mi preoccupa è il metodo seguito al di là della
sostanza dei problemi. Prima di tutto abbiamo stanziati in bilancio
40 miliardi, la Giunta nella sua deliberazione dice: "In attesa del
provvedimento legislativo preleviamo questi 35 miliardi per
accantonarli nel fondo dal capitolo delle partite di giro". Chiedo
come mai non si è fatto il provvedimento legislativo a cui si fa
riferimento nella delibera.
Seconda domanda: secondo me ci siamo messi - e chiedo se questa
deliberazione è stata lasciata passare oppure no da parte del
Coordinamento - in una condizione abbastanza strana, in quanto la
deliberazione di Giunta preleva 35 miliardi da un capitolo che
inizialmente ne aveva 7, che era stato portato successivamente a
12, e di cui già oltre 8 miliardi erano stati utilizzati.
Per il ragionamento che mi sembra più elementare, se nelle
partite di giro non si mette una cifra simbolica, ma si mette una
certa cifra, significa che si possono far ruotare 7, 8, 9, 10
miliardi, che non si può andare a 35. Si può andare a 35 se per
cinque volte di seguito vengono riutilizzati gli stessi 7 miliardi,
però non si può sfondare il tetto delle partite di giro. E' più
opportuno, invece di ricorrere a questi sistemi, venire in
Consiglio e portare il capitolo delle partite di giro alla
consistenza necessaria. A mio avviso non si può dire che quel
capitolo dimostra la necessaria disponibilità quando ci sono su
quel capitolo 3 miliardi invece che 35. Chiedo alla Giunta in base
a quali procedure ha pensato di poter seguire questa strada.
PRESIDENTE:
Ha chiesto di parlare l'Assessore ai Lavori
Pubblici Chabod, ne ha facoltà.
CHABOD - (D.C.):
Come è già stato detto l'altro giorno,
avremo tempo di approfondire tutto il problema quando porteremo il
progetto. Per rispondere al Consigliere Tonino sulla questione del
braccio di ferro fra Regione e Governo, ho partecipato a quelle
riunioni a cui sono stato chiamato, in quanto avevano richiamato le
varie fasce del nord, centro e sud, ed abbiamo discusso a lungo su
tutta la questione dei finanziamenti dell'ANAS.
Purtroppo l'ANAS non ha una lira, tutti i piani decennali che
fa, li fa solo sulla carta, è questo il guaio.
L'ANAS va avanti con due-tre miliardi tanto per dare dei piccoli
contentini; nel Sud può darsi che la cosa sia diversa, ma qui ci
troviamo nella situazione per cui, se vogliamo fare qualcosa, la
Regione dovrà darsi da fare.
Per quanto riguarda la questione del 35% in base all'art. 5,
sarei d'accordo se noi facessimo la nostra parte e l'ANAS mettesse
il resto, ma sono sicuro che avrà tempo di passare anche il
Consigliere Tonino (al quale peraltro auguro di durare ancora
quarant'anni a fare il Consigliere regionale!) e la strada non sarà
fatta.
Per il fatto della camionabile, dico che è un po' un'assurdità
il pensare ad una camionabile e non invece ad una autostrada vera e
propria; e poi, chi gestisce una camionabile? Poiché ci saranno
anche dei costi di gestione, senza contare che non vi è molta
differenza di costi di costruzione tra una camionabile e una
autostrada vera e propria.
Se, ad un certo momento, non si vorrà lasciare passare le auto,
si potrà fare lo stesso, però, giacché si fa, penso sia bene fare
una strada completa.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
A propos de l'art. 5 de la loi 531,
je dois dire que la prévision de dépense uniquement pour
l'embranchement monte aujourd'hui à peu près à 100 milliards, et à
la fin des travaux pourrait arriver à 120 milliards.
Nous avons déjà reçu différentes lettres de l'ANAS, là où on
nous dit que de la part de l'ANAS il n'y avait que 42,5 milliards à
disposition et qu'elle était disposée de donner la concession à la
Région à condition que la Région même puisse prévoir la dépense qui
restait encore pour l'achèvement de l'oeuvre.
Par suite, en tenant compte que la SAV avait la concession pour
une partie de l'embranchement - comme on l'a déjà dit autrefois -
comme Région nous avons demandé d'avoir la concession de tout le
trajet de l'embranchement. L'ANAS nous a répondu à ce sujet, il y a
une semaine, se déclarant disponible de prévoir la concession toute
entière à la Région pour la réalisation de l'oeuvre même, en tenant
compte du fait qu'il fallait toujours respecter les données de
l'art. 5, donc prévoir l'argent nécessaire pour la
construction.
En effet sur les 5 milliards prévus, 35% correspond à 35
milliards qu'il faut donner comme disponibilité, afin d'avoir cette
concession.
De ce fait on a prédisposé tout de suite une délibération, qui
est seulement une disposition provisoire, du moment qu'on fera la
loi sur le financement tout entier, car - comme l'a dit l'Assesseur
Chabod - pour le restant les 80 milliards qui sont mis sur le plan
de l'ANAS sont uniquement sur le papier. Là il est prévu de le
faire sur les augmentations qu'il y
aura à l'avenir sur le
péage de l'autoroute. Il y a eu déjà, il y a un mois, une
augmentation, qui suffit pour les travaux normaux des autoroutes et
non pour des investissements.
Dans cette délibération on dit qu'à l'instant il y
a 35
milliards à disposition pour prédisposer la loi pour la
construction de l'embranchement; j'annonce dès aujourd'hui que pour
la fin du mois on aura la possibilité de discuter le plan financier
de la construction de l'autoroute. A ce sujet nous avons pris une
décision que nous voulons respecter, car là la construction d'une
camionable a déjà été discutée il y
a longtemps, et selon
nous il est impossible de la réaliser.
La presse a déjà donné, il y a quelques jours, des
anticipations; il faut dire d'abord que ce n'est pas faute à la
Junte si des indications ont été données à la presse avant que la
question soit discutée à l'intérieur du Conseil.
Je me suis refusé à ce moment de dire quelque chose en plus, car
je voulais en discuter avant au Conseil, au contraire quelqu'un a
donné des informations à la presse, par conséquent j'entends de la
part de M. Riccarand "nous apprenons de la presse ce qu'il devrait
se passer à l'intérieur du Conseil".
En ce qui concerne l'aspect plus technique, M. Mafrica a raison
sur la question des "partite di giro", mais là on a dû reconnaître
qu'il y avait cette exigence pour avoir de la part de l'ANAS la
concession toute entière.
A cet égard je lis une note plus technique: "Il cap. 52000 è un
capitolo di partite di giro e si deve compensare esattamente con il
capitolo 12000 delle partite entrata - ce que disait M. Mafrica -
in relazione alla prevista obbligatorietà di compensazione a
pareggio si è spesso giunti ad uno sconfinamento dello stanziamento
iniziale alla previsione di bilancio. Le variazioni di
sconfinamento vengono comunque approvate con apposita norma in sede
di approvazione del conto consuntivo".
Il y a eu des difficultés que M. Mafrica connaît très bien et
donc j'ai donné quelques explications que nous ont porté à prévoir
ce fond de 35 milliards et de faire un passage avec cette
délibération provisoire, en tenant compte qu'il y
aura d'ici
peu une loi spécifique pour réentrer comme on a dit avec cette note
technique.
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
Sul merito del piano finanziario
discuteremo non appena arriverà in Consiglio; quello che noi non
condividiamo, è questo atteggiamento fatalistico, perchè i
finanziamenti previsti dall'ANAS, che attendono ovviamente la
copertura del Parlamento, chi l'ha detto che non ci saranno?
E' chiaro che se tutte le Regioni facessero come la Valle
d'Aosta non ci saranno mai, ma qui si tratta di fare una azione
politica perchè questo piano venga attuato. C'è una legge a monte,
decisa dal Parlamento, la quale prevede certi montanti finanziari
ed anche la possibilità di redigere un piano decennale della grande
viabilità.
Se questo è stato fatto correttamente o meno non lo so, perchè
non ho capito bene come la nostra Regione abbia partecipato a
questa discussione; se è vero che abbiamo chiesto 80 miliardi per
la tangenziale sud, li abbiamo chiesti noi o li ha decisi l'ANAS?
Il problema è oggi di fare attuare questi progetti. Questa
posizione rinunciataria non la condividiamo nel modo più
assoluto.
Per quanto riguarda l'utilizzazione dell'art. 5, anche qui credo
che il minimo che si possa fare è di chiedere alla Giunta di avere
rapporti continuativi perchè una quota di questi fondi dell'art. 5
sia utilizzata in Valle d'Aosta.
Ho il timore che anche lì, magari per una posizione
rinunciataria, questi fondi andranno poi a finire da altre
parti.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Prendo atto che il Presidente della
Giunta ha ammesso che la procedura di far sconfinare i prelievi dal
tetto previsto per le partite di giro è un procedimento
discutibile. Devo dire che almeno per quello che riguarda l'83 si è
fatto ricorso a questo procedimento in più di una occasione e devo
ancora verificare se, come dice il Presidente della Giunta, sia
possibile poi sanare il tutto in sede di consuntivo. Voglio avere
delle opinioni in merito anche da parte di esperti.
Quello che voglio ribadire è l'invito alla Giunta, quando ha dei
problemi finanziari, a venire in Consiglio a fare le operazioni
necessarie, anziché cercare dei marchingegni particolari e
discutibili per trovare delle somme.
Su questo problema dell'autostrada l'urgenza è abbastanza
discutibile.
