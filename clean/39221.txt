Classificazione
CONSIGLIO REGIONALE
Attività consiliare d'aula



Oggetto del Consiglio n. 2509 del 12 dicembre 2016 - Resoconto
OBJET N° 2509/XIV - Communications du Président du Conseil
régional.
Rosset (Presidente)
- Con 33 Consiglieri presenti abbiamo
raggiunto il numero legale e possiamo iniziare i lavori. Giustifico
momentaneamente l'assenza del Vicepresidente Viérin che è alla
presentazione di un libro in mia sostituzione.
Punto n. 1 dell'ordine del giorno.
Je vous informe qu'à partir du 29 novembre les réunions
suivantes ont eu lieu :
Bureau de la Présidence : 2 fois ;
Conférence de Chefs de groupe : 1 fois ;
II
e
Commission : 2 fois ;
3
e
Commission : 2 fois ;
4
e
Commission : 1 fois.
Porto a conoscenza dell'Assemblea l'ordine dei lavori: la
Conferenza dei Capigruppo, che si è riunita oggi, ha deciso
l'ordine dei lavori... ha chiesto la parola il Consigliere Bertin;
ne ha facoltà.
Bertin (ALPE) -
Il referendum costituzionale del 4
dicembre è stato un fatto rilevante anche per questa Regione e
questo Consiglio. Un risultato chiaro, che ha bocciato una riforma
apertamente e fortemente centralizzatrice, che vedeva la soluzione
dei problemi nella concentrazione del potere, nel taglio dei
contrappesi democratici, nello svuotamento delle autonomie e nella
semplificazione apparente, nonché nell'efficientismo senza popolo:
una brutta riforma fortunatamente respinta. Inevitabili le ricadute
politiche: innanzitutto la caduta del Governo Renzi, che su questa
riforma aveva scommesso nel cercare consenso e legittimazione, ma
inevitabili sono stati anche gli effetti politici per la nostra
Regione. Innanzitutto il Governo regionale perde il suo principale
interlocutore, Renzi: a Roma, dopo la fine del patto di Palazzo
Grazioli tra Berlusconi e Rollandin, siglato nel 2010 e finito con
la caduta del Governo Berlusconi nel 2012, ma anche con l'accordo
Rollandin-Renzi, siglato a Courmayeur la notte di San Silvestro
nella caserma Perenni; anche questo, a poco più di due anni di
distanza, vede cadere uno dei firmatari. Questi accordi, oltre ad
avere effetti disastrosi sulla nostra Regione, non portano neanche
molta fortuna a chi li firma: accordi e patti politici che hanno
poco di istituzionale e molto di pratiche partitiche e nulla più.
Abbiamo poi visto gli effetti di questi accordi!
Anche la Valle d'Aosta ha respinto largamente la proposta di
modifica costituzionale, nonostante lo schieramento per il "sì"
fosse ampio e, teoricamente, maggioritario. Una bocciatura per i
Parlamentari valdostani sostenitori della riforma ed espressione di
movimenti autonomisti che, su una riforma che riguardava anche
l'autonomia, sono stati smentiti dagli elettori valdostani. Un
piccolo sisma politico, un terremoto che lascia tra le macerie
anche la Commissione speciale che questo Consiglio ha voluto
istituire: la Commissione per la revisione dello Statuto. Una
Commissione imposta dalla maggioranza contro il buonsenso che
imponeva di aspettare il risultato del referendum: una forzatura,
la solita strumentalizzazione dell'istituzione per cercare di
tenere incollata una maggioranza sempre più palesemente in crisi.
Questa Commissione speciale credo che in due mesi si è riunita tre
volte, ha lavorato per un totale di cinquanta minuti senza produrre
praticamente niente, ma era inevitabile che fosse così, perché
bisognava aspettare il risultato di questo referendum. Cinquanta
minuti di lavoro - e non faccio altre considerazioni - si
commentano da sole: utilità zero, come previsto. Si doveva
aspettare il risultato referendario, questo imponeva il buonsenso,
senza procedere ad inutili forzature.
Una cosa ci dice questo referendum costituzionale: non si devono
strumentalizzare le istituzioni per fini politici e partitici
contingenti. Le forzature e le strumentalizzazioni, chiunque le
faccia, non producono niente, lasciano soltanto delle macerie.
Presidente -
Collega Bertin, io stavo illustrando
l'ordine dei lavori e lei mi ha anticipato con un suo comunicato.
Volevo finire di dare le disposizioni all'aula e poi avrei letto le
mie comunicazioni; comunque questa la do per illustrata. Intanto
proseguo con il percorso sui lavori, dopodiché apriremo il
dibattito sulla questione referendaria.
Stavo dicendo che la Conferenza dei Capigruppo, che si è riunita
stamattina, ha deciso l'ordine dei lavori di questa adunanza
dedicata alle leggi di bilancio della Regione 2017/2019. Nella
seduta pomeridiana di oggi esamineremo i punti all'ordine del
giorno n. 1 e 2 (Comunicazioni dei Presidenti), n. 3 (Approvazione
verbali) e n. 4 (Comunicazione variazioni di bilancio), dopodiché
procederemo all'illustrazione abbinata della legge di stabilità e
della legge di bilancio della Regione con le relazioni del
Presidente della II Commissione, Leonardo La Torre, dell'Assessore
al bilancio e finanze, Ego Perron, e del Presidente della Regione,
Augusto Rollandin. Domani, martedì 13, inizieremo la discussione
generale abbinata della legge di stabilità e della legge di
bilancio. Il deposito degli emendamenti, nonché dell'elenco per
ogni gruppo consiliare degli approfondimenti su missioni e
programmi con l'indicazione del numero di pagina sugli eventuali
dettagli di spesa, è fissato per le ore 13:00 di domani; inoltre
gli eventuali ordini del giorno dovranno essere depositati prima
della chiusura della discussione generale. L'esame abbinato delle
due leggi di bilancio proseguirà nelle giornate di mercoledì 14 e
giovedì 15 dicembre, con la possibilità dei lavori in seduta
notturna sino alle ore 1:00 nelle sedute di martedì e mercoledì, a
seconda delle decisioni prese eventualmente dai Capigruppo. Dopo la
chiusura della discussione generale vi saranno le repliche del
relatore, dell'Assessore al bilancio e del Presidente della
Regione. Si proseguirà quindi con l'esame dell'allegato sulla base
degli elenchi degli approfondimenti richiesti e con l'esame e la
votazione di eventuali ordini del giorno. Le dichiarazioni di voto
congiunte sui due disegni di legge saranno effettuate prima della
votazione della legge finanziaria nel suo complesso e, a seguire,
vi sarà la votazione sul bilancio. Dopo la votazione sulle leggi di
bilancio, l'Assemblea procederà con l'esame del disegno di legge n.
98 sul riconoscimento dei debiti fuori bilancio, ai sensi dell'art.
73 del d.lgs. n. 118/2011 (Disposizioni in materia di
armonizzazione dei sistemi contabili e degli schemi di bilancio
delle Regioni, degli Enti locali e dei loro organismi). Era
doveroso ricordare all'Assemblea come proseguiranno i lavori sul
bilancio. Ci sono richieste su tale organizzazione? Non ci sono
richieste.
Conseguentemente all'intervento del collega Bertin sugli esiti
del referendum, chiedo se vi sono altre richieste di intervento. Ha
chiesto la parola il Consigliere Chatrian; ne ha facoltà.
Chatrian (ALPE) -
Il collega Bertin ha già messo in
evidenza l'esito del referendum in Valle d'Aosta.
Faccio due considerazioni di natura generale. La prima: ci sono
spiaciute, come gruppo ALPE - e le riteniamo anche un po' fuori
luogo - le dichiarazioni che il Senatore Lanièce ha rilasciato ai
giornalisti e alla stampa il giorno successivo, con le quali ha
affermato che "il Consiglio regionale non ha mai approvato un atto
sulla riforma e noi Parlamentari siamo stati soli". Probabilmente è
rimasto solo all'interno del suo movimento, o volutamente è stato
lasciato solo, e possiamo capire gli sfoghi di natura
personale.
Riporto però la discussione su un piano più politico. Ho letto
attentamente la relazione al bilancio della Provincia di Bolzano e
ve ne leggo un passaggio, perché è interessante. Il Presidente di
questa Provincia a Statuto speciale, dove il "sì" ha vinto oltre ad
altre due Regioni a Statuto ordinario, dice questo: "Mentre la
proposta di riforma costituzionale non ha trovato una maggioranza a
livello nazionale, nella consultazione referendaria le elettrici e
gli elettori altoatesini si sono pronunciati a netta maggioranza
per la riforma costituzionale che era già stata approvata dal
Parlamento. Considero questo risultato un chiaro mandato alla
Giunta provinciale per proseguire nelle trattative con il Governo a
Roma verso l'ulteriore sviluppo e consolidamento dell'autonomia".
Come dire: questa è la
confiance
dei nostri elettori e della
nostra maggioranza che va in quella direzione. Non è successa la
stessa cosa da noi e oltretutto abbiamo letto i giorni successivi -
come vi dicevo poc'anzi - le parole del Senatore. In più vi sono
dei passaggi che non danno dignità a quest'aula, perché il Senatore
forse si è perso qualche pezzo in questi giorni, probabilmente
legato anche alla sconfitta elettorale secca in Valle d'Aosta, e ci
ricorda che dall'inizio del percorso di questa riforma (2014), il
Consiglio Valle non ha discusso la riforma costituzionale. Il
Senatore forse non si ricorda che è stato convocato in I
Commissione a fine settembre, e quest'aula si è comunque
pronunciata il 24 ottobre con una risoluzione aperta a tutte le
forze politiche, votata all'unanimità proprio su questa riforma
costituzionale. Spiace che si sia sentito solo, o che sia stato
lasciato solo all'interno del suo movimento, ma questo non è lo
stato dell'arte. Lo stato dell'arte è un altro: questo Consiglio ha
discusso e le forze politiche hanno poi preso posizione. Gli sfoghi
non sono utili in un momento in cui i nostri accordi purtroppo non
sono andati a favore della Valle d'Aosta; rispetto alle altre
Regioni a Statuto speciale - come più volte ammesso in quest'aula -
sono stati deficitari, soprattutto hanno fatto venire meno il
rapporto tra Stato e Regione, sia nel 2010 che nel 2015.
Presidente -
Permettetemi, a tutela dell'azione del
Consiglio Valle, di ricordare come la nostra Assemblea, fin
dall'inizio dell'avvio dell'iter parlamentare del progetto di
riforma, abbia manifestato le proprie preoccupazioni ed espresso i
propri rilievi sui contenuti della proposta, chiedendo ai
Parlamentari valdostani di riferire in I Commissione l'iter di
rinegoziazione che aveva riguardato la nostra Regione, di discutere
delle ricadute e di condividere le azioni da intraprendere. Era
stato inoltre convocato un Consiglio straordinario tematico che
aveva portato all'approvazione di una risoluzione all'unanimità e
che invitava i Parlamentari valdostani a farsi portavoce delle
posizioni adottate in Consiglio regionale. Dico questo a tutela del
ruolo istituzionale di questa Assemblea.
Ritengo che la nostra Assemblea non abbia abbandonato nessuno.
Credo anche che nell'era globale non ci sia bisogno di inventare,
basta prendere il meglio che c'è per la propria dimensione, farlo
proprio e adattarlo per sensibilizzare l'auspicato coinvolgimento e
penso che il Consiglio abbia attivato questo coinvolgimento. Sulle
dicerie e sulle dichiarazioni credo che ognuno di noi farà le
proprie valutazioni. Ho detto questo con l'intento di tutelare il
ruolo istituzionale del Consiglio, un Consiglio che ha fatto il
possibile per coinvolgere i Parlamentari.
Ha chiesto la parola il Consigliere Bertschy; ne ha facoltà.
Bertschy (UVP) -
Era proprio per commentare quello che
lei, Presidente, ha illustrato bene adesso: ha fatto alcuni
passaggi, di questo momento anche di campagna elettorale sulla
proposta di riforma costituzionale, dove c'è stato modo di
sottolineare, senza intenti polemici, l'importanza che d'ora in
avanti avrà - visto che per il passato oramai l'argomento si è
concluso con la votazione di domenica 4 dicembre - il riprendere in
maniera diversa un rapporto sull'argomento più importante della
nostra autonomia e del nostro Statuto di autonomia. Mi era capitato
di ribadire questo concetto in occasione dell'incontro svoltosi su
invito del SAVT e di vedere già una reazione che non avevo trovato
attinente all'espressione che poi, anche come movimento, avevamo
voluto portare alla discussione.
Qui oggi non si tratta di dire chi doveva fare di più e chi di
meno. Il problema è su quanto non è stato fatto da parte di chi, in
quel momento, era il depositario della possibilità di attivare
delle iniziative, che non andavano riferite solo al Consiglio
regionale. Benché questa sia l'Assemblea più importante delle
istituzioni valdostane, credo che quando si tratti di riforma e si
tocchi l'argomento autonomia e Statuto il confronto deve essere
fatto a trecentosessanta gradi con tutta la popolazione, la
comunità, gli attori economici e sociali. Era ed è quindi in questo
senso che sono andate le dichiarazioni del dopo voto: che questa
non sia un'esperienza da ripetere ma di trovare tutti insieme le
condizioni, perché quando si parla del nostro Statuto si argomenti
al momento giusto, si trovi la capacità di confrontarsi e si trovi
poi anche una visione comune dell'agire. In questo senso noi
abbiamo fatto le nostre dichiarazioni, non per farci tirare le
orecchie, come Consiglieri regionali, dal Senatore. Questo non è
stato sicuramente un commento gradito. Tutti possiamo fare meglio,
però, se poi alla fine di un commento siamo anche sgridati per non
aver chiamato qua il Senatore, io penso che per tutti i
trentacinque Consiglieri questa non sia stata la valutazione giusta
del dopo voto.
Il Consiglio regionale coi suoi rappresentanti a Roma, i Sindaci
e tutti quanti noi, secondo me faremmo bene a non disperdere
l'interesse che c'è stato intorno all'argomento "autonomia e
riforme" facendo un lavoro e un percorso che ci permetta, al di là
delle Commissioni speciali, di attivare un confronto politico per
ammodernare il nostro Statuto.
Presidente -
Se non ci sono altri interventi, passiamo al
punto n. 2... Ha chiesto la parola il Consigliere Restano; ne ha
facoltà. Vi chiederei, per cortesia, di prenotarvi in tempo
utile.
Restano (PNV) -
Ritengo che l'analisi del voto non sia
così semplice da fare come magari è stato fatto in certi ambienti.
Sicuramente il nostro Statuto è a rischio e, in ogni caso, lo
sarebbe stato con qualunque esito.
Io mi chiedo cosa intenda fare questo Consiglio e cosa intendano
fare i valdostani a tutela della nostra autonomia e delle altre
Speciali che ci sono in Italia. Se vogliamo farci trascinare verso
il basso da eventuali riforme, chiunque sia il proponente, possiamo
farlo; altrimenti non ci rimane che lottare per mantenere quelli
che non sono dei nostri diritti ma delle nostre prerogative che si
sono consolidate nel tempo, dettate da un modo di vivere e da un
territorio difficile da frequentare. Questo è il messaggio che noi
dobbiamo riuscire a trasmettere d'ora in poi al resto d'Italia,
tutti insieme, tutti i valdostani, non solo coloro che frequentano
l'ambiente politico: far capire che non è trascinando verso il
basso le Regioni a Statuto speciale che si ottiene un risultato
importante, ma cercando di elevare le altre Regioni al nostro
livello; solo così si può andare avanti ed essere veramente
federalisti.
Per quanto riguarda il comportamento e l'analisi del voto da
parte del Senatore, io credo che lui sia stato assolutamente in
buona fede e che avrà l'occasione di venire in questa sala a
spiegare le sue motivazioni, permettendo così di confrontarci non
sulle considerazioni passate ma sul futuro della nostra
autonomia.
Presidente -
Ha chiesto la parola il Consigliere
Gerandin; ne ha facoltà.
Gerandin (GM) -
Semplicemente per dire che mi auguro che
questo risultato referendario ci serva da lezione per quando
andremo a giocare il futuro dell'autonomia, a Roma. Le partite
giocate in solitaria - ne abbiamo avuto dimostrazione anche nel
passato, quando si è parlato ad esempio della fiscalità locale
portata avanti dalle altre autonomie (Trento e Bolzano), che
qualcuno ha minimizzato in quest'aula - sia al Senato che alla
Camera sono partite a perdere, e chi ci rimette sono i cittadini
valdostani. Mi auguro che quella del Senatore sia stata solo una
frase infelice e ringrazio il Presidente Rosset per aver ricordato
i passaggi fatti in quest'aula. Nessuno ha abbandonato nessuno in
quest'aula. Con lo spirito e con la speranza che questo ci serva da
lezione dovremo soprattutto blindare il futuro della nostra
autonomia, un'autonomia che deriva anche dalle risorse finanziarie
che avremo, quindi sarà proprio con tale spirito, ma senza prendere
lezioni da nessuno, questo no, perché sinceramente non mi sembra il
caso di sentirci tirati in ballo. Ho già detto in altre occasioni
che a fianco dell'Ufficio di Presidenza ci sono due poltrone
libere, per cui sono sempre ben accetti i nostri Parlamentari.
Torno a dire, mi auguro che sia un incidente di percorso, però a
questo punto che esca veramente l'immagine e soprattutto il
messaggio di questo Consiglio: un fronte politico valdostano
compatto sul futuro della nostra autonomia, che dipende anche dalla
capacità finanziaria che avremo per l'avvenire.
Presidente -
Ha chiesto la parola il Consigliere
Guichardaz; ne ha facoltà.
Guichardaz (PD-SIN.VDA) -
Aggiungo due parole anche da
parte nostra per dire che la riforma dello Statuto difetterà
purtroppo del principio della previa intesa, principio che era
contenuto nella proposta di riforma costituzionale. Non voglio
commentare il risultato. Dal nostro punto di vista, noi, insieme a
chi ha aderito a questo indirizzo, abbiamo fatto il possibile per
spiegare le nostre ragioni, ma il risultato delle urne va accolto
perché è l'espressione del volere popolare che, per quanto ci
riguarda, non va discussa. Come ha ben detto il collega Bertschy,
rimane però aperto un cantiere sul quale credo si debba d'ora
innanzi lavorare. Penso sia priorità per tutti noi innanzitutto la
messa in sicurezza del nostro Statuto, così come compito di
quest'aula - non so se attraverso la Commissione speciale sulla
revisione o con altre modalità - sarà proprio di lavorare per
capire se vi è la necessità, oltre che di confermare la validità
dello Statuto di autonomia, anche di ammodernarlo.
Aggiungo - come giustamente è stato detto dal collega Gerandin -
che questa partita non può essere fatta se non con chi rappresenta
tutti, perché poi, nel momento in cui il risultato delle urne
comunque dà un risultato, non può non essere fatta con i nostri
Parlamentari. L'invito di oggi, qui, accogliendo anche le
considerazioni del Senatore Lanièce - ma penso che su questo anche
il Deputato Marguerettaz non possa che condividere - è quello di
cominciare a lavorare insieme proprio nell'ottica di portare
davvero una maggiore solidità al nostro Statuto di autonomia.
Presidente -
Ha chiesto la parola il Consigliere Farcoz;
ne ha facoltà.
Farcoz (UV) -
Je crois que nous devons partir avec une
considération banale, mais qui va regarder, avec une réalité
alarmante, le résultat de ce referendum: une campagne politique
contre un groupe, contre un Gouvernement, en particulier contre la
personne de Monsieur Renzi. De l'autre côté nous ne pouvons pas
négliger que les Régions à Statut spécial ont travaillé d'une autre
façon. Je crois que le travail du Groupe pour les Autonomies au
Sénat comme celui du Groupe pour les Autonomies à la Chambre des
Députés ont eu une stratégie de synthèse et de collaboration, une
stratégie qui allait dans une logique suprarégionale. À ce propos
je crois que le Conseil régional, avec le Conseil extraordinaire
d'automne 2014, avait donné des lignes bien précises, reprises
après par les Parlementaires et portées de l'avant pour défendre
les autonomies dans cette période tout à fait particulière. Cela
dit, malheureusement, est évident que dans ces territoires le
message n'est pas passé.
Je crois qu'il est nécessaire de faire une considération sur le
Südtirol et admettre cette victoire des "oui" avec le 63 pour cent
des préférences. Il s'agit d'une donnée politique qui fera
raisonner toutes les Régions à Statut spécial, et en effet des
différents constitutionnalistes sont déjà en train de dire qu'il y
a des Régions un peu plus spéciales et d'autres moins: à nous de
réfléchir sur ce thème. De l'autre côté nous devons regarder vers
le futur avec pas trop d'optimisme, je crains, parce que je crois
que celle-ci a été une des dernières possibilités pour insérer un
principe qui, pour chacun de nous, peut être considéré plus ou
moins important: le principe de l'entente avec la clause de la
sauvegarde. Je crois que dans le futur nous n'aurons plus cette
possibilité. Par conséquent, même une modification des Statuts aura
sûrement la nécessité de créer des synergies à nouveau avec les
Régions à Statut spécial, mais avec une force très très affaiblie.
Évidemment si nous n'avons pas modifié les Statuts après la réforme
de 2001 et après celle de 2006 c'est parce que nous n'avons pas eu
la possibilité d'avoir cette entente État-Région.
Presidente -
Ha chiesto la parola il Consigliere Marquis;
ne ha facoltà.
Marquis (SA) -
Ritengo anch'io doveroso dire due parole
sul risultato del referendum, l'esito delle votazioni. Credo sia
stata una giornata con una straordinaria partecipazione in tutta
Italia.
Noi, come Stella Alpina, abbiamo creduto sin dall'inizio che il
principio dell'intesa introdotto in questa modifica costituzionale
fosse un punto importante raggiunto per la Valle d'Aosta; tuttavia
dobbiamo sottolineare che il risultato è stato che ha vinto il "no"
e pertanto credo che occorra adeguarsi alle risultanze.
Dobbiamo lavorare tutti insieme per mantenere le nostre
prerogative per cercare di difendere, in questo sistema
istituzionale che è rimasto invariato rispetto a prima, le
caratteristiche della nostra specialità, affinché possiamo
garantire anche in futuro lo sviluppo del nostro territorio.
Presidente -
Non ci sono altre richieste. Possiamo
proseguire con le comunicazioni del Presidente.
La Commissione regionale per i procedimenti referendari di
iniziativa popolare, che si è riunita martedì 6 dicembre, ha
deliberato che il referendum propositivo sulla proposta di legge di
iniziativa popolare in materia di ferrovie e sistema pubblico
integrato dei trasporti non debba avere luogo, in quanto la legge
regionale, approvata dal Consiglio Valle il 22 novembre scorso, pur
con un nuovo testo, ne recepisce pienamente i principi ispiratori e
i contenuti essenziali.
