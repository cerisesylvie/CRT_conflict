Classificazione
ASSISTENZA SOCIALE
OPERE PUBBLICHE



Oggetto del Consiglio n. 192 del 13 gennaio 2021 - Resoconto
OGGETTO N. 192/XVI - Interrogazione: "Realizzazione di
protezioni sui ponti di Avise, Introd e Châtillon per impedire atti
anticonservativi".
Bertin (Presidente) -
Punto n. 5 all'ordine del giorno.
Per il Governo risponde l'assessore Marzi.
Marzi (AV-SA) -
In relazione all'interrogazione citata,
che, tra l'altro, è stata anche oggetto di comunicazioni
(protocollo n. 2616 del 21 febbraio 2020), nella quale veniva
appunto richiesta la realizzazione delle opere sugli stessi
manufatti che vengono citati nella presente iniziativa, non risulta
essere stato ancora inviato un riscontro e quindi penso che questo
sia il motivo per il quale giustamente viene fatta l'interrogazione
di cui sopra.
Venendo alla questione sollevata rispetto ai tre ponti, si
evidenzia la seguente situazione: per quanto riguarda il ponte di
Introd ubicato sulla strada regionale n. 23 del comune medesimo,
esso risulta classificato come monumento e pertanto è sottoposto a
tutela ai sensi del Codice dei beni culturali e del paesaggio.
Nell'agosto del 2018 è stato approvato il progetto esecutivo
dell'intervento di restauro dell'intero manufatto, i lavori si sono
conclusi nel settembre del 2020 e hanno riguardato, tra l'altro, la
sopraelevazione dei parapetti esistenti in pietra. I parapetti sono
stati rialzati da un'altezza di 85 centimetri sino a un'altezza di
110 centimetri e adeguati quindi ai disposti normativi,
ripristinando così il franco di sicurezza nei riguardi della
circolazione pedonale sul ponte, in precedenza venuto a mancare
anche a causa dei ripetuti interventi di ricarico ai quali era
stato sottoposto il manto stradale.
Per quanto riguarda il ponte di Avise sulla strada n. 26 appunto
del comune di Avise è stato oggetto, nel marzo del 2020, di un
progetto di fattibilità tecnica ed economica di lavori da eseguire
già approvato. I lavori prevedono, tra l'altro, di sostituire le
ringhiere esistenti con l'installazione di sicurvia in acciaio con
accoppiata una pannellatura metallica alta 110 centimetri al fine
di incrementare anche la sicurezza del transito pedonale. La
prosecuzione con i successivi livelli progettuali e l'esecuzione
dei lavori è in definizione tenendo conto dell'ingente ammontare
complessivo dei lavori che si attesta in 2.200.000 euro. Entrambi
gli interventi previsti sui due ponti appena citati, ossia quelli
sui parapetti in pietra che quello sulle ringhiere in acciaio,
ridurranno la possibilità di scavallo agendo quindi positivamente
come deterrente da parte di chi volesse deliberatamente
oltrepassarli.
Per quanto riguarda invece il ponte di Châtillon, siamo andati a
interpretazione stante il fatto che, riguardo questa segnalazione,
si ha ragione di ritenere che esso sia individuabile in uno dei
quattro ponti che nel comune oltrepassano l'alveo del torrente
Marmore. A tal proposito si evidenzia che uno di essi risulta di
competenza dell'ANAS e tre di competenza comunale ma nessuno di
essi è afferente alla viabilità regionale. Nonostante questo, gli
uffici dell'Assessorato si sono già interfacciati nei mesi scorsi
con il Sindaco del Comune di Châtillon e comunque sia sarà
intenzione degli uffici inviare il resoconto attenente questa
interrogazione.
Si evidenzia che questo Assessorato, nell'ambito della
realizzazione di opere stradali da esso coordinate e appaltate,
mantiene ovviamente alta l'attenzione alla sensibilità riguardo al
tema della prevenzione degli atti anticonservativi, con presa in
carico delle azioni tese alla prevenzione di questo tristissimo
fenomeno. È opportuno sottolineare come la realizzazione di
barriere fisiche rappresenti purtroppo l'estrema
ratio
per
tentare di ostacolare il perseguimento di fini autolesionistici da
attuarsi a seguito delle azioni di prevenzione e intercettazioni
precoci del disagio su cui tutti gli uffici regionali sono
impegnati e che fu, tra l'altro, occasione del confronto della
tematica sviluppata in una serata promossa dall'allora assessore
Baccega proprio sul tema che penso sia poi stato conseguente alla
richiesta di comunicazioni svolte nel febbraio del 2020 verso
l'Assessorato dei lavori pubblici e territorio. Certi infatti che
tutti quanti gli attori che partecipano attivamente alla filiera di
contrasto, agli atti anticonservativi, siano consapevoli ognuno del
proprio ruolo e della propria importanza, ringraziamo per
l'attenzione a questo tema delicato e importante e, nel sentirci
parte attiva e responsabile alla tematica, continueremo a mantenere
alta la sensibilità e la necessaria attenzione rispetto anche a
quanto richiesto dalla normativa di riferimento rispetto ai
manufatti di cui stiamo parlando.
Tra l'altro, questo tipo di sensibilità si sta evidenziando non
solo nei confronti di questa tematica ma nei confronti di tutte
quante le tematiche di sicurezza. Tenete conto che dal 2019 al 2020
per la prima volta sono stati verificati tutti i 300 ponti
valdostani e che in questo momento è in atto un'azione specifica
sui primi 174 andando a classificare anche lo stato dell'arte sugli
stessi. Collegate a tematiche così importanti e di impatto sociale
pertanto ci sono anche - mai come in questo momento si sono poste
in essere - tutta una serie di attività anche per ciò che riguarda
la salvaguardia ovviamente sia dei passaggi di autovetture che
pedonali rispetto ai circa 300 punti presenti sul territorio
valdostano.
Presidente -
Ha chiesto la parola il consigliere
Baccega.
Baccega (PA) -
In realtà l'interrogazione nasce proprio
dalla mozione che fu approvata nel Consiglio regionale della
passata legislatura sul tema appunto dei fenomeni anticonservativi,
mozione che fu presentata dall'allora consigliere Luboz e che aveva
sollecitato un dibattito piuttosto importante. Si organizzò appunto
il 13 dicembre un convegno dal titolo: "Fuori dal buio", ci furono
relatori prestigiosi dal punto di vista dell'attenzione al fenomeno
nazionale coordinati dal primario del Dipartimento di Salute
mentale dottoressa Beoni. È sicuramente seguito un dibattito
importante con interventi pertinenti anche da parte del pubblico,
in alcuni momenti estremamente emotivamente coinvolgenti sulla base
di esperienze, che, purtroppo, erano state vissute soprattutto in
quel periodo. A seguito appunto del convegno e su richiesta dei
vari interventi che si sono succeduti, scrissi una lettera al
Dipartimento dei Lavori pubblici per chiedere di avviare appunto le
attività necessarie a installare barriere protettive.
In Valle d'Aosta purtroppo il primato dei suicidi continua a
essere un elemento di forte preoccupazione e i tre ponti che sono
stati indicati nella interrogazione hanno verificato diversi
episodi. In generale nel 2018 si sono verificati 24 casi di
suicidio con 29 casi di tentativi di atti conservativi, nel 2019 14
su 44 tentativi, nel 2020 11 su 53 tentativi, diminuiscono i
suicidi però crescono in modo significativo i tentativi. Diciamo
quindi che siamo soddisfatti della risposta che abbiamo avuto
perché abbiamo verificato che qualcosa si è mosso; la
raccomandazione sarà quella di rispondere quando o un Assessore, o
un Consigliere regionale scrivono a un Dipartimento e chiedono
informazioni, in che modo si muove, avremmo evitato sicuramente
questa interrogazione.
Sul tema della psichiatria, e quindi sul tema di carattere
generale del Dipartimento di salute mentale, sicuramente ci
torneremo, c'è un'altra interpellanza che dibatteremo in questo
Consiglio perché anche il Covid è andato ad acuire quel fenomeno
che purtroppo troppo spesso ci vede come primato in tutto il Paese.
Grazie Assessore per la risposta.
