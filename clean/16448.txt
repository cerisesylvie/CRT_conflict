Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 2831 del 11 novembre 1997 - Resoconto
SEDUTA POMERIDIANA DELL'11 NOVEMBRE 1997
OGGETTO N. 2831/X Ratifica di deliberazioni adottate dalla
Giunta regionale in via d'urgenza.
Oggetto n. 3213 in data 15 settembre 1997: Integrazione della
convenzione rep. n. 12113, stipulata in data 27 marzo 1996 con
l'impresa CO.IN.CA. S.p.A. relativa al consolidamento e allo
sviluppo di attività produttiva in Comune di Verrès.
Presidente Ha chiesto la parola il Consigliere Chiarello.
Chiarello (RC) Qui si prevede di andare a riorganizzare i
capannoni, probabilmente anche delle strutture interne, non è
scritto bene cosa s'intende in questa ristrutturazione ma avevo
appreso che ci sono anche dei macchinari interni da sostituire.
Volevo chiedere all'Assessore, dato che negli anni scorsi ci
sono state discussioni di occupazione, di spostamenti, qual è
l'andamento di occupazione nella Coinca di Verrès e a fronte di
questi tre miliardi cosa garantisce la Coinca rispetto
all'occupazione.
Presidente Ha chiesto la parola l'Assessore all'industria,
artigianato e energia, Mafrica.
Mafrica (GV-PDS-SV) Il problema delle spese è stato chiarito
nella IV Commissione, che è anche andata a fare una visita
all'interno dell'azienda; posso fornire al Consigliere Chiarello la
documentazione che è già stata data alla IV Commissione.
La Coinca ha richiesto questo intervento perché era necessario
aumentare le linee produttive, quindi spostare uffici, mense e
spogliatoi in modo da avere più spazi per le attività
produttive.
L'inserimento di nuove linee può portare a un aumento
dell'occupazione dal punto di vista dell'andamento dei bilanci, dal
punto di vista della solidità aziendale; quest'azienda produce
utili e occupa attualmente (sono dati del giugno ?97) 49 persone,
salendo dai 45 del ?96, momento in cui c'era stato qualche
problema, ai 49 attuali.
Presidente Ha chiesto la parola il Consigliere Collé.
Collé (Aut) Per dichiarazione di voto. In commissione avevo già
espresso alcune perplessità su questo atto; in effetti la
commissione è andata a visitare la Coinca, ma questi dubbi e queste
perplessità mi sono rimasti, li riassumo brevemente.
Siamo partiti per la ristrutturazione di questi locali da una
stima fatta nel ?95 di 4,5 miliardi, siamo passati a una realtà di
oltre 7,5 miliardi; abbiamo chiesto delucidazioni su questo, ci
dicono che questo aumento è dovuto agli oneri più elevati per la
progettazione per 420 milioni, a un'inesatta quantificazione
dell'IVA per 260 milioni, a un incremento dei prezzi intervenuto
dalla stima ad oggi per 660 milioni, e particolari accorgimenti
nell'esecuzione dei lavori necessari al fine di non interrompere la
produzione Coinca per 1,66 miliardi, arrivando ad un totale di 3
miliardi rispetto ai 4,5 miliardi preventivati nel ?95.
Siamo stati a fare questo sopralluogo, abbiamo sentito i
responsabili di quest'industria, abbiamo capito che non ci saranno
ulteriori posti di lavoro da quelli attuali, abbiamo anche capito
che non necessariamente ci sarà un'ulteriore produzione; questo
potrà essere possibile nel senso che si verificherà con il
tempo.
Sulla base di questi elementi, pur capendo che il capannone è di
proprietà della Regione, abbiamo un forte punto interrogativo di
fronte a questo deliberato, pertanto il nostro gruppo si asterrà
dal votarlo oggi in Consiglio.
Presidente Ha chiesto la parola il Consigliere Chiarello.
Chiarello (RC) Sentita la risposta dell'Assessore e sentite
anche queste ultime cose di Collé, già l'Assessore non aveva
garantito un aumento della quantità di prodotto, che poteva anche
portare ad un aumento di occupazione, anche se con i macchinari
nuovi certe volte si diminuiscono gli occupati, ma sentendo questa
variazione di costi - che mi era già nota - 400 milioni per
diversificare il progetto, probabilmente ce n'erano già altri 400
per fare il progetto, comunque 400 milioni in più per diversificare
il progetto e la non previsione in uno stabilimento che facendo una
cosa nuova quella esistente potesse subire delle variazioni, che ci
siano dei danni o cosa, mi sembra una cosa un po' campata lì!
Anch'io mi asterrò in questa votazione.
Presidente Ha chiesto la parola l'Assessore all'industria,
artigianato e energia, Mafrica.
Mafrica (GV-PDS-SV) La voce M viene dopo le voci A, B, C, D, E,
F, G, H, I, L; quindi l'insieme dei lavori a cui si fa riferimento
per i maggiori costi è l'elenco A-M, non è solo particolari
accorgimenti.
È stato spiegato che rispetto all'ipotesi fatta dalla ditta, che
faceva i lavori in una previsione di massima senza tener conto del
valore dell'edificio e della necessità di esecuzione dei lavori,
poi indubbiamente è stato scritto oneri più elevati e inesatta
quantificazione, quindi la valutazione fatta in allora era
sottostimata.
Questo è evidente, non è stato nascosto, è stato verificato, è
stato detto.
Presidente Pongo in votazione la ratifica della deliberazione in
oggetto:
Presenti: 27
Votanti e favorevoli: 18
Astenuti: 9 (Aloisi, Chiarello, Collé, Dujany, Lanièce,
Marguerettaz, Parisi, Rocchio e Viérin Marco)
Il Consiglio approva
Oggetto n. 3223 in data 15 settembre 1997: Approvazione di
perizia suppletiva e di variante tecnica, dei lavori di
ammodernamento della S.R. n. 28 di Bionaz nel tratto compreso tra
il Km. 16+700 e il Km. 17+000 in Comune di Oyace. Approvazione ed
impegno di spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 27
Il Consiglio approva all'unanimità
Oggetto n. 3420 in data 29 settembre 1997: Approvazione del
progetto esecutivo e dell'indizione della gara d'appalto, mediante
pubblico incanto, dei lavori di realizzazione di un centro
traumatologico nei locali della struttura adibita a pattinaggio su
ghiaccio nel Comune di Ayas. Approvazione e impegno di spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 26
Il Consiglio approva all'unanimità
Oggetto n. 3425 in data 29 settembre 1997: Approvazione del
progetto e dell'appalto mediante pubblico incanto, in tornata di
gara, dei lavori di rifacimento della pavimentazione stradale sulla
strada regionale n. 38 di Arpuilles nel tratto tra il bivio della
SS. 27 del Gran San Bernardo ed il Km. 3+750. Approvazione ed
impegno di spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 26
Il Consiglio approva all'unanimità
Oggetto n. 3426 in data 29 settembre 1997: Approvazione del
progetto e dell'appalto, mediante pubblico incanto, in tornata di
gara, dei lavori di rifacimento della pavimentazione stradale sulla
strada regionale n. 22 di Saint-Nicolas. Approvazione ed impegno di
spesa.
Presidente Pongo in votazione la ratifica della deliberazione in
oggetto:
Presenti e votanti: 27
Favorevoli: 26
Contrari: 1
Il Consiglio approva
Oggetto n. 3427 in data 29 settembre 1997: Approvazione progetto
e appalto, mediante pubblico incanto, in tornata di gara, dei
lavori di rifacimento pavimentazione stradale sul tratto di Via
Piccolo S. Bernardo compreso tra il cimitero di Aosta e la SS. 26
della Valle d'Aosta in Comune di Sarre e sulla S.R. n. 37 di Ville
sur Nus nel tratto tra il Km. 0+300 ed il Km. 1+900. Impegno di
spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 28
Il Consiglio approva all'unanimità
Oggetto n. 3579 in data 13 ottobre 1997: Concessione, ai sensi
della legge regionale 31/1992, di un contributo di lire 15.000.000
a favore del comitato regionale FISG nelle spese sostenute per
l'organizzazione del "Galà Vallée d'Aoste" di pattinaggio artistico
e danza a coppie, svoltosi ad Aosta il 19 agosto 1997. Approvazione
ed impegno di spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 27
Il Consiglio approva all'unanimità
Oggetto n. 3620 in data 13 ottobre 1997: Modificazione ed
integrazione della deliberazione del Consiglio regionale n. 1288/X
in data 26 aprile 1997 recante assunzione in locazione dell'ala di
ponente del Piccolo seminario Sant'Anselmo di Aosta. Proroga del
contratto di locazione rep. n. 10646 del 12 maggio 1992 per l'ala
di levante. Impegno di spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 28
Il Consiglio approva all'unanimità
Oggetto n. 3643 in data 20 ottobre 1997: Concessione, ai sensi
della legge regionale 31/1992, di un contributo di lire 7.000.000 a
favore del Centro nuovo Saint-Vincent nelle spese previste per
l'organizzazione della 4^ edizione del Trofeo centro nuovo
Saint-Vincent Masters Internazionale, in programma a Saint-Vincent
il 25 e 26 ottobre 1997. Approvazione ed impegno di spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 29
Il Consiglio approva all'unanimità
Oggetto n. 3690 in data 20 ottobre 1997: Approvazione del
progetto esecutivo e dell'appalto, mediante procedura aperta, con
tornata di gara, dei lavori di sistemazione idraulico-forestale del
torrente Moss - lotto I e lotto II - nel Comune di
Gressoney-La-Trinité. Approvazione ed impegno di spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 29
Il Consiglio approva all'unanimità
Oggetto n. 3719 in data 20 ottobre 1997: Approvazione di un
intervento finanziario della Regione in favore della popolazione
delle Regioni danneggiate dal sisma del 26 settembre 1997. Impegno
somma di lire 100.000.000 quale concorso nelle spese di prima
assistenza. Prelievo dal fondo di riserva per spese impreviste per
l'anno 1997 e modificazione della deliberazione di Giunta n. 2436
del 7 luglio 1997.
Presidente Pongo in votazione la ratifica della deliberazione in
oggetto:
Presenti, votanti e favorevoli: 28
Il Consiglio approva all'unanimità
