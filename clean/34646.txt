Classificazione
ASSISTENZA SOCIALE



Oggetto del Consiglio n. 2388 del 2 maggio 2012 - Resoconto
OGGETTO N. 2388/XIII - Interrogazione: "Iniziative di
formazione per l'utilizzo del computer da parte di persone
ultrasessantacinquenni".
Interrogazione
Richiamate le interrogazioni oggetto del Consiglio n. 1833
dell'8 giugno 2011 e n. 2014 del 19 ottobre 2011 relative alla
"Predisposizione di corsi di formazione per l'utilizzo del computer
da parte di persone ultrasessantacinquenni" e all'"Avvio del
progetto sperimentale di sostegno alle persone anziane mediante
l'adozione di soluzioni innovative";
Considerato che, in risposta all'ultima interrogazione, il
Presidente della Regione ha dichiarato che l'avvio del progetto
sperimentale di sostegno alle persone anziane, di cui sopra,
avrebbe avuto luogo all'inizio del 2012 "nell'ottica di realizzare
una prima sperimentazione di un modello che potrà essere esteso a
livello regionale";
Sottolineato inoltre che lo stesso Presidente della Regione
ha aggiunto che: "parallelamente, abbiamo approfondito la
fattibilità di altre iniziative, ipotizzando la realizzazione di
iniziative di formazione che partiranno in via sperimentale dal
Comune. A questo riguardo si sta definendo il quadro dei costi a
fronte dei potenziali interessati, a breve quindi saremo in grado
di assumere le determinazioni definitive anche per tale filone di
iniziative";
Evidenziato peraltro che a Verrès è stato organizzato il
primo corso di computer per gli over sessantenni che ha ottenuto,
secondo quanto riportato dalla stampa, un buon successo con ben
ventisette partecipanti;
i sottoscritti Consiglieri regionali
Interrogano
il Presidente della Regione per sapere:
1) se il progetto sperimentale di sostegno alle persone
anziane sia stato finalmente avviato;
2) quali iniziative di formazione per l'utilizzo del computer
da parte di persone ultrasessantacinquenni siano state ipotizzate a
livello regionale e con quali tempistiche potranno essere
avviate.
F.to: Carmela Fontana - Rigo - Donzel
Presidente
- La parola al Presidente della Regione,
Rollandin.
Rollandin (UV)
- Grazie Presidente.
La richiesta di chiarimenti perviene dopo una serie di
precisazioni che sono già state fatte con riferimento al tema
dell'alfabetizzazione informatica degli ultrasessantacinquenni. A
tale proposito, quindi, come osservazione generale, visto che nelle
premesse si fa riferimento anche al Comune di Verrès che ha avuto
un'iniziativa singola sullo stesso tema, per quanto riguarda le
iniziative della Regione, il Fondo sociale europeo contribuisce
alla promozione, alla diffusione e allo sviluppo di competenze di
base relative all'impiego delle tecnologie della comunicazione e
dell'informazione attraverso il finanziamento di iniziative di
formazione sul territorio. Un esempio: a ottobre 2010 era stato
approvato un progetto nell'ambito "dell'
Invito Tre
", quello
che avevamo attivato sulla base di questi finanziamenti, che
prevedeva l'organizzazione di 14 corsi inerenti l'area
dell'alfabetizzazione informatica. Nel 2011 sono stati avviati e
conclusi 9 corsi, al termine del 2011 sono stati avviati 4 corsi e
l'ultima iniziativa, in senso generale, non solo riferita agli
ultrasessantacinquenni...però quelle che ho detto non sono solo per
le persone anziane: sono in senso più generale e sono rivolte a
tutta la popolazione e dislocate su tutto il territorio regionale.
Nei 13 corsi già avviati su un totale di 279 iscritti ai 4 livelli
di formazione ci sono state 142 iscrizioni a livello base, relative
alla conoscenza dei sistemi operativi e rete internet, di queste 42
sono persone di età compresa fra 50 e 65 anni e 28 sono
ultrasessantacinquenni, quindi il 50 percento degli iscritti a
livello base ha un'età superiore ai 50 anni. Ho detto questo per
dire che nel frattempo, mentre preparavamo quello di cui parlerò,
questi corsi avevano già anticipato tali passaggi e dato
l'opportunità ad alcuni già di iscriversi. A marzo 2012 è stato
approvato un ulteriore invito, a presentare progetti nel cui ambito
gli enti di formazione accreditati avranno la possibilità di
presentare iniziative anche finalizzate allo sviluppo di competenze
di base relative all'impiego di tecnologie ICT.
Per quanto riguarda le domande nello specifico:
"se il
progetto sperimentale di sostegno alle persone anziane sia stato
finalmente avviato"
, il progetto di cooperazione
Italia-Svizzera a favore delle persone anziane è partito nei primi
mesi di quest'anno con l'espletamento delle procedure burocratiche
necessarie al trasferimento dei finanziamenti stabiliti, la
definizione dei ruoli e un cronoprogramma in accordo con il partner
svizzero - programma già avviato -, con un'agenzia formativa
specializzata che si occuperà della parte di apprendistato a favore
degli anziani, l'individuazione di target di persone da coinvolgere
- nella prima fase anziani del tutto autosufficienti e nella
seconda anziani parzialmente non autosufficienti o cognitivi, ma
non autosufficienti - e un piano di comunicazione rivolto ai
potenziali interessati e alla cittadinanza, l'individuazione di un
software
specializzato che faciliti l'accesso al computer e
internet. Attualmente si sta procedendo con l'individuazione del
fornitore dell'
hardware
in uso agli anziani attivi, la
predisposizione stampa dei materiali informativi per la campagna
pubblicitaria e la costruzione di una piattaforma di
knowledge
forum
per l'apprendimento a distanza da attivare sia nella
prima che nella seconda fase di formazione. Le iniziative di
formazione sono previste in due fasi: la prima si svolgerà
indicativamente fra luglio e settembre, a cura della società
partner svizzera dove sarà coinvolto un gruppo di anziani attivi;
la seconda si svolgerà nell'autunno-inverno 2012-2013, svolta
direttamente dagli anziani attivi formati a favore di quelli
parzialmente o totalmente non autosufficienti.
"Quali iniziative di formazione per l'utilizzo del computer
da parte di persone ultrasessantacinquenni siano state ipotizzate a
livello regionale e con quali tempistiche potranno essere
avviate"
, per quanto riguarda questa domanda nella proposta di
legge di assestamento di bilancio di previsione per il 2012, che la
Giunta regionale ha approvato venerdì 27 aprile, sono state
stanziate le risorse necessarie (200.000 euro) per la realizzazione
di tali iniziative di formazione per l'utilizzo del computer. A
seguito dell'approvazione da parte del Consiglio della legge di
assestamento, sarà possibile avviare le iniziative di formazione,
destinate in questa prima fase ai residenti di Aosta e dei Comuni
de La Plaine - come avevo anticipato in una precedente
interrogazione -, sulla base di un'ipotesi di circa 400
partecipanti a corsi di 30 ore di formazione specificamente
strutturate per il target di utenza, articolate in 10 lezioni di 3
ore, per gruppi di 20 partecipanti. La logistica dei corsi per
ottimizzare le risorse, beneficerà del supporto di strutture
scolastiche, le aule dove si terranno i corsi saranno quelle delle
strutture scolastiche. Con questo andiamo a completare una prima
parte dell'offerta in base a quello che ci eravamo preposti. Queste
ultime, quindi, sono quelle che si stanno già attivando,
naturalmente i fondi verranno approvati dal Consiglio
contestualmente all'approvazione dell'assestamento, ma nel
frattempo si sta preparando l'organizzazione dei corsi per 400
persone. Cominciamo con Aosta/La Plaine, tenendo conto - per questo
avevo ricordato gli altri corsi - che per una parte sul territorio
ci sono già state iniziative collegate con i bandi che sono stati
fatti per persone, non solo anziani, ma gruppi per il 50 percento
composti di anziani. Credo che finalmente possiamo dire che si
parte.
Presidente
- La parola alla Consigliera Carmela
Fontana.
Fontana (PD)
- Grazie Presidente.
L'ho ascoltata con molta attenzione, vedo che la volontà c'è e
si sta lavorando per avviare questi corsi. Se però devo essere
onesta, sono molto delusa, Presidente: sono tre anni che parliamo
di computer, di corsi, ossia è mai possibile che, come
Amministrazione, non siamo in grado se si decide di fare un
corso...non mi sembra una cosa così difficile! È dal 2010 che ne
parliamo! A Verrès ho visto che detto fatto
,
lo hanno fatto,
ha funzionato, mentre noi non siamo in grado di attivare un corso?
Si era detto che si partiva nel 2012, lei mi dice già
luglio-settembre, andremo a finire nel 2013...
(interruzione del Presidente della Regione, fuori
microfono)
...ho capito, però forse se veramente c'è l'impegno di fare le
cose, se si facevano un poco più velocemente...non è che non le do
merito dell'impegno, le do merito, ma mi sembra che in tutto quello
che facciamo non abbiamo mai dei tempi da rispettare, solo questo,
c'è poi molta delusione. Speriamo che almeno per luglio non si
rinvii ancora un'altra volta. Grazie.
