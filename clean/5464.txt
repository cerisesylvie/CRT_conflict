Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 8 del 21 luglio 1983 - Resoconto
OGGETTO N. 8/VIII - ISCRIZIONE ALL'ORDINE DEL GIORNO
DELL'ADUNANZA ODIERNA DELL'OGGETTO: "ESAME DELLA SITUAZIONE E DELLE
PROSPETTIVE DELL'ILSSA-VIOLA DI PONT-SAINT MARTIN - (Ordine del
giorno).
PRESIDENTE
: Ha chiesto di parlare per mozione d'ordine il
Consigliere Mafrica, ne ha facoltà.
MAFRICA - (P.C.I.):
Ieri c'è stata a Pont-Saint-Martin
una grande manifestazione in difesa dei posti di lavoro
all'ILSSA-VIOLA. Chiedo ai sensi dell'art. 50, 2° comma, del
Regolamento che si proceda alla iscrizione d'urgenza di un nuovo
punto all'ordine del giorno che permetta al Consiglio di prendere
posizione sulla situazione che si è venuta a creare all'ILSSA-VIOLA
di Pont-Saint Martin. Il Consiglio regionale probabilmente
concluderà oggi i lavori, non si riunirà più fino a settembre, se
vogliamo che il Consiglio regionale riesca ad esprimere la propria
solidarietà ai lavoratori, a nome del Gruppo Comunista credo sia
opportuno trattare oggi l'argomento, magari iscrivendo al punto h)
dell'ordine del giorno questo argomento che è di grande interesse
per tutti i lavoratori dell'ILSSA-VIOLA e della Bassa Valle.
Presento perciò al Presidente del Consiglio una richiesta di
iscrizione d'urgenza con allegato una bozza d'ordine del giorno che
possa poi servire per la discussione del problema
dell'ILSSA-VIOLA.
PRESIDENTE
: Ha chiesto di parlare il Consigliere
Beneforti, ne ha facoltà.
BENEFORTI - (D.C.):
Credo che per quanto riguarda il
Gruppo della D.C. siamo d'accordo per l'iscrizione all'ordine del
giorno dell'argomento sull'ILSSA VIOLA in quanto il problema è
urgente e ritengo che anche il Consiglio regionale debba esprimersi
su tale problema.
PRESIDENTE
: Ha chiesto di parlare il Consigliere Faval,
ne ha facoltà.
FAVAL - (U.V.):
A
nom de l'U.V. je déclare que
nous concordons sur la nécessité de discuter aujourd'hui du
problème concernant l'ILSSA VIOLA de Pont-Saint-Martin.
PRESIDENTE
: Ha chiesto di parlare il Consigliere Pascale,
ne ha facoltà.
PASCALE - (P.S.I.):
Sono d'accordo per l'iscrizione
d'urgenza di questo ordine del giorno data la
gravità e
l'urgenza della situazione, dell'ILSSA-VIOLA a
Pont-Saint-Martin.
PRESIDENTE
: Ha chiesto di parlare il Consigliere Pedrini,
ne ha facoltà.
PEDRINI - (P.L.I.):
Quale Consigliere della Bassa Valle
ritengo più che valida a richiesta di iscrivere all'ordine del
giorno odierno la discussione sull'ILSSA-VIOLA.
PRESIDENTE
: Ha chiesto di parare il Consigliere Aloisi,
ne ha facoltà.
ALOISI - (M.S.I.):
Sono favorevole alla discussione
sull'ordine del giorno presentato dal P.C.I. però farei una
proposta aggiuntiva, cioè quella di allargare il discorso anche
alla grave crisi occupazionale della Nuova Sias, visto che si
discute della drammatica situazione della Bassa Valle.
PRESIDENTE
: Ha chiesto di parare il Consigliere Berti, ne
ha facoltà.
BERTI - (Art. e Comm. Vald.):
Mi associo ai colleghi che
mi hanno preceduto per l'iscrizione in via d'urgenza del problema
dell'ILSSA-VIOLA.
PRESIDENTE
: A questo punto chiederei ai colleghi
proponenti dell'ordine del giorno se intendono allargare la
discussione sulla Nuova Sias così come ha fatto presente il
Consigliere Aloisi, oppure limitarla a questo solo fatto.
Ha chiesto di parare il Consigliere Mafrica, ne ha facoltà.
MAFRICA - (P.C.I.):
Crediamo che il Consiglio adesso
debba decidere sull'iscrizione d'urgenza, che è un argomento di
carattere formale, quindi decidere a che punto dell'ordine del
giorno iscrivere L'argomento. Penso che nella discussione che
seguirà, si potrà vedere; per il momento abbiamo presentato un
ordine del giorno che riguarda l'ILSSA-VIOLA perchè ci sembra il
caso oggi più drammatico e immediato. Questo non vieta che nel
corso della discussione sull'ordine del giorno si possa poi parlare
della situazione che certamente è grave della Nuova Sias.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Sono perfettamente d'accordo di
inserire all'ordine del giorno la proposta presentata dal P.C.I.
perchè noi socialdemocratici riteniamo un problema grave quello
dell'ILSSA-VIOLA.
PRESIDENTE
: Metto in votazione la proposta avanzata dal
Gruppo comunista, di inserire al punto h) dell'ordine del giorno
l'oggetto: "Esame della situazione e delle prospettive
dell'ILSSA-VIOLA di Pont-Saint-Martin".
ESITO DELLA VOTAZIONE
Presenti, votanti e favorevoli: 35
Il Consiglio approva all'unanimità
PRESIDENTE
: Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Volevo solo sapere se è accettata la
mia richiesta. Va bene, la discuteremo nell'insieme.
