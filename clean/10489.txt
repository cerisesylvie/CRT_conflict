Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1482 del 18 ottobre 1990 - Resoconto
OGGETTO N. 1482/IX - Ordine dei lavori. Richiesta di
iscrizione all’ordine del giorno di nuovi
oggetti.
Presidente - Prima di passare all’oggetto n. 26,
informo il Consiglio che sono state presentate e sottoscritte dai
Capigruppo due risoluzioni, una che concerne la manifestazione dei
pensionati e in genere la solidarietà nei confronti di questa
categoria da parte del Consiglio regionale della Valle
d’Aosta, e l’altra che concerne i
problemi della sede di Aosta della RAI.
Se non avete niente in contrario, farei distribuire le due
risoluzioni e nella mattinata la Presidente richiederà
l’iscrizione di urgenza, vista la necessità di
manifestare la volontà del Consiglio regionale su questi due
problemi.
Ha chiesto di parlare il Consigliere Riccarand, ne ha
facoltà.
Riccarand (VA)
- Il nostro Gruppo intende presentare una
risoluzione relativa alla questione dei danni alla frazione di
Chabodey nel corso dei lavori autostradali. La risoluzione è in
corso di battitura presso gli uffici, chiederei alla Presidenza del
Consiglio, appena sarà presentata, di distribuirla in modo che i
Consiglieri possano prendere atto e valutare
l’opportunità o meno di iscriverla
d’urgenza ai lavori del Consiglio.
Presidente
- Ha chiesto di parlare il Consigliere Viérin,
ne ha facoltà.
Viérin (UV)
- Nous voulons également annoncer que nous
présenterons une résolution sur les problèmes concernant
l’institut valdôtain de l’artisanat
typique.
