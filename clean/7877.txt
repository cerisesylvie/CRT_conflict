Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2297 del 22 ottobre 1986 - Resoconto
OGGETTO N. 2297/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 6250 in data 29 agosto 1986:
Parziale ratifica della deliberazione n. 5588, in data 1° agosto
1986.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.) -
Vorrei sapere perchè è stato imputato
questo oggetto a residuo passivo in data 1° agosto; adesso si
scopre che il residuo passivo non esiste e bisogna modificare la
delibera. Vorrei capire le ragioni di questo errore, Assessore alle
Finanze. Grazie.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.) -
Si dice nelle premesse: "si è
constatato che l'impegno di spesa relativo ai lavori di costruzione
(....) è stato imputato al residuo passivo (....) che è esaurito".
È stato un errore, altrimenti non faremmo la rettifica.
PRESIDENTE:
Ha chiesto di parlare il Consigliere Viberti,
ne ha facoltà.
VIBERTI (N.S.) -
Non ho capito qui l'annotazione da parte
del Co.Re.Co. relativo alla ratifica da parte del Consiglio
regionale della richiamata delibera n. 5588. Non ricordo se è già
stata ratificata.
PRESIDENTE:
Gli uffici mi dicono che è stata ratificata.
Pongo in votazione la ratifica della deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 6777 in
data
12 settembre
1986:
Approvazione ed impegno della spesa di lire
200.000.000 per l'esecuzione di lavori di restauro e sistemazione
della chiesa di San Lorenzo di Aosta - Esecuzione dei lavori in
economia diretta.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.) -
So che ci sono delle scolaresche
interessate a visitare questi scavi e sarebbe interessante avere
una pubblicazione che descriva tutto quello che si è fatto questi
anni. Non so se l'Assessore è in grado di dare qualche elemento,
perchè credo che siano di grande importanza, che possano essere
accolti in pubblicazione ed essere elementi utili per il turismo
della nostra città ed anche per la qualificazione culturale del
turismo nella nostra Regione.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY (D.C.) -
Proprio per
i
reperti ritrovati
della archeologia paleocristiana è già stata fatta la
pubblicazione, emessa il giorno che abbiamo avuto ospite il
congresso mondiale dell'archeologia paleocristiana. È una
pubblicazione sia in italiano che in francese, è un volumetto in
vendita al pubblico per 8.000 lire, però si possono fare avere
alcune pubblicazioni a tutte le scuole. L'abbiamo fatta pervenire
già a tutte le guide turistiche.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti 27
Votanti 26
Favorevoli 26
Astenuti 1 (Baldassarre)
Il Consiglio approva
Oggetto n. 6869 in data 19 settembre 1986:
Esecuzione in economia, mediante contratto di cottimo
fiduciario, della spesa di sottofondo stabilizzato a completamento
della pista forestale "Lanche e Peson" - II° tronco in Comune di
Etroubles - Aggiudicazione, a trattativa privata, all'impresa
Avondoglio Giancarlo di Aosta - Approvazione ed impegno di
spesa.
PRESIDENTE:
Ha chiesto di parlare il Consigliere Viberti,
ne ha facoltà.
VIBERTI (N.S.) -
Semplicemente per evitare problemi,
analogamente a quanto ho sempre fatto, mi asterrò dalla votazione
di questa deliberazione relativa alla pista forestale, pur
ritenendo importante che finalmente si proceda alla stabilizzazione
dei fondi e a tutte le opere accessorie che sono necessarie per un
buon uso ed una corretta conservazione di queste piste che
attraversano i boschi della Regione.
PRESIDENTE:
Ha chiesto di parlare il Consigliere Millet,
ne ha facoltà.
MILLET (P.C.I.) -
Vorrei cogliere l'occasione di questa
delibera per porre una serie di questioni. Dal momento che siamo
d'accordo di mettere questo tappeto di stabilizzazione, ho fatto un
conto di quanto verrebbe a costare. Vorrei sapere mediamente cosa
viene a costare per ogni Km. e se si intende farlo su tutte le
piste forestali, quante sono già state fatte e cosa si prevede di
spendere per questo lavoro.
Vorremmo sapere se l'Assessore può fare un preventivo di cosa
verrà a costare alla Regione la manutenzione ordinaria e
straordinaria di questi chilometraggi delle piste; penso che sia
anche interessante da sapere per evitare di trovarci ogni Consiglio
con delle delibere in cui ci siano milioni e milioni, e poi alla
fine accorgersi che abbiamo speso miliardi per mantenere una rete
come questa, seppur importante.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.)
Per manifestare le mie perplessità su
queste piste forestali, mi asterrò dalla votazione su questa
deliberazione come sulle altre.
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN (U.V.)
Ce qu'il peut coûter par Km, cela dépend du
type du matériel que l'on met, de l'épaisseur de ce matériel et
donc des conditions du territoire, de la largeur de la route. On ne
peut pas établir un standard général pour toutes les pistes
forestières.
Pour l'instant nous sommes intervenus sur quatre pistes
forestières: le résultat de ce que nous avions fait l'année
dernière semble être suffisamment bon, et donc nous avons
l'intention de procéder en présentant au Conseil une délibération
générale sur le secteur.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti 27
Votanti 25
Favorevoli 5
Astenuti 2 (Torrione e Viberti)
Il Consiglio approva
Oggetto n. 6877 in data 19 settembre
1986:
Lavori di sistemazione ingresso e ascensori presso lo stabile
sede di piazza Deffeyes ad Aosta - Impegno di spesa.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.) -
Credo che l'impegno di questa somma
sia dovuto al fatto che erano stati preventivati alcuni lavori di
sistemazione nello stabile sede dell'Amministrazione regionale.
Posso capire certi ritardi però credo che non si possa andare oltre
un certo limite. Un anno fa questi lavori dovevano essere
effettuati, adesso siamo solo all'impegno della spesa in maniera
generica; non è che nessuno di noi muoia se questi lavori non
vengono fatti, però mi sembrava un impegno che la Giunta aveva
assunto e quindi doveva anche assolvere.
L'altro discorso riguarda pur sempre questo Palazzo e approfitto
di questa deliberazione per chiedere a che punto stanno i lavori
per la sistemazione del frontone esterno e della parete sud di
questa sala consiliare. Anche qui si erano presi impegni ben
precisi: avevamo votato una mozione in questo Consiglio e mi sembra
opportuno sollecitare l'effettuazione di questi lavori che
darebbero fra l'altro a questa sala un'altra dignità rispetto
all'attuale, la quale sul piano architettonico e sul piano
dell'arredo è molto discutibile e modesta.
PRESIDENTE:
Ha chiesto di parlare il Consigliere Viberti,
ne ha facoltà.
VIBERTI (N.S.) -
Volevo solo avere delle delucidazioni.
Vorrei sapere se ci si riferisce ad un progetto che abbiamo visto
in sede di conferenza dei Capigruppo, e se si tratta di questo,
quali sono gli intendimenti relativi ai controlli magnetici per
l'accesso, tanto del personale che del pubblico.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.) -
Vorrei sapere se nei 980 milioni sono
compresi anche gli ascensori.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.) -
Sono compresi anche gli ascensori, la cui
spesa mi pare sia perlomeno la metà dello stanziamento. Per quanto
riguarda gli impianti di ascensori il progetto è ultimato, è in via
esecutiva; è molto più indietro il progetto che riguarda la
sistemazione dell'atrio, anche per le note vicende familiari del
progettista. Quindi non posso essere preciso sulla risposta da dare
al Consigliere Viberti per le scelte sui controlli che fanno parte
di questa ulteriore elaborazione progettuale.
Mi pare che il progetto visto in sede di Capigruppo prevedesse
un soppalco; questo è stato deciso di eliminarlo proprio per motivi
che si scontrano con un corretto utilizzo dello spazio e
soprattutto vengono a diminuire notevolmente l'altezza e il respiro
dell'atrio.
Per quanto riguarda il frontone, sta per essere bandito
nuovamente il concorso per la parte esterna. Per la parte interna è
stato dato incarico di studiare la sistemazione al gruppo di
professionisti, di architetti che era stato dichiarato primo nel
concorso per il frontone esterno. Chiaramente la stessa soluzione
non può essere riproposta tale e quale per l'interno e stanno
lavorando ad una rielaborazione della scritta di Chanoux da
proporre per la parete interna di questo palazzo.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Oggetto n. 6880 in data 19 settembre 1986:
Lavori di costruzione degli impianti idrotermosanitario ed
antincendio dello stabilimento Coinca in Comune di Verrès -
Approvazione di perizia suppletiva e di variante - Concessione
proroga - Approvazione nuovi prezzi - Approvazione ed impegno di
spesa.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.) -
Per una mozione d'ordine. Vorrei
chiedere il rinvio di questa delibera, perchè non è un problema da
poter liquidare in pochi minuti. È necessario fare un punto su
questa situazione, per cui così come lo vorrò fare io l'intervento
sulla Coinca e su questa delibera, lo vorranno fare anche altri
Consiglieri regionali. Chiedo di rinviare i lavori a domani
mattina.
PRESIDENTE:
C'è una proposta di rinvio avanzata dal
Consigliere Baldassarre; come da regolamento, è previsto un
intervento a favore e uno contrario.
Ha chiesto di parlare il Consigliere Torrione, ne ha
facoltà.
TORRIONE (P.S.I.) -
Chiedo anche se è possibile di
sospendere i lavori del Consiglio. Non è che questo Consiglio oggi
pomeriggio abbia lavorato poco e mi sento di aver fatto onestamente
il mio lavoro. Siccome la Juve per me è un fatto di costume, voglio
andare a vedere la Juventus e faccio la proposta di chiudere i
lavori del Consiglio. A me i falsi moralismi non fanno piacere.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.) -
Le fait de continuer les travaux ou
bien de suspendre la séance c'est lié à une certaine façon de se
comporter au niveau de Conseil. On a toujours trouvé un accord. Je
veux seulement souligner, au-delà de la possibilité pour tous les
Conseillers d'intervenir sur les délibérations, que là aussi il y a
des limites. Sur chaque délibération on peut parler de tout ce
qu'on veut, et quand on viendra à la piscine on pourra parler de
n'importe quel sport et continuer pour une semaine. C'est inutile
de faire la bataille ce soir pour continuer la séance, mais je
voudrais dire que, ou bien on trouve une bonne façon de travailler
digniteuse pour tous, ou bien on risque d'avoir une attitude qui
n'a pas besoin de commentaire.
Je crois que c'est inutile d'arriver à une votation: si on veut
suspendre la séance, on est d'accord sur cela, mais j'invite tous
les Conseillers à comprendre qu'il faut faire une requête sur la
délibération concernant cet objet, autrement on risque de faire des
débats inutiles.
PRESIDENTE:
All'inizio delle ratifiche avevo chiesto se
c'era la possibilità di definire alcune ratifiche, rimandando a
domani altre che erano più impegnative. Invece si è iniziata la
discussione, tutti hanno chiesto la parola su tutte le ratifiche,
il che significa che tutti hanno impegni importanti su queste.
Giustamente ogni Consigliere deve svolgere il suo ruolo, però sono
le ore venti; a questo punto, o ci mettiamo d'accordo, oppure
andiamo avanti.
Se non ci sono altre obiezioni c'è la richiesta di rinvio
avanzata dai Consiglieri Torrione e Baldassarre.
Allora i lavori sono sospesi, riprenderanno domani alle ore
9,30.
La seduta è tolta.
La seduta termina alle ore 20,00.
