Classificazione
SPORT E TEMPO LIBERO
Enti e Società sportive



Oggetto del Consiglio n. 874 del 22 settembre 2021 - Resoconto
OGGETTO N. 874/XVI - Interpellanza: "Azioni per attrarre
squadre di calcio di alto livello in Valle d'Aosta per effettuare
il ritiro sportivo estivo".
Bertin (Presidente) -
Punto n. 34 dell'ordine del giorno.
Per l'illustrazione, ha chiesto la parola il consigliere Brunod, ne
ha facoltà.
Brunod (LEGA VDA) -
Vorrei richiamare l'articolo di
giornale sulla "Gazzetta Matin" del 5 luglio 2021 dove si apprende
che si sta delineando la mappa dei ritiri calcistici dell'estate
valdostana, lo stadio Brunod di Châtillon ospiterà dal 23 al 31
luglio l'Inter femminile seguita dal 1° al 13 agosto dal Milan
Primavera. Inoltre dal medesimo articolo si apprende sempre dal
titolo che "Ritiri, si tratta con il Foggia di Zeman" e su queste
trattative ci risulta che questa fosse un'iniziativa comunque
partita da un privato.
Vorrei ricordare che negli anni passati diverse furono le
squadre di calcio della massima serie: Juventus, Torino, Siena,
Atalanta, Reggina e molte altre squadre di alto livello che
optarono per la Valle d'Aosta come meta della loro preparazione
estiva e che importanti furono le presenze di turisti e
appassionati nelle nostre località con ottime ricadute economiche
per il territorio e in termini di visibilità del nostro marchio
"VdA" a livello internazionale. Vorrei rilevare che numerose
squadre calcistiche di serie A e serie B hanno optato per la
Regione Trentino Alto Adige quale meta per la preparazione estiva
2021 in vista dei prossimi impegni sportivi e qui ci tenevo a
citarne alcune, perché la presenza di queste squadre di altissimo
livello nella regione Trentino è veramente alta: il Bologna a
Pinzolo, il Cagliari a Pejo, Fiorentina a Moena, Napoli a Dimaro,
Spezia a Ronzone, il Verona a Fiera di Primiero; per la serie B:
Cittadella a Lavarone, Cremonese a Pinzolo, Lecce a Folgaria, Monza
a Ronzone, SPAL a Mezzana, in più ci sono altre ancora squadre
minori che hanno scelto quel territorio.
Vorrei evidenziare che, in data 24 luglio 2019, è stata
approvata la delibera di Giunta regionale n. 1012 avente per
oggetto: "Approvazione dell'acquisto di servizi funzionali
all'organizzazione in Valle d'Aosta di grandi eventi sportivi di
interesse promozionale turistico ai sensi della legge regionale n.
6/2001", dal testo di tale delibera si apprende che vi è la
necessità e l'opportunità di supportare la struttura Promozioni e
progetti europei per lo sviluppo del settore turistico tramite
l'acquisizione di servizi specialistici di affiancamento tecnico
nello svolgimento delle attività finalizzate ad attrarre,
coordinare e organizzare i grandi eventi sportivi di interesse
promozionale turistico in Valle d'Aosta e che nei prossimi anni
l'Assessorato intende farsi promotore dello svolgimento nella
nostra regione di importanti eventi sportivi tra i quali sono stati
inseriti i ritiri estivi di squadre di calcio e di altre discipline
sportive.
Occorre considerare le grandi peculiarità della Valle d'Aosta:
dalle meravigliose bellezze paesaggistiche alla dotazione di
importanti infrastrutture sportive e inoltre la possibilità di
poter effettuare gli allenamenti a una certa quota. Si ritiene che
la presenza attraverso i ritiri estivi delle squadre calcistiche di
alto livello nelle diverse località del nostro territorio sia
estremamente importante sia per quanto riguarda la promozione e
veicolazione dell'immagine della nostra Regione a livello
internazionale, sia per quanto riguarda le ricadute economiche
positive per le diverse attività presenti sul territorio.
Dopo queste promesse si interpella quindi l'Assessore competente
per conoscere quali azioni siano state portate avanti
dall'Assessorato per riavere la presenza di importanti
team
calcistici in preparazione sul nostro territorio durante la
stagione estiva 2021, se vi sia l'intenzione di cercare di
concludere accordi con i vari team di alto livello per la presenza
dei ritiri sportivi nella nostra regione a partire dalla stagione
estiva 2022 e, in caso di risposta affermativa al secondo quesito,
quali modalità e tempistiche si intendono perseguire per
raggiungere l'obiettivo.
Presidente -
Ha chiesto la parola l'assessore Jean-Pierre
Guichardaz, ne ha facoltà.
Guichardaz J. (PCP) -
Grazie collega per l'interpellanza
che, come al solito, è strutturata in maniera esaustiva ed è anche,
glielo dico sinceramente, sempre molto utile anche da un punto di
vista di suggerimenti e possiamo dire di apertura di dibattito
rispetto alle tematiche di cui - si vede bene - lei è competente.
Le rispondo però nei termini della parte relativa
all'interpellanza, cioè alle tre domande. Relativamente al primo
quesito, le confermo quanto avevo già avuto modo di anticipare lo
scorso febbraio in risposta a una delle sue interpellanze sui
grandi eventi sportivi che l'Assessorato intendeva portare in Valle
d'Aosta.
Come forse ricorderà, per l'estate 2021 non prevedevamo di
ospitare ritiri estivi di grandi squadre calcistiche. Annunciavamo
invece che, compatibilmente con l'evoluzione della pandemia, si
sarebbero svolte nella nostra regione altre importanti
manifestazioni sportive quali i Campionati della Federazione
italiana biliardo sportivo a Saint-Vincent, il Torneo di tennis del
Circuito WTA Women's Tennis Association a Courmayeur di cui oggi è
stata fatta peraltro conferenza stampa, che sono entrambe
confermate e altri ritiri di squadre come, per esempio, la squadra
del basket Varese di serie A a Gressoney che è stato effettuato
durante il periodo estivo.
Come anche lei ricordava nelle premesse di questa interpellanza,
ospitare la preparazione estiva di squadre calcistiche di alto
livello, come lei ha accennato, quindi diciamo con un impiego
diretto e un sostegno diretto della Regione, perché lei ha citato
giustamente alcune esperienze che emanano da privati o comunque da
entità che non sono le regionali, è un'operazione che giustamente
può generare sia ricadute economiche immediate in termini di
presenze turistiche, sia un rafforzamento della notorietà del
territorio ospitante. Lei, tra l'altro, citava una delibera del
2019, quindi una delibera prima del nostro insediamento, che
ragionava in termini di costituzione e di organizzazione di
strutture che potessero in qualche modo generare traino attraverso
grandi eventi sportivi e di altro genere e, come le avevo già
accennato, anche su questo stiamo lavorando. Tuttavia, per tornare
al tema, anche quando la popolarità della squadra ospitata consente
di raggiungere un pubblico ampio, i ritiri da soli non consentono
di raggiungere tutti i
target
individuati dalla strategia
turistica regionale. Quello dei ritiri calcistici quindi è uno
strumento utile, ma che richiede di essere affiancato da altri
strumenti promo-pubblicitari. Nel selezionare gli strumenti di
comunicazione occorre quindi fare i conti con le disponibilità che
il bilancio regionale assegna alla promozione turistica e valutare
i costi e l'efficienza relativa dei diversi strumenti, perché, come
lei sa, allo stato attuale noi non possiamo organizzare grandi
eventi, ma possiamo partecipare alla promozione attraverso i grandi
eventi, cioè non abbiamo una struttura perché non è mai stata
costruita e costituita, a differenza, per esempio, di altre Regioni
che hanno delle strutture specificamente indirizzate a questo, noi
non abbiamo una struttura che è specificamente destinata
all'organizzazione di eventi.
Possiamo quindi compartecipare attraverso o il sostegno della
legge sport, come lei sa bene, perché credo che lei quest'estate
abbia partecipato a diverse gare che sono state sostenute
direttamente dalla legge sport, o utilizzare questi eventi come
veicolo promozionale e traino promozionale.
Per concludere un accordo con una squadra calcistica importante,
quindi mi informano che l'ordine di spesa per il territorio
ospitante si attesta facilmente sul milione di euro all'anno.
Lei ha citato le esperienze trentine e il Trentino
effettivamente attraverso la Trentino Marketing e altre entità, che
peraltro sono partecipate anche in larga misura dal privato, ha
delle dotazioni di decine di milioni di euro che possono
probabilmente permettere allo stato attuale di organizzare eventi
di questa entità. D'altra parte i ritiri di squadre sportive ad
alto livello rientrano tra quei grandi eventi sportivi per i quali,
come le dicevo prima, è opportuno che la Valle d'Aosta si doti di
una struttura organizzativa dedicata e qui mi riferisco, come
abbiamo già interloquito diverse volte, proprio alla costituzione
di un'entità sulla falsa riga delle
sport commission
, per
esempio, emiliane o della città di Varese o di altre Regioni che
stanno nascendo adesso, che operi con continuità proprio per
sostenere l'organizzazione di manifestazioni sportive di levatura
nazionale e internazionale in Valle d'Aosta.
Peraltro è un argomento che ho già avuto modo proprio di
dibattere direttamente con il ministro Garavaglia nelle occasioni
in cui abbiamo avuto modo di parlare e nel corso di una riunione
che il Ministro ha organizzato con la sua Consigliera sportiva, con
Manuela di Centa, alla quale ho proprio evidenziato la necessità
che venga costituita una sorta di regolamentazione e di rete
proprio di queste entità che stanno nascendo un po' in maniera
indipendente, ma che richiedono comunque un ragionamento di
carattere strutturale e nazionale. Sia il Ministro che la
Consigliera mi hanno confermato che il tema è un tema di interesse
ed è un tema sul quale è opportuno lavorare e che è bene definire,
perché, come le ripeto, la vocazione delle Regioni non è quella di
organizzare eventi sportivi in via diretta, ma è quello di
utilizzare lo sport come attività di promozione del benessere,
della salute, eccetera, e di utilizzare lo sport sotto il profilo
della promozione. Io credo che una sport commission, per esempio,
potrebbe essere utile anche a prendersi carico di eventi di una
certa entità. Ci stiamo comunque lavorando, questo glielo posso
dire, è in itinere non solo un ragionamento, ma stiamo cominciando
a scrivere un testo per capire come fare a organizzare proprio una
struttura di questo genere. Credo quindi di averle dato
sostanzialmente le risposte.
Presidente -
Per replica, ha chiesto la parola il
consigliere Brunod, ne ha facoltà.
Brunod (LEGA VDA) -
Grazie Assessore per la risposta. Mi
pare di aver capito dal suo discorso in sostanza che da quella
delibera che ho citato del 2019 siano allora un pochino cambiati
gli obiettivi, come ha detto lei, in riferimento a cercare di
portare queste grandi squadre di calcio in Valle d'Aosta, cioè
obiettivi che erano stati fissati ai tempi e che avrebbero dovuto
per due anni, in quanto valeva per due anni questa delibera, essere
portati avanti.
Mi fa piacere che lei abbia avuto dei contatti con Garavaglia
che, a sua volta, anche insieme alla Di Centa condividono
l'importanza di questo tema e soprattutto che al più presto si
arrivi alla costituzione di queste
sport commission
o una
struttura comunque simile, perché comunque un territorio come la
Valle d'Aosta, con tutte le peculiarità dal punto di vista
sportivo, turistico e non solo, merita veramente di avere dei
grandi eventi sulle diverse discipline, ovviamente non puntare solo
su uno sport ma su tanti eventi e tante discipline che vengano poi
comunque spalmate su tutto l'anno, perché questa, secondo me, è la
direzione verso la quale bisogna andare per promuovere un turismo
per dodici mesi all'anno.
Come ho fatto capire prima nelle premesse, un pochino dispiace
perché, guardando sulla pagina "Visittrentino", si legge: "il
Trentino è la meta preferita da molte grandi squadre di calcio per
i loro ritiri estivi, una scelta dettata dalle condizioni
climatiche ideali tra le moderne strutture sportive dove svolgere
gli allenamenti e dalla qualità dell'accoglienza trentina. La
vacanza estiva in Trentino diventa così un'occasione unica per
poter vedere da vicino i campioni, vederli all'opera durante il
training
, conoscere i nuovi arrivi e osservare le nuove
formazioni che di lì a poco scenderanno in campo in campionato. Le
squadre organizzano diversi momenti di incontro come gli
allenamenti, le amichevoli, le serate con i tifosi senza mai
dimenticare la sicurezza di tutti". Credo quindi che bisogna
prendere anche spunto da queste grandi iniziative e soprattutto,
come lei giustamente ha detto prima, eravamo e siamo ancora in un
periodo abbastanza delicato dal punto di vista della sicurezza, ma
con diversi accorgimenti si possono fare delle grandi cose.
Il Trentino lo ha insegnato, ovviamente io non pretendo che ci
siano cinque squadre di serie A e tre di serie B, ma qualcosina di
alto livello anche sul settore calcio si potrebbe sperare di
riavere per la nostra Regione, anche perché, sfogliando degli
articoli di giornale, quando erano venute le squadre che ho citato
prima in Valle d'Aosta un po' di anni fa ormai, c'era su un
articolo scritto: "tutto esaurito e notevoli aumenti degli incassi
anche del 500 percento in alcuni casi".
Credo quindi che in momenti così delicati riuscire a portare
queste grandi squadre, quindi organizzare grandi eventi, sia anche
un grande segnale di rilancio economico per tutto il settore
valdostano e per tutta l'economia valdostana che ne ha molto
bisogno.
