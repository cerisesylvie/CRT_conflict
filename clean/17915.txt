Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 340 del 14 gennaio 2004 - Resoconto
OGGETTO N. 340/XII - Canoni di locazione di immobili regionali
concessi per attività economiche. (Interpellanza)
Interpellanza
Premesso che:
- La Regione è proprietaria di numerosi immobili concessi in
uso a terzi per lo svolgimento delle loro attività
economiche;
- Molti immobili sono stati concessi con contratto di
comodato gratuito quinquennale, al cui termine doveva seguire una
locazione onerosa;
- A tutt'oggi la maggior parte degli immobili a destinazione
produttiva sono occupati in assenza di un titolo validamente
costituito e il loro utilizzo avviene in totale franchigia;
- Nel gennaio 1998 veniva approvata la legge regionale n. 1,
al fine di definire la complessa vicenda dei canoni di
locazione;
- Da una ricognizione effettuata la scorsa primavera
risultava che oltre 30 aziende, equivalenti a circa l'80% di quelle
insediate in locali di proprietà regionale, risultavano morose per
un importo stimato in oltre 20 milioni di euro;
i sottoscritti Consiglieri regionali
Interpellano
Il Presidente della Regione e l'Assessore delegato per
conoscere:
1) i motivi e le responsabilità che hanno determinato tale
situazione di trascurata gestione del patrimonio immobiliare
regionale;
2) come intendono procedere - con quali modalità e
tempistiche - alla definizione delle singole posizioni e al
recupero dei canoni arretrati;
3) se attualmente vi sono ancora aziende che non versano
alcun canone e/o indennità mensile e nel caso quali provvedimenti
sono stati attuati;
4) se nei bilanci regionali sono stati iscritti - a suo tempo
- i canoni presunti di locazione da introitare.
F.to: Frassy - Tibaldi - Lattanzi
Président - La parole au Conseiller Frassy.
Frassy (CdL) - Penso che una breve illustrazione sia necessaria,
anche se la materia non è completamente nuova all'aula di questo
Consiglio; già nella scorsa legislatura avevamo avuto modo di
soffermarci su questo argomento e oggi ci torniamo perché, al di là
del tempo che è passato, non abbiamo visto sostanziali variazioni
della situazione che era già stata oggetto delle preoccupazioni
espresse più di un anno fa.
Non sappiamo se le competenze siano state ridefinite o se siano
sempre in capo all'Assessorato dell'industria, piuttosto che
trasferite alla Presidenza o all'Assessorato delle finanze, ma
sicuramente questi sono i tre soggetti che si devono assumere la
responsabilità di arrivare ad una conclusione. Una conclusione che
riteniamo sia dovuta per un senso di equità innanzitutto rispetto a
quelle tante situazioni di soggetti vuoi privati, ma vuoi anche
imprenditoriali, che invece i canoni li pagano regolarmente e
puntualmente all'Amministrazione regionale o al proprietario degli
immobili in cui sono in affitto.
La situazione degli immobili industriali è una situazione,
Presidente Perrin, che lei ha ereditato, ma che immagino ben
conosca, come conosce l'Assessore Ferraris, in quanto è stata
oggetto di valutazione già nelle Giunte della precedente
legislatura.
Se una situazione del genere l'avesse gestita un qualsiasi
privato, sicuramente ci troveremmo di fronte a un privato che non
sarebbe in una situazione diversa dalla situazione in cui si
trovano i gruppi della "Parmalat", piuttosto che della "Cirio", nel
senso che saremmo sicuramente al fallimento e potrebbe essere anche
alla bancarotta, che è un'ipotesi più delicata ed impegnativa dal
punto di vista delle responsabilità rispetto al fallimento. Perché
dico questo? Perché, quando eravamo andati a fare una ricognizione
sentendo gli uffici nella primavera del 2003, la situazione
all'epoca emersa era veramente allarmante: la quasi totalità delle
aziende produttive che hanno in affitto capannoni ad uso produttivo
avevano contenziosi…
alcune… ma l'80% di queste società -
secondo nostra stima - non erano in regola con i canoni, anzi molte
i canoni proprio non li corrispondevano. Questo accadeva non tanto
perché fossero entrati nottetempo negli immobili regionali, ma in
quanto gli affitti, che avrebbero dovuto corrispondere alla
scadenza dei comodati quinquennali normalmente stabiliti all'atto
dell'insediamento delle aziende, non avevano avuto seguito con le
stipulazioni di locazione contrattuale.
Non è un problema nuovo, dicevo, nel 2004, ma non lo era neppure
nel 2003, tant'è che ben 2 legislature fa, alla fine della X
legislatura - gennaio 1998 - l'allora Consiglio regionale
intervenne con un provvedimento legislativo ad hoc per mettere mano
a una situazione che già nel 1998 era fuori controllo, perché
nessuno pagava e nessuno agiva per tamponare questa situazione che
è cresciuta in maniera esponenziale nel tempo. La legge n. 1/1998
aveva individuato dei parametri differenti e possiamo dirlo senza
tema di smentita e senza vergogna, perché potevano essere anche
legittimi per le finalità occupazionali da una parte e comunque di
incentivo all'insediamento industriale, parametri agevolati
rispetto a quelli che erano invece quelli del libero mercato nella
materia dei canoni di locazione delle strutture ad uso
industriale.
Nonostante l'individuazione dei canoni agevolati e nonostante le
previsioni precise di quella legge, che diceva all'articolo 4
(adeguamento dei contratti) entro 6 mesi accadranno una serie di
cose, da allora sono passati più di 6 anni e non è accaduto
assolutamente nulla, perché i contratti non sono stati fatti e le
aziende hanno continuato a rimanere negli immobili senza
corrispondere alcunché. La cosa paradossale è che hanno continuato
peraltro a percepire contributi pubblici regionali a titolo di
mutuo a tasso agevolato, piuttosto che in conto capitale per la
formazione professionale o per la ricerca e quant'altro.
Con questa interpellanza di conseguenza vorremmo capire
innanzitutto qual è la situazione allo stato attuale e quali sono
gli intendimenti per riuscire in maniera concreta a recuperare
queste situazioni, tenendo presente che abbiamo letto le
deliberazioni che a fine anno sono state adottate dalla Giunta
regionale, sulle quali ci riserviamo poi degli approfondimenti in
base ai fatti concreti che sono accaduti, perché lei sa,
Presidente, che la carta si fa scrivere: la legge regionale n. 1/98
era perfetta in quanto individuava un percorso e dei parametri,
però non è successo assolutamente nulla e nell'Amministrazione
regionale nessuno si è preoccupato nemmeno di far accadere
nulla.
Sia ben chiaro, non siamo qui oggi a fare la parte di quella
opposizione cieca e miope che vuole recuperare il "latte versato",
oggi come oggi, è un termine più che mai significativo e a livello
regionale e a livello nazionale per indicare la crisi di un settore
industriale, ma siamo consapevoli che qualcosa deve cambiare da
subito, soprattutto per quanto riguarda il presente, il futuro
immediato di mese in mese e per quanto riguarda un rientro che
riteniamo debba essere concordato in maniera intelligente, per non
andare a mettere in crisi aziende che già sono in crisi per altri
versi.
Pur nella consapevolezza che il rientro non può essere totale e
immediato, perciò siamo convinti che vi deve essere un allineamento
a situazioni regolarmente messe a contratto per quello che è il
presente. Non siamo però dell'avviso che si possa sempre invocare
il fatalismo; riteniamo che a questo punto, a fronte delle cifre in
gioco, a fronte delle difficoltà che vi saranno per recuperare
quelle cifre e a fronte di tutta una serie di riflessi sui quali
eventualmente ci soffermeremo in sede di replica, la Giunta, nel
momento in cui va a mettere mano a questa situazione, deve capire
quali sono stati i motivi e quali le responsabilità che hanno
portato a delle situazioni di esposizione che avevamo quantificato
ad aprile, ma può darsi che il ricalcolo in base alla legge n. 1/98
possa attenuare l'impatto economico finanziario, ed era una
situazione stimata in 40 miliardi di vecchie lire, di conseguenza
una situazione significativa; perciò vogliamo delle risposte su
questo aspetto. Non so se la Giunta, il Presidente, gli Assessori
ce le abbiano già, ma vogliamo l'impegno a portare all'attenzione
del Consiglio delle risposte che non siano le solite risposte: "è
accaduto e non accadrà più", anche perché su ciò che non accadrà
più l'esperienza ci insegna che non c'è da farci molto
affidamento.
Come intende procedere l'Amministrazione in parte lo abbiamo
letto sui contratti che nelle ultime deliberazioni di dicembre sono
stati predisposti, però pensiamo che forse qualche integrazione sul
percorso concreto vada data. Riteniamo che sia importante anche
evidenziare, in relazione ai motivi e alle responsabilità, se nei
bilanci dell'Amministrazione regionale dei passati esercizi fossero
state scritte le poste di quelli che devono essere i canoni
presunti. Su questo vorremmo una risposta precisa con
l'individuazione di somme e di capitoli, perché riteniamo che su
questo aspetto vada fatta più di una riflessione. A gennaio 2004,
rispetto alla situazione della primavera 2003, vi sono aziende che
ancora non pagano? È vero che i contratti sono stati in parte
oserei dire minimale, rispetto alla situazione complessiva in fase
di definizione e di elaborazione, però ciò non toglie che
l'Amministrazione possa pretendere dei canoni provvisori a titolo
indennitario di occupazione fin da subito, per evitare che, in
attesa della definizione dei contratti, si vadano a configurare
ulteriori aumenti di quelle che sono già le ingenti cifre che le
aziende dovranno restituire. In sintesi queste sono le domande
necessarie per poter capire come si intende procedere su questo
argomento, che riteniamo importante, ma anche molto delicato.
Président - La parole au Président de la Région, Perrin.
Perrin (UV) - Je dois donner acte au Conseiller Frassy que son
illustration a été linéaire et correcte. Je tâcherai de donner des
réponses ponctuelles et aussi de faire un peu d'histoire de toute
la question, qui concerne les loyers des immeubles appartenant à la
Région, parce que la situation actuelle est le fruit de l'histoire,
c'est-à-dire des difficultés d'application des conventions qui ont
été passées afin de régler les rapports complexes entre les
entreprises industrielles implantées en Vallée d'Aoste et
l'Administration régionale. Les problèmes résidaient surtout dans
la définition de la valeur à attribuer aux immeubles aux fins du
calcul du loyer, à l'issue de la période de "comodato", une
procédure normalement prévue par lesdites conventions.
C'est en effet dans l'intention de remédier à cet état de choses
que le Conseil régional - comme l'a rappelé M. Frassy - a approuvé
la loi n° 1 de 1998, selon laquelle la base de calcul des loyers
des baux et/ou des indemnités hors contrat est la valeur résultant
de l'état du patrimoine de la Région: 2% pour les entreprises, 1%
pour les coopératives. De nombreux problèmes ont surgi lors de
l'application de cette loi et freiné la mise en conformité desdits
loyers ou indemnités, une partie des problèmes a été d'ordre
organisationnel, il faut l'avouer.
Pour ce qui est des difficultés d'organisation, elles tenaient
surtout à la procédure qui nécessitait l'intervention de plusieurs
structures régionales; vous savez comment souvent les difficultés
augmentent quand il faut faire dialoguer les différentes structures
régionales, parce qu'elles relevaient de différents secteurs de
l'organisation, tels que la Présidence de la Région, l'Assessorat
du budget, des finances et de la programmation, ainsi que
l'Assessorat de l'industrie et de l'artisanat. Notons en passant
que nous avons tenté de résoudre lesdits problèmes depuis le début
de cette législature en groupant les structures selon les fonctions
qu'elles exercent. C'est ainsi que la procédure de définition des
contrats concernant des entreprises déjà implantées - étant donné
que cette définition est parvenue à un certain stade d'avancement -
a été confiée à la Direction du contentieux civil, tandis que les
nouveaux baux d'entreprises sont gérés par les structures
compétentes en matière de gestion du patrimoine et cela pour fixer
un terme précis et pour tout ce qui a déjà été entamé.
Pour ce qui est du second type de problèmes, il faut considérer
que l'application de cette loi passe par un certain nombre d'étapes
compliquées et nécessite la résolution de questions juridiques dont
la complexité dépend également de la situation particulière de
chaque locataire. Il faut ajouter à cela que, au lendemain de
l'inondation de l'automne 2000, on a suspendu jusqu'au 31 décembre
2001 tous les actes découlant de l'application des dispositions
prévues; celui-ci a été un agrément pour les entreprises en
difficulté, ayant été touchées et endommagées par l'inondation.
Quant aux modalités et aux délais relatifs à la définition de la
position juridique des locataires et au recouvrement des loyers
impayés, je dois revenir sur ce qui a été fait à ce jour pour vous
fournir une réponse complète.
Suite à la définition de la position juridique de chaque
locataire, il a fallu établir les critères d'application de la loi
régionale n° 1/1998, vérifier la conformité de tous les immeubles
avec les dispositions en matière de sécurité des lieux de travail,
condition indispensable pour la passation des contrats de location,
procéder à la mise en demeure des entreprises industrielles, aux
fins du recouvrement des sommes dont elles sont débitrices au titre
des loyers et des indemnités d'occupation hors contrat impayés,
lorsqu'un nouveau contrat n'a pas été signé ou que le contrat
existant n'a pas été mis en conformité, établir et approuver -
suite à une instruction détaillée réalisée avec l'aide des
différentes structures concernées de l'Administration régionale et
de l'Association syndicale des industriels - un modèle de bail qui
servira pour toute location à une entreprise industrielle ou à une
coopérative de production et de travail d'un immeuble appartenant à
la Région. Ledit modèle a d'ailleurs été approuvé le 31 mars 2003
par le Gouvernement régional par propre délibération.
Cette même délibération fixe également les procédures à suivre
pour conclure cette question rapidement et définitivement. Elle
établit à cet effet les phases suivantes: transmission à toutes les
entreprises du modèle de bail et de l'invitation à participer, le
jour et à l'heure fixés, à une réunion pour la présentation et
l'examen dudit bail; indication de la date limite prévue pour le
dépôt d'observations écrites préalables et d'un délai à compter de
ladite réunion pour la transmission éventuelle d'observations
écrites supplémentaires; présentation au Gouvernement régional -
dans les 30 jours qui suivent le délai fixé pour le dépôt des
observations supplémentaires - de la proposition de délibération
portant: "approbation du texte définitif du bail ou de la mise en
conformité du contrat"; transmission à chaque entreprise concernée
du bail approuvé par le Gouvernement régional et de l'invitation à
signer ledit contrat dans le délai fixé, qui ne saurait dépasser 15
jours à compter de la réception de la communication.
La délibération dont je citais établit également que tout refus
de signer le contrat dans ledit délai, sauf en cas de force majeure
dûment documenté, entraînera l'engagement de toute action en
justice que l'Administration régionale estimera propre à
sauvegarder ses droits patrimoniaux. Lesdites actions viseront
essentiellement le recouvrement des sommes dues par les entreprises
occupant des immeubles appartenant à la Région ou la restitution
par ces dernières des locaux qu'elles utilisent abusivement ou sans
avoir payé le loyer y afférent.
Venons à la situation. À la fin de l'année 2003 les
délibérations adoptées portant approbation d'un texte définitif de
bail, à la suite de toute cette procédure qui a été quand même très
complexe, concernaient 12 entreprises occupant des immeubles
appartenant à la Région. Deux de ces locations ont déjà été
signées, donc c'est le premier
résultat…
(interruption de M. Frassy, hors micro)
… cela m'échappe, mais je vous le
fais avoir… dans le premier cas la
signature a été accompagnée du versement d'un acompte sur les
sommes à recouvrer, tandis que dans l'autre cas l'entreprise
concernée avait effectué régulièrement ses paiements, il y avait
une différence très réduite à payer (c'est "Coinca").
Les réponses aux 5 invitations à signer un bail, expédiées par
courrier recommandé le 30 décembre 2003, ne nous sont pas encore
parvenues (il y a les 15 jours); d'autres sociétés recevront sous
peu la même invitation. L'une des entreprises en question a
procédé, lors des pourparlers en vue de la passation du contrat, au
paiement de la quasi totalité de sa dette, tandis qu'une autre a
opté pour le versement d'un acompte. Au cours du mois de janvier
les procédures relatives à 3 ou 4 autres sociétés seront engagées
et, sauf problème administratif, toutes les procédures seront
achevées avant la fin de l'année 2004, on tâchera d'utiliser le
temps disponible et surtout de réussir même à achever les
procédures le plus tôt possible, mais nous nous mettons comme but
au moins la fin de cette année.
À l'heure actuelle, certaines entreprises n'ont procédé à aucun
versement relatif à un loyer ou à une indemnité mensuelle, ce qui
peut toutefois s'expliquer par le fait que la procédure de
régularisation y afférente n'est pas encore achevé. Au terme de
ladite procédure il sera fait application des dispositions visées à
la délibération du Gouvernement régional que je citais.
Les loyers à recouvrer suite à la signature des anciens contrats
de location ont été inscrits dans la partie recettes constatées du
budget; c'est également dans cette partie que seront inscrits les
loyers résultant de la passation des nouveaux baux à l'issue des
procédures en cours. Il ressort des informations qui nous ont été
fournies par les bureaux compétents de l'Assessorat du budget que
les estimations relatives aux recettes du budget régional ont tenu
compte des sommes à recouvrer, telles qu'elles résultaient de la
documentation disponible lors de l'établissement du budget. Bien
sûr, la documentation disponible c'était pas grand-chose, nous le
savons, et nous avons deux millions d'euros en "competenza". C'est
les données dont on pouvait disposer à ce moment-là, je crois qu'il
y aura des évolutions dans toute cette opération.
Il y a bien sûr un engagement précis qui a été pris par ce
Gouvernement de mener à terme cette question; c'est un engagement
que nous avons voulu marquer aussi par un engagement de la
direction qui est restée sous la présidence, donc on ne mêle pas
toutes les questions des arriérés avec les nouvelles questions,
afin de réussir à mettre un point final à cette situation.
Président - La parole au Conseiller Frassy.
Frassy (CdL) - Penso che una breve replica sia necessaria, nel
senso che noi prendiamo atto di questa dichiarazione di buona
volontà espressa dal Presidente della Regione, perché si è
impegnato anche in maniera ufficiale a dire: "è volontà di
definirlo quanto prima, entro la fine dell'anno vorremmo arrivare
alla definizione delle questioni".
Ritengo però che, al di là dell'impegno di buona volontà, in
questa situazione forse ci si poteva aspettare qualcosa di più, e
mi spiego, in relazione alla risposta che lei ha dato alle nostre
domande e qualcosa di più in relazione alle deliberazioni di Giunta
che avete adottato sul fine del 2003, e cercherò di spiegarmi
meglio.
In relazione alle risposte, perché ci aspettavamo qualcosa di
più? Perché è evidente che, se questa situazione si è trascinata
fino ad oggi a partire dai primi anni '90, perciò sono quasi 15
anni per le situazioni più datate, comunque sono situazioni intorno
ai 10 anni, c'erano delle difficoltà di applicazione. Se non vi
fossero delle difficoltà di applicazione, saremmo di fronte a delle
ipotesi ancor più gravi di quanto non possano essere le analisi di
tipo finanziario ed economico.
Il fatto però di dire che c'erano delle difficoltà di
applicazione, al di là della genericità dell'affermazione a
scusante di questa affermazione, regge fino alla legge n. 1/98,
perché quella legge era stata adottata proprio per superare le
difficoltà di applicazione. Dal gennaio 1998 al gennaio 2003 sono
passati 6 anni, Presidente, e lei dice che c'è stata una difficoltà
di coordinamento. Sarà vero, però è anche evidente che in 6 mesi -
dalla primavera 2003 a dicembre 2003 - avete superato le difficoltà
di applicazione, le difficoltà di coordinamento e quant'altro.
Bisognerebbe allora capire motivi e responsabilità, non vogliamo,
Presidente, ogni volta far la parte dei cattivi ma, quando si
gestisce il denaro pubblico, quando si devono dare delle risposte
che hanno per oggetto beni pubblici, bisogna anche capire motivi e
responsabilità e ognuno ha degli obiettivi nell'ambito della
macchina regionale ed ha delle progressioni di carriera in base ai
risultati che porta a casa. Ci sembra veramente difficile sostenere
che per oltre 10 anni si possano cumulare non delle situazioni,
questa è la generalità delle situazioni che hanno ad oggetto la
gestione degli immobili produttivi. L'80% di quelle aziende non
erano a posto con i canoni, non può più essere una casualità, per
cui c'è qualcosa nel meccanismo dell'apparato che non funziona.
Prendiamo atto perciò che questo qualcosa probabilmente non è stato
ancora individuato, ma noi la invitiamo ad individuare questa
situazione per evitare che possa ripetersi nel futuro prossimo. Ci
aspettavamo qualcosa di più anche sui provvedimenti di Giunta che
avete adottato a fine anno.
Abbiamo letto quei provvedimenti di Giunta e una parte di quei
risultati sono stati da lei sintetizzati nel numero 12 e 2: 12
contratti chiusi di cui 2 già firmati. Ci auguriamo che gli altri
10 si chiudano a breve, ma abbiamo il dubbio che vi siano tutti i
presupposti, se non verranno individuati quei motivi, se non
verranno date disposizioni precise, che si reiteri la vicenda fino
alla legge n. 1/98 e si reiteri ulteriormente la vicenda dalla
legge n. 1/98 ad oggi, perché? Perché quei contratti dicono le cose
che erano scritte prima, Presidente, che erano scritte nelle
convenzioni, che erano scritte nella legge n. 1/98 e poi ancora
nelle varie carte che si sono susseguite.
L'aspetto che più ci lascia perplessi è che questa situazione è
figlia di un contratto di comodato gratuito quinquennale, che non
era frutto del caso, ma era nato sull'esigenza di mettere a norma,
come veniva detto nelle convenzioni, quegli immobili industriali,
consentendo a quelle aziende di mettere a scomputo dai canoni - da
qui il comodato - un certo importo che era il 60% di un tetto
massimo che in questo momento mi sfugge e l'altro 40% era oggetto
di un contributo in conto capitale a fondo perduto. Avete rimesso
in moto lo stesso meccanismo.
Noi apprendiamo con stupore che in un arco temporale, che va dai
10 anni ai 7 anni, questi immobili sono nuovamente da mettere a
norma; abbiamo letto nelle convenzioni che vi è un mare di lavori
da fare, che questi lavori devono essere fatti a cura delle
imprese, mi sembra da una lettura veloce - ma ci riserviamo di
approfondire meglio - che non siano individuati, contrariamente
alle convenzioni degli anni seconda metà degli anni '80, dei tetti
massimi e che di conseguenza questi lavori, sul presupposto che le
spese siano ammissibili, devono essere fatti, quanto all'importo di
quei lavori per il 40% contribuirà la Regione dando dei soldi alle
aziende, per il residuo 60% andrà a scomputo degli affitti.
Presidente, avete fatto il giro dell'orologio e siete punto e a
capo. Al di là dell'apparenza, abbiamo la sensazione che non sia
accaduto nulla: avete rimesso in moto un meccanismo, per cui le
aziende avranno motivo per dire da qui ai prossimi anni che non
pagano perché stanno facendo i lavori, i lavori sono in fase di
esecuzione, i lavori devono essere definiti e così via.
Siamo preoccupati di questa conclusione, perché dopo 10 anni ci
sembra che il meccanismo che avete inventato non sia molto diverso
dal meccanismo che ha impantanato questa situazione. Nonostante due
consulenze legali date nella scorsa primavera per un equivalente di
circa 80.000 euro per andare a definire la situazione, ci sembra
che non siate andati molto più in là. Presidente, lo vedremo nei
prossimi mesi, perché su questo argomento staremo con gli occhi
aperti, perché dicevo a premessa di questa interpellanza che è
innanzitutto una questione di equità. Quando noi apprendiamo che
persone, che pagano gli affitti di immobili pubblici - parlo di
privati cittadini -, che hanno superato i 70 anni di età, vengono
sfrattate sul presupposto che fanno 4 mesi al
mare… non sono immobili regionali, ma
immobili pubblici! È scandaloso che vengano sfrattate persone, che
superano 70 anni e che vanno a spese loro in riva al mare perché
gli fa bene il clima del mare; tant'è che questa Amministrazione da
10 anni rinnova la convenzione con la clinica di Albenga a spese
del bilancio regionale, mentre si consente invece ad aziende, che
percepiscono fondi pubblici e che dovrebbero fare utili, di non
pagare il dovuto.
Le do un dato significativo, perché forse è il dato più
vergognoso di questa vicenda. Non so se la "Tecdis" sia una delle
aziende che abbia già firmato e che abbia già pagato, ma questa
azienda, in base alle ridefinizioni degli importi fatti in base
alle nuove convenzioni… e qui apro una
parentesi: la convenzione della "Tecdis" l'avete fatta, firmata,
deliberata il 7 luglio, il 22 dicembre l'avete revocata e
sostituita, mi auguro che questa procedura non venga applicata a
tutte le altre convenzioni, ossia che sia sufficiente ancora una
volta battere i pugni sul tavolo per ottenere condizioni di maggior
favore. Dal 7 luglio al 22 dicembre la "Tecdis" perciò non ha fatto
nulla, le avete rifatto la convenzione, sarei stato curioso di
sapere se la "Tecdis" era fra quelle due aziende che già lo avevano
sottoscritta, bene, la "Tecdis" ha un debito pregresso da voi
conteggiato superiore ai 2 milioni di euro.
A fronte di questo, la "Tecdis" ha preso dalla Regione Valle
d'Aosta una cifra superiore ai 15 milioni di euro. È vero che la
metà di questa cifra sono mutui che teoricamente dovrebbero essere
restituiti, perché vi sono deliberazioni che hanno sospeso per
l'alluvione ed altre vicende il rientro di questi mutui, ma la
"Tecdis" ha preso 15 milioni di euro, ha una situazione
occupazionale che è quella che conosciamo e si trova nella
situazione privilegiata di poter mettere a sconto il 60% di una
significativa serie di opere di riadeguamento che dovrà fare su
quello stabile e di prendere ancora il 40% di quelle altre opere
che andrà a fare.
Se questa è la prospettiva per sanare questa situazione, siamo
non solo scontenti, ma anche preoccupati!
