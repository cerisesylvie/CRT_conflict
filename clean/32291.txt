Classificazione
GIUNTA REGIONALE



Oggetto del Consiglio n. 1074 del 24 febbraio 2010 - Resoconto
OGGETTO N. 1074/XIII - Reiezione di mozione: "Riduzione della
spesa per l'invio di biglietti augurali".
Mozione
Richiamata
la nostra precedente interrogazione
"Interventi per il contenimento delle spese relative all'invio dei
messaggi augurali natalizi"
del gennaio 2009 dalla quale
risultava che per l'anno 2008 erano stati spesi €
19.963,00;
Constatato
che anche quest'anno per la fornitura e
l'invio di biglietti augurali da parte della Giunta regionale sono
stati spesi € 19.440,20;
Ricordato che per l'anno 2009, come per l'anno 2008, la
Regione Piemonte ha rinunciato ai biglietti per gli auguri di
Natale devolvendo la somma risparmiata, che si aggira per il solo
acquisto dei biglietti a 15 mila euro, al Banco Alimentare;
Evidenziata inoltre la circolare dell'autunno scorso del
Ministero per la Pubblica Amministrazione e l'Innovazione che
invitava tutte le Amministrazioni statali ad utilizzare lo
strumento digitale per l'invio degli auguri natalizi;
Il Consiglio regionale
Impegna
il Governo regionale, in vista delle prossime festività, a
ridurre significativamente tale spesa sostituendo il rituale invio
di biglietti augurali cartacei con un più economico messaggio di
posta elettronica.
F.to: Bertin - Giuseppe Cerise - Chatrian - Louvin - Patrizia
Morelli
Président
- La parole au Conseiller Bertin.
Bertin (VdAV-R)
- Illustrerò brevemente la mozione, non
c'è molto da illustrare, poi, vista l'ora, vi risparmio anche le
mie considerazioni personali sull'argomento. L'anno scorso avevamo
presentato un'interrogazione per conoscere la spesa complessiva
sostenuta dall'Amministrazione regionale per gli auguri natalizi,
risultava una cifra di poco al di sotto dei 20.000 euro, cifra
sostanzialmente confermata anche quest'anno salvo per un aspetto
formale, che personalmente apprezzo, che riguarda l'utilizzo di un
medesimo messaggio per tutta la Giunta: un aspetto formale perché,
dal punto di vista sostanziale, la cifra rimane più o meno la
stessa. Al di là dell'aspetto economico, c'è anche una questione di
ordine più generale rispetto all'utilità di queste cose.
Evidentemente non incidono tanto sulla finanza pubblica, ma è anche
una questione di buon gusto. La Regione Piemonte anche quest'anno,
come l'anno scorso, ha devoluto queste spese in acquisto di derrate
alimentari per il Banco alimentare. Cifra non grande, ma neanche
simbolica, se andiamo ad aggiungere quanto spende l'Ufficio di
Presidenza del Consiglio, che per 4 membri, perché il nostro
rappresentante non partecipa, riesce a spendere ben 13.000 euro per
le stesse attività. Se guardiamo in generale, fra Comuni, Comunità
montane, eccetera, si crea un circolo vizioso nel quale uno manda
gli auguri all'altro e non si capisce bene a cosa servano,
pertanto, piuttosto che utilizzare la posta tradizionale,
invitavamo e impegnavamo la Giunta ad utilizzare le
e-mail
,
riducendo al minimo le spese per questa attività. Grazie.
Président
- La parole au Président de la Région,
Rollandin.
Rollandin (UV)
- Credo che il collega sappia che la cifra
qui ricordata è errata in eccesso, abbiamo già dato la correzione:
non è 19.000, ma 18.000, quindi, al di là del particolare,
nell'insieme come Giunta abbiamo fatto questa scelta che credo sia
già minimale. Credo che il rapporto è stato fatto, chi ha sentito
le cifre possa dirlo... abbiamo già fatto un biglietto unico, ma
con il biglietto unico, come il collega può capire, c'è sovente per
questi motivi una personalizzazione che nel biglietto si può fare e
che non si può fare negli SMS. Non voglio farla più lunga su un
tema che, al di là del principio del risparmio, che sta bene in
tutte le amministrazioni, sta bene anche in questa occasione, ma mi
sembra francamente un po' al di là della possibilità di operare con
una certa libertà, tenendo conto che ognuno poi i biglietti che ha
inviato personalmente li ha pagati, quindi questi sono i biglietti
che ha inviato la Giunta nel suo insieme. Riteniamo che in questa
linea, se ci saranno sotto tale profilo delle alternative che
verranno condivise, si potranno esaminare, ma per il resto non
riteniamo di accogliere questa formulazione della mozione, quindi
ci asteniamo sulla stessa.
Presidente
- Vorrei fare una piccola considerazione, nel
senso che 400 biglietti dell'Ufficio di Presidenza erano
regolarmente firmati anche dal suo collega, quindi non ne facciamo
una questione di eccessiva verginità, un po' vergini sì, ma non
troppo... Per quello che mi riguarda, comunque, sono dell'avviso
che si tratta di soldi che vengono spesi in Valle d'Aosta e
rientrano nell'economia generale di questo Paese e qualche volta la
migliore carità è quella che si fa in casa propria, soprattutto in
tempi in cui anche le piccole imprese italiane e i piccoli
artigiani valdostani hanno bisogno di lavorare e di guadagnare
anche sui biglietti.
La seconda considerazione è questa: io non so chi incontra lei
per la strada, ma presumo che incontri tanta gente che magari le
esprime la loro stima: io ne incontro molti che mi ringraziano di
aver mandato i biglietti augurali e spero di poterlo continuare a
fare. Sono persone che non hanno il computer per leggere il
biglietto augurale in forma elettronica, che lei vorrebbe venisse
mandato a tutti quanti.
La parola al Consigliere Donzel.
Donzel (PD)
- Mi dispiace che i dibattiti che si aprono
in quest'aula finiscano sempre per prendere delle pieghe un po'
personali. Ne abbiamo discusso ieri come gruppo del PD, non
volevamo dare bacchettate sulle dita a nessuno e dire che qualcuno
spende male i soldi: abbiamo fatto una valutazione e abbiamo detto
che se si può andare in una direzione di questo tipo, non sarebbe
male. Nella riunione di gruppo avevamo deciso di dare voto
favorevole a questa mozione, ma non si voleva sempre fare questa
distinzione dei buoni e dei cattivi; anch'io ho mandato dei
bigliettini. Abbiamo fatto una valutazione che non è quella, poi è
chiaro adesso la si mette come rimprovero, tirata d'orecchi,
eccetera, se uno la mette così, è chiaro che uno si irrigidisce e
trova diecimila giustificazioni a favore di un atto, così come un
altro ne trova diecimila contro. La lettura che ne davamo noi era
come dire:
"esistono delle azioni che tutti insieme noi per
primi..."
, ripeto: io ho mandato dei biglietti augurali
cartacei, non mi ero soffermato su questa cosa, quindi ritengo che
lo stesso Partito Democratico poteva fare un'offerta, anziché
mandare bigliettini cartacei. Da tale punto di vista, mi sento in
causa quanto la Giunta, quindi vorrei spiegare perché voteremo a
favore di questa mozione: non per dare una bacchettata in testa
alla Giunta, ma perché se si riesce a fare così, siccome sempre più
persone sono collegate via internet e la posta arriva in ritardo,
alle volte è quasi un servizio migliore, però ci sono anche tante
persone anziane che non hanno internet e, se uno vuole
raggiungerle, è chiaro che deve usare ancora un metodo
tradizionale. Su queste cose bisognerebbe discutere con un altro
atteggiamento, non ci sono le condizioni, però il Partito
Democratico vota questa mozione con tale spirito. Grazie.
Président
- La parole au Conseiller Bertin.
Bertin (VdAV-R)
- L'invito era quello di utilizzare,
quando è possibile, la posta elettronica; quando ci sono rapporti
di tipo istituzionale, ossia si mandano fra Comuni, eccetera, si
può benissimo utilizzare la posta elettronica, anche perché tutta
l'attività in generale va in questa direzione. Noi come Consiglieri
riceviamo molti auguri natalizi da altri enti che potrebbero
benissimo mandarceli per e-mail e non cambierebbe niente: sarebbero
cestinati gli uni come gli altri nella stessa maniera. Pertanto non
era un invito sinceramente... continuo a ritenere che sono spese
inutili, e che andrebbero spese in modo diverso, limitando il più
possibile proprio a quei pochissimi auguri strettamente legati ad
un ruolo istituzionale, come è il caso dei bigliettini firmati dal
nostro collega di gruppo, non è questa tanto la questione...
Prendiamo atto che non volete utilizzare e ridurre le spese, non è
un problema, sono cifre non enormi. È un po' curioso giustificarsi
come un sostegno all'economia, è un'interpretazione un po'
keynesiana dei biglietti augurali, comunque prendiamo atto.
Président
- Je soumets au vote la motion:
Conseillers présents: 26
Votants: 9
Pour: 7
Contre: 2
Abstentions: 17 (Bieler, Comé, Crétaz, Empereur, Hélène
Impérial, Isabellon, André Lanièce, Maquignaz, Marguerettaz,
Pastoret, Prola, Rollandin, Rosset, Salzone, Laurent Viérin, Marco
Viérin, Manuela Zublena)
Le Conseil n'approuve pas.
