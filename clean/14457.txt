Classificazione
AMBIENTE
Parchi, riserve naturali, aree protette e attrezzate
TURISMO E INDUSTRIA ALBERGHIERA


Resoconto integrale del dibattito dell'aula
Oggetto del Consiglio n. 994 del 9 novembre 1994 - Resoconto
OGGETTO N. 994/X - Disegno di legge: "Promozione di turismo
naturalistico e culturale nell'ambito delle aree naturali
protette".
Articolo 1 - (Finalità)
1. La Regione autonoma Valle d'Aosta, al fine di favorire e
sostenere le attività di turismo naturalistico e culturale
nell'ambito dell'area del Parco nazionale del Gran Paradiso e delle
altre aree protette di cui alla legge regionale 30 luglio 1991, n.
30 (Norme per l'istituzione di aree naturali protette), realizza
direttamente o eroga contributi per l'acquisto, la costruzione o il
recupero funzionale di strutture ad uso pubblico destinate a centri
visita, centri di accoglienza, punti di informazione o di
divulgazione didattica e scientifica sulle caratteristiche
dell'area naturale protetta.
Articolo 2 - (Beneficiari dell'intervento)
1. Possono usufruire del contributo di cui all'articolo 1 gli
enti parco, le fondazioni, i Comuni o le Comunità montane i cui
territori siano, almeno in parte, compresi nell'ambito di un'area
naturale protetta.
Articolo 3 - (Entità del contributo)
1. Il contributo è corrisposto fino ad un massimo del settanta
per cento della spesa comprovata, regolarmente documentata e
ritenuta ammissibile.
2. In caso venisse utilizzata solo una parte della struttura,
l'entità del contributo è proporzionale alla parte effettivamente
utilizzata per gli scopi della presente legge.
3. La concessione del contributo è subordinata all'impegno al
mantenimento della destinazione ad uso pubblico per un periodo non
inferiore a trent'anni.
Articolo 4 - (Presentazione delle domande)
1. Per la concessione dei contributi, gli enti, i Comuni e le
Comunità montane devono presentare all'Assessorato dell'ambiente,
territorio e trasporti apposita domanda sottoscritta dal
rappresentante protempore, per l'istruttoria della pratica.
2. La domanda di contributo di cui al comma 1 deve essere
corredata della documentazione tecnica, necessaria per poter
esprimere una corretta valutazione sull'entità del contributo da
concedere, consistente in:
a) deliberazione dell'ente, del Comune o della Comunità montana
concernente l'autorizzazione al rappresentante protempore a
presentare la richiesta di finanziamento;
b) relazione tecnico-illustrativa del bene immobile da
acquistare, realizzare o destinato a recupero funzionale ad uso
pubblico, con sua destinazione finale;
c) computo metrico estimativo dei lavori;
d) disponibilità del proprietario alla vendita, secondo il
prezzo di stima, in caso di acquisto.
Articolo 5 - (Deliberazione del contributo)
1. La concessione del contributo e il suo ammontare sono
deliberati dalla Giunta regionale su proposta dell'Assessore
all'ambiente, territorio e trasporti, previo esame delle pratiche
con i responsabili degli assessorati competenti.
Articolo 6 - (Disposizioni finanziarie)
1. Gli oneri derivanti dall'applicazione della presente legge,
valutati in lire 700.000.000 per l'anno 1994 e in annue lire
1.000.000.000 a decorrere dall'anno 1995, graveranno sul capitolo
di nuova istituzione n. 67395 del bilancio di previsione della
Regione per l'anno in corso e sui corrispondenti capitoli dei
bilanci futuri.
2. Alla copertura dell'onere di cui al comma 1 si provvede:
a) per l'anno 1994 mediante riduzione di pari importo dello
stanziamento iscritto al capitolo 67390 del bilancio di previsione
della Regione per l'anno 1994;
b) per gli anni 1995 e 1996 mediante utilizzo per lire
2.000.000.000 dello stanziamento iscritto al capitolo 69020 del
bilancio pluriennale della Regione per gli anni 1994/1996 a valere
sull'accantonamento previsto al punto D1.7. (Istituzione ed
ampliamento di aree naturali protette) dell'allegato n. 1 al
bilancio stesso.
Articolo 7 - (Variazioni di bilancio)
1. Nella parte spesa del bilancio di previsione della Regione
per l'anno 1994 sono apportate le seguenti variazioni in termini di
competenza e di cassa:
a) in diminuzione:
cap. 67390: "Spese per la tutela ed il recupero dell'ambiente,
l'educazione, propaganda ed informazione del settore"
lire 700.000.000;
b) in aumento:
programma regionale: 2.2.1.08
codificazione: 2.1.2.8.0.3.10.29.10.16
cap. 67395 (di nuova istituzione) "Contributi per la
realizzazione o il recupero funzionale di strutture ad uso pubblico
afferenti aree naturali protette"
lire 700.000.000.
Presidente -
La parola al Consigliere Piccolo.
Piccolo (ADP-PRI-Ind)
-
Se i consiglieri
sono d'accordo, siccome la relazione era allegata alla
documentazione del Consiglio, la do per letta.
Si dà atto che dalle ore 18,01 assume la Presidenza il
Vicepresidente Aloisi.
Presidente -
Diamo per letta la relazione e
apriamo la discussione generale. Se nessun consigliere chiede la
parola possiamo passare alla votazione dell'articolato. Articolo
1.
Presenti, votanti e favorevoli: 29
Presidente -
Passiamo alla votazione dell'articolo
2.
Presenti, votanti e favorevoli: 29
Presidente -
Passiamo alla votazione dell'articolo
3, con l'emendamento proposto dalla IV Commissione, di cui do
lettura:
Emendamento - Il comma 1 dell'articolo 3 è così sostituito:
"1. Il contributo è corrisposto fino ad un massimo del 70
percento della spesa comprovata, regolarmente documentata e
ritenuta ammissibile, comprensiva delle spese di progettazione e
direzione lavori."
Presenti, votanti e favorevoli: 29
Presidente -
Passiamo alla votazione dell'articolo
3 nel testo così emendato:
Articolo 3 - (Entità del contributo)
1. Il contributo è corrisposto fino ad un massimo del settanta
percento della spesa comprovata, regolarmente documentata e
ritenuta ammissibile, comprensiva delle spese di progettazione e
direzione lavori.
2. In caso venisse utilizzata solo una parte della struttura,
l'entità del contributo è proporzionale alla parte effettivamente
utilizzata per gli scopi della presente legge.
3. La concessione del contributo è subordinata all'impegno al
mantenimento della destinazione ad uso pubblico per un periodo non
inferiore a trent'anni.
Presenti, votanti e favorevoli: 29
Presidente -
Passiamo alla votazione dell'articolo
4.
Presenti, votanti e favorevoli: 29
Presidente -
Passiamo alla votazione dell'articolo
5.
Presenti, votanti e favorevoli: 29
Presidente -
Passiamo alla votazione dell'articolo
6.
Presenti, votanti e favorevoli: 29
Presidente -
Passiamo alla votazione dell'articolo
7.
Presenti, votanti e favorevoli: 29
Presidente -
Se non ci sono dichiarazioni di voto
metto in votazione il disegno di legge nel suo complesso. I
consiglieri sono invitati a votare.
Presenti, votanti e favorevoli: 29
Il Consiglio approva all'unanimità.
