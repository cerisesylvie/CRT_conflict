Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2319 del 27 giugno 1991 - Resoconto
OGGETTO N. 2319/IX Disegno di legge: "Norme per l'istituzione
di aree naturali protette."
Errore. L'origine riferimento non è stata trovata.
Presidente
Il Consigliere Trione ha chiesto la parola per
illustrare il disegno di legge n. 273, iscritto al punto 58
dell'ordine del giorno; ne ha facoltà.
Trione (DC)
In realtà io ho avuto in eredità
questa relazione, dopo lo smem-bramento ed il successivo
rifacimento delle Commissioni, perché in un primo momento era stata
assegnata al Consigliere Limonet.
Il disegno di legge in discussione, e per il quale la II
Commissione consiliare è stata chiamata ad esprimere il proprio
parere, ha iniziato il suo iter il 14 marzo 1991, data di
presentazione del disegno di legge da parte della Giunta
regionale.
In effetti, però, una normativa nell'istituzione di aree
naturali protette era già stata presentata dalla Giunta regionale
sin dal 23 febbraio 1988, approvata dal Consiglio regionale il 12
luglio 1990 e rinviata, dal Presidente della Commissione di
Coordinamento, ad un nuovo esame del Consiglio regionale con
comunicazione del 20 agosto 1990.
I motivi del rinvio erano riferiti, in maniera essenziale, alla
normativa contenuta nei commi 2, 3 e 4 dell'articolo 27, che
riservavano "un particolare diritto di prelazione a favore della
Regione in caso di trasferimento di diritti reali su determinati
immobili".
Il Presidente della Commissione di Coordinamento, nel motivare
il rinvio, escludeva infatti dalla competenza regionale
l'interferenza nella disciplina del diritto privato.
Rilevava inoltre, non condividendole: a) l'esclusione dei
conduttori dal diritto di accesso ai fondi ivi compresi nelle
riserve naturali integrali (articolo 5, 5° comma);b) la fissazione
del trattamento economico del Presidente e la determinazione del
gettone di presenza per i componenti del Consiglio di
amministrazione mediante deliberazioni del Consiglio stesso,
anziché con legge (articolo 13, 5° comma, lett. b) e c); c) la
scarna definizione dei richiesti requisiti fisici per il concorso
al posto di direttore (articolo 16, comma 2°); d) la genericità
delle possibilità previste per il Parco di avvalersi di
accompagnatori naturalistici e di organizzare corsi di formazione
(articolo 16, 4° e 5° comma);e) l'insufficiente garanzia del
rispetto di divieto di caccia (articolo 17, 3° comma, lett. a); f)
la suscettività di violazione delle competenze proprie dei Comuni
per ciò che concerne il rilascio delle concessioni ed
autorizzazioni edilizie (articolo 19); g) la superfluità del
divieto di esercizio della caccia per le aree di cui all'articolo
4, 2° comma, lett. a), stante il divieto di caccia anche per le
aree indicate nella lett. b) (articolo 24, 1° comma, lett. d).
Il nuovo testo del disegno di legge ha recepito in buona parte i
rilievi stessi, in particolare quello inerente all'articolo 27, 2°,
3° e 4° comma (prelazione) ed altre osservazioni, che, introdotte
con modifiche formali e sostanziali, hanno certamente contribuito a
migliorare il testo ed a snellire il deliberato.
Oggetto di controversia, e conseguentemente motivo di
discussione particolare, è risultato l'articolo 27 del nuovo testo,
che concerne la sorveglianza dei parchi naturali protetti. A tale
proposito, la nuova formulazione, che prevede la doppia possibilità
di utilizzo sia di personale distaccato dal Corpo forestale
valdostano sia di "appositi guardiaparco... comunque posti alle
dirette dipendenze funzionali dei direttori dei singoli parchi",
può essere considerata, anche alla luce di quanto emerso nel corso
dell'audizione del presidente e del direttore del parco naturale
del Mont Avic, una soluzione adeguata al delicato problema.
Il disegno di legge n. 273, nel testo riproposto, rappresenta
sicuramente un'ulteriore opportunità di valorizzazione, oltreché di
vivibilità e fruibilità, del territorio della nostra Regione.
Presidente Ha chiesto la parola il Consigliere Riccarand; ne ha
facoltà.
Riccarand (VA)
Come ha già detto il Consigliere
Trione, relatore della II Commissione, questo disegno di legge è in
realtà la riproposizione di un testo che il Consiglio regionale
aveva già approvato il 12 luglio 1990, che a sua volta era già il
frutto di un lungo lavoro in sede di Commissione, che aveva
recepito una proposta di legge presentata congiuntamente nel 1989
dal nostro Gruppo e dal Gruppo comunista e un disegno di legge
presentato dalla Giunta regionale. Ne era scaturito questo testo,
che era stato approvato in aula il 12 luglio 1990, al quale erano
stati formulati dei rilievi dal Presidente della Commissione di
Coordinamento.
Purtroppo devo lamentare un ritardo nella riapprovazione di
questo testo, perché la Giunta ha scelto di presentare un nuovo
testo, invece di proporre solo delle modifiche ai punti sui quali
erano stati avanzati dei rilievi dal Presidente della Commissione
di Coordinamento. Ciò ha comportato un notevole allungamento
dell'iter, per cui soltanto oggi, a circa un anno di distanza
dall'approvazione del vecchio testo, possiamo finalmente ritornare
- almeno lo spero - ad approvare questa proposta di legge che è
estremamente importante.
In II e III Commissione si è svolto un esame accurato del nuovo
testo presentato dalla Giunta regionale e direi che alla fine c'è
stata una sostanziale convergenza di posizioni, salvo due aspetti
che non erano oggetto di osservazioni da parte del Presidente della
Commissione di Coordinamento e su cui le due Commissioni consiliari
hanno fatto valutazioni diverse.
Il primo punto di divergenza riguarda l'articolo 21, laddove è
previsto, com'era già previsto nella legge approvata lo scorso anno
al Consiglio, un aumento del venti per cento dei contributi
regionali per interventi di sistemazione e ricostruzione di
fabbricati, di manufatti agricoli..., nelle zone che si trovano
all'interno dei parchi regionali o nazionali. Questo aumento, sul
quale il Consiglio si era già espresso favorevolmente, è,
evidentemente, una sorta di incentivazione o di sostegno
finanziario maggiorato per evitare che ci siano situazioni di
disagio nelle popolazioni che, trovandosi all'interno di un parco,
sono quindi sicuramente sottoposte ad un maggiore controllo
sull'utilizzo del territorio.
La divergenza nasce dal fatto che, secondo me, secondo gran
parte della III Commissione e secondo una parte significativa della
II Commissione, la Giunta vuole introdurre questo premio non solo
per il recupero dei fabbricati esistenti, per attività agricole o
agrituristiche, ma anche per una serie di nuove costruzioni in modo
indefinito ed indeterminato, cosa che, trattandosi di una zona
protetta in cui l'attività edificatoria deve essere sottoposta a
notevole cautela, sembra essere totalmente in contrasto con lo
spirito che sta a fondamento dell'esistenza di un'area protetta. In
Commissione, su questo punto non c'è stato il consenso, anzi si è
registrata una notevole preoccupazione verso l'inserimento di
queste nuove realizzazioni fra gli oggetti di un contributo
maggiorato.
L'altro punto, su cui non c'è stata convergenza, è l'articolo
27, che riguarda la sorveglianza.
Nel testo precedente, la sorveglianza nei parchi regionali era
affidata alle guardie del Corpo forestale. Sicuramente la
formulazione del vecchio testo andava precisata, definendo meglio
che la sorveglianza andasse fatta attraverso guardie forestali
distaccate e poste alle dirette dipendenze del direttore di ogni
singolo parco, per una maggiore funzionalità della
sorveglianza.
Non convince invece il sottoscritto, ma neppure la III
Commissione ed è stata oggetto di approfondito dibattito e di
audizioni, la proposta di affidare la sorveglianza nei parchi
regionali da istituire a degli appositi guardiaparco. Perché,
secondo noi, non è valida questa proposta? Perché il rischio è che
in ogni parco regionale che verrà istituito si creino dei piccoli
nuclei chiusi di guardiaparco, composti da quattro, cinque o sei
persone, con grossi problemi di reclutamento, di aggiornamento e di
formazione del personale, di mobilità e di carriera, tutte cose che
si possono facilmente risolvere con la figura della guardia
forestale distaccata, che, essendo dipendente regionale, ha dei
meccanismi di reclutamento, formazione e preparazione già
collaudati, che possono essere migliorati e resi più efficaci, ma
che comunque già esistono.
Esiste inoltre una possibilità di mobilità, per cui, se c'è la
necessità dello spostamento di una guardia da un parco all'altro o
da una stazione forestale all'altra, si può provvedere sul
territorio regionale, altrimenti quella guardia è destinata a
rimanere sempre nella stessa zona.
Esiste anche un problema di sviluppo di carriera. Ad esempio,
stando alle ipotesi che si fanno, nell'unico parco attualmente
esistente, quello del Mont Avic, esistono quattro guardie ed un
ufficiale. E' chiaro che le quattro guardie non potranno mai avere
uno sviluppo di carriera e rimarranno guardie per tutta la vita,
senza avere alcuna possibilità di evoluzione.
Queste sono solo alcune delle osservazioni possibili. Certamente
la preoccupazione di garantire ad ogni parco delle guardie
funzionalmente dipendenti dal consiglio di amministrazione e dal
direttore è giusta, alla quale, secondo noi, si può dare una
risposta valida proprio attraverso il distacco; nello stesso tempo,
però, sarebbe bene mantenere un'unità fra queste figure,
momentaneamente distaccate nei parchi, e l'intero corpo di
sorveglianza sull'ambiente naturale, rappresentato in Valle d'Aosta
dal Corpo forestale regionale. Per questo noi riteniamo che sia
preferibile questa formulazione della sorveglianza.
In III ed in II Commissione, anche per agevolare i lavori del
Consiglio, si era sostanzialmente concordato di proporre di
assumere come base di discussione il testo licenziato dalla II
Commissione, sul quale formulare eventuali emendamenti.
Pertanto, al testo della II Commissione, su cui - ripeto -c'è
una convergenza anche della III Commissione, ripropongo i due
emendamenti più significativi sui quali, invece, in III Commissione
c'era una posizione diversa. Essi riguardano gli articoli 21 e
27.
Rimane salvo il giudizio positivo sul complesso del disegno di
legge.
Presidente
Ricordo che si discute sul testo
licenziato dalla II Commissione.
Ha chiesto la parola il Consigliere Perrin; ne ha facoltà.
Perrin (UV)
Le Groupe de l'Union Valdôtaine
approuve dans la presque totalité ce que monsieur Riccarand vient
de dire. Il s'agit d'une loi extrêmement importante sur laquelle il
y avait eu, dans le passé, un gros débat. Je crois que la fusion
des anciens textes présentés par Nuova Sinistra et le Parti
Communiste avec le texte présenté par la Junte régionale d'antan,
avait donné lieu à une bonne loi. Cette loi a été repoussée par le
Président de la Commission de Coordination, à notre avis, avec des
argumentations qui sont des prétextes puisque certains arguments
sont contenus dans d'autres lois, voire, par exemple, celle pour la
création du parc régional du Mont-Avic.
Il s'agissait cependant de remédier à ce vide législatif et,
même s'il a fallu attendre plusieurs mois, je crois que c'est
l'heure d'arriver à approuver une nouvelle loi concernant les aires
naturelles protégées.
Il est inutile de répéter toute la philosophie qui est à la base
de cette loi, puisque l'année dernière le Conseil avait longuement
débattu un projet de loi plus au moins identique.
Nous acceptons le texte qui a été préparé par la deuxième
Commission, qui a accueilli une partie des observations et des
modifications proposées par la troisième Commission, mais il y a
deux gros points qui méritent une attention particulière de la part
des Conseillers et un débat à l'intérieur de ce Conseil.
L'article 21. Le fait de donner cette contribution
supplémentaire de vingt pour cent allait vers une nouvelles
philosophie. La crainte des Valdôtains, lorsqu'on parle des parcs,
même si des parcs régionaux, est celle de se trouver confronté à la
même attitude que l'Ente Parco Nazionale Gran Paradiso a eue dans
les vallées concernées par son territoire. Les populations
valdôtaines ont, dans le passé, repoussé le projet pour la création
de parcs, voire celui du Mont-Avic et celui du Pognon, justement
pour cette raison.
Pour démonter que, au contraire, la philosophie de
l'Administration régionale, du Conseil régional, était différente,
que nous ne voulions pas des parcs musées, mais des territoires
protégés qui, en même temps, puissent développer l'économie locale,
aider cette économie même, sauvegarder le territoire d'un côté,
mais également primer la population qui encore réside dans ces
vallées, on avait prévu une augmentation des contributions
régionales de vingt pour cent à l'intérieur du territoire.
Cela aussi parce que à l'intérieur de ces parcs il faut
sauvegarder, de façon particulière, l'activité agro-sylvo-pastorale
avec toute une série d'autres professions, d'autres actions
économiques qui peuvent intervenir au point de vue de la protection
de la nature. Par exemple, guides de la natures, accompagnateurs,
activités d'agrotourisme qui soient compatible avec la sauvegarde
du territoire, avec la protection de la flore et de la faune.
Le fait d'introduire ces contributions supplémentaires aussi
pour les bâtiments de nouvelle construction est un danger, parce
qu'il pourrait soulever des appétits et aller dans la direction
opposée à celle de la sauvegarde. Je pourrais comprendre, si cette
contribution supplémentaire pour de nouveaux bâtiments était donnée
pour des bâtiments de type agricole ou des bâtiments pour
l'activité agrotouristique, parce qu'il pourrait s'avérer que l'on
doive abandonner les vieux bâtiments ruraux pour la construction
d'un nouvel bâtiment. Certaines consorteries, par exemple, étaient
gérées jadis de façon différente. Chaque propriétaire avait sa
petite étable et son petit fenil. Maintenant il y a tendance à
abandonner cette situation qui est anti-économique, bâtir un
nouveau alpage pour substituer les vieux bâtiments. Dans ce sens,
ce serait compréhensible parce que cela va dans la direction et
dans la philosophie que nous avions approuvée: l'aide aux
agriculteurs, l'aide au maintien de l'activité
agro-sylvo-pastorale, l'aide à l'agrotourisme.
Ne pas différencier ce type d'activité d'avec les autres,
permettrait d'introduire - et cette aide supplémentaire peut être
appétissante - des activités qui risquent d'être incompatibles avec
les finalités du parc. Une méditation sur ce point, à mon sens,
s'avère plus que nécessaire.
L'autre gros problème, déjà soulevé par le Conseiller Riccarand,
concerne l'article 27, la surveillance du parc. Nous avons entendu
aussi les représentants du corps forestier. Le corps forestier dans
son ensemble est favorable à une surveillance conduite par le corps
même et non à travers la création de gardes-parc. Cela pour une
homogénéité de surveillance et de gestion de tous les parcs
régionaux, puisque il faut espérer que, à travers cette loi-cadre,
différents parcs régionaux puissent surgir en Vallée d'Aoste à côté
de celui du Mont-Avic, qui est désormais réalisé.
Il y a toute une série de problèmes qui vont se poser à travers
la création de gardes-parc: problèmes de salaire, problèmes de
vestiaire, problèmes de substitution en cas de maladie, problèmes
de substitution, encore plus graves, en cas d'accident qui rend le
garde-parc inhabile au travail, aux longues marches et donc à la
surveillance du parc même. Le fait de faire surveiller les parcs
par le corps forestier évite tout cela, puisque les surveillants
pourraient être facilement substitués en cas de maladie ou en cas
d'accident.
Nous demandons, donc, à la Junte et à l'Assesseur de façon
particulière, de méditer sur ce point et nous nous réservons
d'intervenir de façon plus spécifique, après avoir entendu la
volonté de la Junte, lorsque, article par article, on discutera
l'article 21 et l'article 27.
Presidente
Ha chiesto la parola il Consigliere
Chenuil; ne ha facoltà.
Chenuil (PCI-PDS)
Vorrei proporre nuovamente
all'attenzione dell'Assessore Lanièce il problema dell'articolo 21.
Ne abbiamo già discusso parecchio, ma, analizzando meglio il testo,
mi sembra che la dizione "per opere di nuova realizzazione" sia
alquanto impropria, anche perché, sempre nella lettera a), viene
concesso un aumento, questa volta del dieci per cento, anche alle
nuove realizzazioni nelle zone preparco. Mi sembra alquanto
improprio che si incrementino del venti o del dieci per cento i
contributi a chi vuole farsi un villino in un parco o in una zona
preparco.
Presidente
Vorrei chiedere all'Assessore Lanièce
se intende intervenire in sede di chiusura di discussione generale,
senza però affrontare i problemi degli articoli 21 e 27, che
affronteremo nel corso dell'esame dell'articolato, altrimenti
continuiamo a ripeterci.
Ha chiesto la parola l'Assessore all'Agricoltura, Foreste ed
Ambiente naturale, Lanièce; ne ha facoltà.
Lanièce (DC)
Non ho nulla da aggiungere a quanto è
stato detto dai Consiglieri Trione e Riccarand. Sulle divergenze
relative agli articoli 21 e 27 discuteremo in sede di esame
dell'articolato.
Vorrei solo proporre un emendamento al punto a) dell'articolo
19, per far togliere le parole "o piste o l'ampliamento di quelle
esistenti" dopo la parola "strade", altrimenti non potremmo
intervenire, come abbiamo fatto la scorsa primavera, per rimediare
ai danni causati dal vento, fino all'approvazione del nuovo piano
delle strade. Propongo quindi di tornare al testo originale, nel
quale si vietava solo la costruzione di nuove strade.
Presidente
Passiamo all'esame dell'articolato del
testo predisposto dalla II Commissione.
Do lettura dell'articolo 1.
Capo I Disposizioni generali
Articolo 1 (Finalità)
1. La Regione, nell'ambito delle proprie competenze statutarie,
tutela l'ambiente naturale in tutti i suoi aspetti e ne promuove e
disciplina l'uso sociale e pubblico, compatibilmente con le
esigenze di generale salvaguardia delle risorse naturalistiche,
paesaggistiche ed ecologiche, coerentemente ad obiettivi di
crescita socio-economica delle popolazioni locali e di recupero e
valorizzazione delle loro espressioni storiche e culturali.
2. Per la realizzazione delle finalità di cui al comma uno la
Regione promuove campagne di educazione e di sensibilizzazione
dell'opinione pubblica ai fini della conoscenza e del rispetto
dell'ambiente. Individua inoltre parti di territorio caratterizzate
per rilevanti aspetti ambientali da tutelare e valorizzare anche
attraverso l'istituzione di aree naturali protette, aventi una o
più delle seguenti finalità:
a) protezione o ricostituzione di siti o paesaggi naturali,
anche con presenza di eventuali valori storici o archeologici, o di
uno o più ecosistemi di rilevante interesse;
b) protezione, diffusione e reintroduzione di specie animali e
vegetali nei loro habitat specifici, segnatamente se rare o in via
di estinzione o non più presenti nella zona, proteggendo o
ricostituendo, ove possibile, gli habitat stessi;
c) salvaguardia di biòtopi e di formazioni geologiche,
geomorfologiche, speleologiche, di rilevante valore storico,
scientifico e culturale;
d) mantenimento o creazione di luoghi di sosta per la fauna
selvatica, sui percorsi migratori della stessa;
e) realizzazione di programmi di studio e di ricerca
scientifica, in ordine ai caratteri ed alla evoluzione della natura
e della presenza antropica.
Presidente
Se nessuno chiede la parola, pongo in
votazione l'articolo 1 testé letto.
Esito della votazione:
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 2.
Articolo 2 (Classificazione)
1. In relazione alle diverse caratteristiche ed agli scopi per
cui vengono istituite, le aree naturali protette si distinguono
in:
a) parchi naturali;
b) riserve naturali;
c) riserve naturali integrali.
2. Le aree individuate ai sensi della presente legge sono
soggette ai vincoli di cui al r.d.l. 30 dicembre 1923, n. 3267,
concernente "Riordinamento e riforma della legislazione in materia
di boschi" e al decreto legge 27 giugno 1985, n. 312, recante
disposizioni urgenti per la tutela delle zone di particolare
interesse ambientale, convertito, con modificazioni, in legge 8
agosto 1985, n. 431.
Presidente
Se nessuno chiede la parola, pongo in
votazione l'articolo 2 testé letto.
Esito della votazione:
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 3.
Articolo 3 (Parchi naturali)
1. Per parchi naturali si intendono ampi territori
caratterizzati dalla presenza di ambienti di alto pregio
naturalistico, con eventuale presenza di valori storici o
archeologici nei quali è attuata la rigorosa protezione del suolo,
del sottosuolo, delle acque, della vegetazione e della fauna, è
favorita e stimolata la ricerca scientifica, sono consentite le
usuali operazioni agricole e forestali purché non contrastanti con
le finalità del parco, è promosso l'escursionismo, opportunamente
disciplinato.
2. All'interno di un parco naturale può essere evidenziata dal
piano di gestione territoriale di cui all'articolo 18 una zonazione
del suo territorio prevedendo, fra l'altro, anche una o più riserve
naturali integrali aventi lo scopo di proteggere e conservare la
natura dell'ambiente in tutte le sue espressioni e reciproche
interrelazioni.
3. Al fine di rendere graduale e raccordare il regime d'uso e di
tutela tra i parchi naturali e le aree circostanti sono
eventualmente istituite delle zone preparco.
Presidente
Se nessuno chiede la parola, pongo in
votazione l'articolo 3 testé letto.
Esito della votazione:
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 4.
Articolo 4 (Riserve naturali)
1. Le riserve naturali sono costituite da aree territoriali,
generalmente di modeste dimensioni, caratterizzate dalla presenza
di aspetti di rilevante interesse ambientale, culturale e
scientifico, per le quali si rende necessaria la tutela.
2. Le riserve di cui al comma uno sono così suddivise:
a) zone umide, importanti per la salvaguardia del regime e della
qualità delle acque o che costituiscono fonte di alimentazione e
luogo di ripro-duzione e di sosta per gli uccelli acquatici nel
periodo delle migrazioni, o che costituiscono ricetto di
particolari entità floro-faunistiche;
b) aree localizzate, di particolare interesse naturalistico e
scientifico per la presenza di manifestazioni vegetali, zoologiche,
geomorfo-logiche, paleontologiche, mineralogiche e idrologiche.
Presidente
Se nessuno chiede la parola, pongo in
votazione l'articolo 4 testé letto.
Esito della votazione:
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 5.
Articolo 5 (Riserve naturali integrali)
1. Le riserve naturali integrali hanno lo scopo di proteggere e
conservare la natura dell'ambiente in tutte le sue espressioni e
reciproche interrelazioni.
2. Al fine di preservare gli ecosistemi locali da contaminazioni
ed alterazioni, nelle riserve naturali integrali è vietato
l'ingresso dell'uomo, eccezion fatta per ragioni di ricerca
scientifica e per compiti amministrativi e fatto salvo il diritto
di accesso del proprietario, del possessore e del conduttore del
fondo.
3. Nelle riserve naturali integrali è consentito l'accesso anche
per ragioni didattiche ed educative unicamente lungo itinerari
prestabiliti, secondo modalità stabilite dall'Ente gestore e sotto
la guida e il controllo del personale a ciò preposto.
Presidente
Se nessuno chiede la parola, pongo in
votazione l'articolo 5 testé letto.
Esito della votazione:
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 6.
Articolo 6 (Proposte per l'istituzione delle aree naturali
protette)
1. Possono promuovere istanza d'istituzione delle aree naturali
protette:
a) il Servizio tutela dell'ambiente naturale e delle foreste
dell'Assessorato regionale dell'agricoltura, foreste ed ambiente
naturale;
b) i comuni sul cui territorio ricade l'area protetta di cui si
richiede l'istituzione;
c) le associazioni ambientaliste, operanti in Valle d'Aosta,
ufficialmente riconosciute con decreto del Ministero dell'ambiente
ai sensi della legge 8 luglio 1986, n. 349, concernente:
"Istituzione del Ministero dell'Ambiente e norme in materia di
danno ambientale" e sue successive modificazioni e
integrazioni;
d) le Comunità montane, se a tale scopo vengono opportunamente
delegate dai Comuni che ne fanno parte;
e) il Museo regionale di scienze naturali di Saint-Pierre o
istituti scientifici e di ricerca pubblici o privati.
2. Le proposte di istituzione delle aree naturali protette sono
inoltrate all'Assessorato regionale dell'agricoltura, foreste ed
ambiente naturale e devono essere corredate di una scheda
riportante tutte le indicazioni necessarie per motivarne
l'esistenza e una cartografia in scala opportuna.
Presidente
Se nessuno chiede la parola, pongo in
votazione l'articolo 6 testé letto.
Esito della votazione:
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 7.
Capo II Istituzione e gestione dei parchi naturali
Articolo 7 (Comitato regionale per l'istituzione dei parchi
naturali)
1. Entro tre mesi dalla data di entrata in vigore della presente
legge, con decreto dell'Assessore all'agricoltura, foreste ed
ambiente naturale, sentita la Giunta regionale, è istituito il
Comitato regionale per i parchi naturali, in seguito indicato con
la sigla CRIPN, la cui durata coincide con la legislatura
regionale. In pari modo si provvede alla sostituzione di membri del
Comitato in corso di legislatura.
2. Il CRIPN è incaricato di dare il proprio parere alle proposte
di istituzione e di ampliamento superiore a 500 ettari dei parchi
naturali ed è composto da:
a) l'Assessore regionale all'agricoltura, foreste ed ambiente
naturale, o un suo delegato, che lo presiede;
b) tre esperti rispettivamente nelle discipline delle fauna,
della flora, della geologia-mineralogia designati dal Consiglio
regionale di cui uno proposto dalla minoranza;
c) i dirigenti del Servizio tutela dell'ambiente naturale e
delle foreste, del Servizio selvicoltura, difesa e gestione del
patrimonio forestale dell'Assessorato regionale dell'agricoltura,
foreste e ambiente naturale e dell'ufficio di urbanistica
dell'Assessorato regionale del turismo, urbanistica e beni
culturali, o i loro delegati;
d) due rappresentanti designati dalle associazioni ambientaliste
operanti in Valle d'Aosta, ufficialmente riconosciute con decreto
del Ministero dell'ambiente ai sensi della legge 8 luglio 1986, n.
349, e sue successive modificazioni e integrazioni. In caso di più
di due candidature i rappresentanti sono designati dall'Assessore
all'agricoltura, foreste ed ambiente naturale fra i nominativi
proposti;
e) due rappresentanti designati rispettivamente dal Comitato
regionale della caccia e dal Consorzio regionale della pesca;
f) due rappresentanti scelti fra gli imprenditori agricoli a
titolo princi-pale designati dalle più rappresentative associazioni
locali di agricoltori;
g) i Sindaci dei Comuni territorialmente interessati
all'istituzione o all'ampliamento del parco naturale, o loro
delegati.
Presidente
Se nessuno chiede la parola, pongo in
votazione l'articolo 7 testé letto.
Esito della votazione:
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 8.
Articolo 8 (Funzionamento del Comitato regionale per
l'istituzione dei parchi naturali)
1. Il CRIPN esprime le sue scelte a maggioranza dei membri
componenti. In caso di parità del numero di voti, prevale quello
dell'Assessore all'agricoltura, foreste ed ambiente naturale o del
suo delegato.
2. Il CRIPN si riunisce, su convocazione dell'Assessore
all'agricoltura, foreste ed ambiente naturale, ovvero su richiesta
di almeno metà dei componenti rivolta all'Assessore stesso.
3. Su decisione del suo Presidente o su richiesta di tre suoi
membri, il CRIPN può invitare di volta in volta ai suoi lavori
degli esperti di discipline varie.
4. Ai membri del Comitato non appartenenti all'Amministrazione
regio-nale è dovuta, per ogni giornata di riunione, un'indennità di
presenza nella misura prevista per i componenti supplenti della
Commissione regionale di controllo e, qualora non risiedano nel
Comune di Aosta, il rimborso delle spese di viaggio come previsto
per gli impiegati regionali.
Presidente
Se nessuno chiede la parola, pongo in
votazione l'articolo 8 testé letto.
Esito della votazione:
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 9.
Articolo 9 (Piano regionale dei parchi naturali)
1. La Giunta regionale, tenuto conto delle indicazioni dei
soggetti proponenti i parchi naturali e del parere del CRIPN,
predispone un Piano regionale dei parchi naturali, con l'eventuale
individuazione di zone preparco, tramite il Servizio tutela
dell'ambiente naturale e delle foreste.
2. Il Piano deve contenere l'individuazione delle zone da
sottoporre a tutela, con la relativa planimetria.
3. Il Piano, predisposto dalla Giunta, è trasmesso ai Comuni
territorialmente interessati, che hanno novanta giorni di tempo per
esprimere il loro parere. Successivamente il Piano viene sottoposto
all'approvazione del Consiglio regionale.
4. Nel caso in cui i Comuni interessati non si pronuncino entro
il termine di cui al comma tre, il parere si considera
favorevole.
5. Le indicazioni per la stesura del primo Piano regionale dei
parchi naturali devono pervenire al Servizio tutela dell'ambiente
naturale e delle foreste entro quattro mesi dalla data di entrata
in vigore della presente legge.
6. Il primo Piano deve essere predisposto dalla Giunta e
trasmesso ai Comuni per il parere di competenza entro dodici mesi
dalla data di entrata in vigore della presente legge. Il primo
Piano è sottoposto all'esame del Consiglio regionale entro diciotto
mesi dalla data di entrata in vigore della presente legge.
7. Il Piano può essere oggetto di integrazione e revisione
annuale in base alle indicazioni fornite dai soggetti di cui al
comma uno dell'articolo 6 e con l'osservanza della procedura di cui
al presente articolo.
Presidente
Se nessuno chiede la parola, pongo in
votazione l'articolo 9 testé letto.
Esito della votazione:
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 10.
Articolo 10 (Leggi istitutive dei parchi naturali)
1. In conformità ai principi generali enunciati nella presente
legge e alle indicazioni fornite dal Piano regionale dei parchi
naturali, i parchi naturali e le eventuali zone di preparco sono
istituiti ed individuati con legge regionale, che stabilisce per
ciascuno di essi:
a) i confini;
b) il numero dei rappresentanti dei Comuni territorialmente
interessati nel Consiglio di amministrazione dell'Ente parco;
c) la dotazione organica del personale dell'Ente parco;
d) i finanziamenti annui all'Ente parco, in modo da far fronte
agli oneri di istituzione e di gestione. A questi finanziamenti si
possono aggiungere i contributi di enti e di privati nonché
eventuali proventi derivanti dell'attività del parco.
2. I confini dei singoli parchi naturali sono indicati sul
terreno mediante l'apposizione sul perimetro esterno di apposite
tabelle. Le tabelle sono rinnovate periodicamente al fine di
assicurarne la visibilità e leggibilità.
3. Eventuali modificazioni in aumento della superficie dei
parchi naturali sono stabilite con decreto del Presidente della
Giunta regionale previa deliberazione del Consiglio regionale, su
proposta dell'Assessore all'agricoltura, foreste ed ambiente
naturale, d'intesa con i Comuni territorialmente interessati e con
il CRIPN se l'aumento dell'area protetta è superiore a 500
ettari.
4. I territori dei singoli parchi naturali, individuati con le
leggi istitutive sono soggetti ai vincoli di cui al r.d.l. 30
dicembre 1923, n. 3267, convertito, con modificazioni, in legge 8
agosto 1985, n. 431.
Presidente
Se nessuno chiede la parola, pongo in
votazione l'articolo 10 testé letto.
Esito della votazione:
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 11.
Articolo 11 (Enti di gestione dei parchi naturali e loro
organi)
1. Per la gestione dei parchi naturali sono istituiti appositi
Enti dotati di personalità giuridica di diritto pubblico.
2. Sono organi degli Enti gestori dei parchi:
a) il Presidente;
b) il Consiglio di amministrazione;
c) il Direttore del parco;
d) il Collegio dei revisori dei conti.
Presidente
Se nessuno chiede la parola, pongo in
votazione l'articolo 11 testé letto.
Esito della votazione:
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 12.
Articolo 12 (Attribuzioni e competenze del Presidente
dell'ente)
1. Il Presidente dell'Ente è nominato con decreto del Presidente
della Giunta regionale, previa deliberazione della Giunta, sentito
il parere dei Comuni territorialmente interessati, su proposta
dell'Assessore all'agricoltura, foreste ed ambiente naturale, ed è
scelto fra persone particolarmente distintesi nella salvaguardia
dell'ambiente naturale e in possesso di idonei titoli culturali e
professionali.
2. Il Presidente dura in carica per cinque anni e può essere
riconfermato.
3. Il Presidente
a) ha la legale rappresentanza dell'Ente, di cui indirizza e
coordina le attività in funzione dei fini istituzionali ed espleta
le funzioni che gli sono delegate dal Consiglio di
amministrazione;
b) convoca e presiede il Consiglio di amministrazione e fissa
gli oggetti all'ordine del giorno delle rispettive riunioni;
c) firma, unitamente al segretario, i verbali delle riunioni del
Consiglio di amministrazione che ha presieduto;
d) controlla il funzionamento degli uffici, dei servizi e del
personale dipendente;
e) sorveglia l'esecuzione delle deliberazioni e dà le direttive
in conformità alle norme della legge, dei regolamenti nonché delle
deliberazioni del Consiglio di amministrazione;
f) sta in giudizio nell'interesse dell'Ente, sia come attore sia
come convenuto; provvede agli atti conservativi dei diritti
dell'Ente e promuove le azioni possessorie nell'interesse dell'Ente
stesso salvo ratifica del Consiglio di amministrazione;
g) stipula i contratti;
h) rende conto annualmente al Consiglio di amministrazione della
gestione e dell'attività dell'Ente;
i) ordina il pagamento delle spese preventivamente approvate ed
impegnate dal Consiglio di amministrazione, firma i mandati di
pagamento e gli atti contabili con il concorso del direttore, ed ha
facoltà di delegare la firma degli atti al vicepresidente del
Consiglio di amministrazione;
l) adotta, nei casi di urgenza, deliberazioni di competenza del
Consiglio di amministrazione, salvo riferirne, per la ratifica,
alla prima riunione successiva.
Presidente
Se nessuno chiede la parola, pongo in
votazione l'articolo 12 testé letto.
Esito della votazione:
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 13.
Articolo 13 (Composizione, attribuzioni e competenze, del
Consiglio di amministrazione)
1. Il Consiglio di amministrazione è così composto:
a) dal presidente dell'Ente parco;
b) dal dirigente del Servizio tutela dell'ambiente naturale e
delle foreste dell'Assessorato regionale dell'agricoltura, foreste
ed ambiente naturale, o suo delegato;
c) dal dirigente dell'Ufficio regionale di urbanistica
dell'Assessorato regionale del turismo, urbanistica e beni
culturali, o suo delegato;
d) da un rappresentante dell'Assessorato dell'agricoltura,
foreste ed ambiente naturale, nominato dall'Assessore
competente;
e) da rappresentanti scelti dai Comuni territorialmente
interessati, il cui numero è precisato nelle leggi istitutive dei
singoli parchi;
f) da un rappresentante dei proprietari dei terreni inclusi nel
parco designato dall'assemblea degli stessi all'uopo convocata
dall'Assessore all'agricoltura, foreste ed ambiente naturale;
g) dal direttore del Museo regionale di scienze naturali di
Saint-Pierre o suo delegato, purché componente del comitato
scientifico del Museo stesso;
h) dal comandante la stazione forestale nella cui giurisdizione
ricade tutta o la maggior percentuale del singolo parco naturale o
suo delegato;
i) da un rappresentante designato dalle associazioni
ambientaliste operanti in Valle d'Aosta, ufficialmente riconosciute
con decreto del Ministero dell'ambiente ai sensi della legge 8
luglio 1986, n. 349 e successive modificazioni e integrazioni. In
caso di più candidature il rappresentante è designato
dall'Assessore all'agricoltura, foreste ed ambiente naturale fra i
nominativi proposti.
2. In caso di ampliamento di un singolo parco naturale
interessante il territorio di altri Comuni limitrofi, per una
superficie non inferiore a 500 ettari, il numero dei rappresentanti
comunali nel Consiglio di amministrazione è modificato con decreto
del Presidente della Giunta regionale, in proporzione alla nuova
superficie sottoposta a tutela, previa deliberazione del Consiglio
regionale su proposta dell'Assessore all'agricoltura, foreste ed
ambiente naturale, per consentire la partecipazione dei
rappresentanti dei Comuni cui l'ampliamento del parco si
riferisce.
3. Il Consiglio di amministrazione elegge nel suo seno il
vicepresidente ed il segretario.
4. I membri del Consiglio di amministrazione sono nominati con
decreto dell'Assessore all'agricoltura, foreste ed ambiente
naturale, sentita la Giunta regionale, e durano in carica per 5
anni, potendo essere riconfermati.
5. Spetta al Consiglio di amministrazione deliberare e
provvedere in merito a:
a) approvazione del bilancio preventivo e del conto
consuntivo;
b) destinazioni e modalità d'impiego delle somme stanziate in
bilancio;
c) azioni in giudizio civile o penale, salvo la competenza del
presidente circa gli atti conservativi e le azioni possessorie;
d) approvazione del proprio regolamento interno e di altri
regolamenti necessari al funzionamento degli organi, delle
commissioni, dei servizi, degli uffici e dell'eventuale personale
dipendente;
e) ogni altro regolamento che si renda necessario
all'espletamento delle funzioni dell'Ente;
f) costruzione, sistemazione straordinaria e ordinaria
manutenzione di mulattiere, sentieri e fabbricati, ed esecuzione di
altre opere attinenti alle finalità del parco;
g) ogni azione suscettibile di diffondere la conoscenza e di
migliorare la situazione del parco;
h) adozione del piano di gestione territoriale del parco e dei
programmi di valorizzazione redatti sulla base di studi
appositamente predisposti;
i) qualsiasi attività avente attinenza con le finalità
dell'Ente, con possibilità di avvalersi della collaborazione di
istituti, enti e associazioni ambientaliste.
6. Il Consiglio di amministrazione si riunisce almeno quattro
volte al-l'anno, su convocazione del presidente dell'ente. Per la
validità delle riu-nioni è necessaria la presenza della maggioranza
dei suoi componenti. Le deliberazioni sono adottate a maggioranza
dei presenti; in caso di parità prevale il voto del presidente. Il
direttore del parco partecipa alle riunioni del Consiglio di
Amministrazione senza diritto di voto.
Presidente
Se nessuno chiede la parola, pongo in
votazione l'articolo 13 testé letto.
Esito della votazione:
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 14.
Articolo 14 (Attribuzioni e competenze del direttore del
parco)
1. Il direttore del parco è responsabile della conservazione del
parco affidatogli ed esercita la vigilanza sulle attività che si
svolgono all'interno di questo; provvede a far osservare i vincoli
e i divieti, le prescrizioni e le disposizioni di legge e di
regolamento; dirige i servizi e uffici dell'Ente e adotta le
decisioni necessarie per il loro migliore funzionamento; è
incaricato della trattazione degli affari di ordinaria
amministrazione; attua le deliberazioni del Consiglio di
amministrazione; partecipa alle riunioni del Consiglio di
amministrazione del parco senza diritto di voto.
Presidente
Se nessuno chiede la parola, pongo in
votazione l'articolo 14 testé letto.
Esito della votazione:
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 15.
Articolo 15 (Collegio dei revisori dei conti)
1. Il controllo sulla gestione finanziaria dell'Ente parco è
effettuato da tre revisori dei conti nominati dalla Giunta
regionale, sentiti i Comuni territorialmente interessati, aventi
requisiti professionali adeguati.
2. I revisori dei conti durano in carica per un quinquennio e
possono essere riconfermati.
3. I revisori dei conti riferiscono al Consiglio di
amministrazione e alla Giunta regionale sui risultati connessi alla
loro attività.
Presidente
Se nessuno chiede la parola, pongo in
votazione l'articolo 15 testé letto.
Esito della votazione:
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 16.
Articolo 16 (Indennità, compensi e rimborsi)
1. Compete alla Giunta regionale di fissare con propria
deliberazione i compensi dei componenti del Consiglio di
amministrazione e del Collegio dei revisori dei conti in base ai
criteri fissati nei commi due, tre, quattro e cinque.
2. L'indennità di carica mensile lorda del Presidente del
Consiglio di amministrazione può variare da un minimo del 25 per
cento ad un massimo del 50 per cento dell'indennità di carica
mensile lorda spettante ai Consiglieri regionali.
3. Agli altri componenti del Consiglio di amministrazione e ai
componenti il Collegio dei revisori dei conti spetta un gettone di
presenza che non può superare la diaria giornaliera dei consiglieri
regionali, oltre al rimborso delle spese di viaggio e di
pernottamento, in caso di missione, nella misura effettivamente
sostenuta.
4. A tutti i membri del Consiglio di amministrazione e del
Collegio dei revisori dei conti competono altresì l'indennità
chilometrica ed il rimborso delle spese sostenute, con l'uso del
mezzo proprio, per i pedaggi autostradali, nella misura stabilita
dalle vigenti norme per il personale regionale.
5. Le indennità, i compensi ed i rimborsi di cui ai commi due,
tre e quattro sono corrisposti a carico del bilancio dell'Ente
parco.
6. Le indennità, i compensi ed i rimborsi di cui ai commi due,
tre e quattro sono corrisposti a carico del bilancio dell'Ente
parco.
Presidente
Ha chiesto la parola l'Assessore
all'Agricoltura, Foreste ed Ambiente naturale, Lanièce; ne ha
facoltà.
Lanièce (DC)
Vorrei far notare che il sesto comma è
una ripetizione del quinto, per cui dovrebbe essere tolto.
Presidente
Se nessuno chiede la parola, pongo in
votazione la soppressione del sesto comma dell'articolo 16.
Esito della votazione:
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 16
emendato.
Articolo 16 (Indennità, compensi e rimborsi)
1. Compete alla Giunta regionale di fissare con propria
deliberazione i compensi dei componenti del Consiglio di
amministrazione e del Collegio dei revisori dei conti in base ai
criteri fissati nei commi due, tre, quattro e cinque.
2. L'indennità di carica mensile lorda del Presidente del
Consiglio di amministrazione può variare da un minimo del
venticinque per cento ad un massimo del cinquanta per cento
dell'indennità di carica mensile lorda spettante ai Consiglieri
regionali.
3. Agli altri componenti del Consiglio di amministrazione e ai
componenti il Collegio dei revisori dei conti spetta un gettone di
presenza che non può superare la diaria giornaliera dei consiglieri
regionali, oltre al rimborso delle spese di viaggio e di
pernottamento, in caso di missione, nella misura effettivamente
sostenuta.
4. A tutti i membri del Consiglio di amministrazione e del
Collegio dei revisori dei conti competono altresì l'indennità
chilometrica ed il rimborso delle spese sostenute, con l'uso del
mezzo proprio, per i pedaggi autostradali, nella misura stabilita
dalle vigenti norme per il personale regionale.
5. Le indennità, i compensi ed i rimborsi di cui ai commi due,
tre e quattro sono corrisposti a carico del bilancio dell'Ente
parco.
Presidente
Se nessuno chiede la parola, pongo in
votazione l'articolo 16 emendato testé letto.
Esito della votazione:
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 17.
Articolo 17 (Personale dell'Ente parco)
1. Ogni Ente parco è dotato di apposito personale, al quale si
applica lo stato giuridico e il trattamento economico previsto per
il personale regionale.
2. Il personale è inquadrato nel ruolo dell'Ente parco e dipende
direttamente dall'Ente stesso. La dotazione organica è precisata
nelle leggi istitutive dei singoli parchi naturali.
3. L'Ente parco può avvalersi di accompagnatori naturalistici
incaricati di guidare ed assistere i visitatori dell'area protetta
nelle escursioni, attività e presa di conoscenza con esclusione di
itinerari di carattere alpinistico.
4. L'Ente parco può organizzare corsi obbligatori di formazione
e di specializzazione per tutto il suo personale, su materie e con
la frequenza che esso ritiene opportune.
5. Le modalità e i criteri di applicazione di quanto contenuto
nei commi tre e quattro saranno specificati nel regolamento interno
dell'Ente parco.
Presidente
Se nessuno chiede la parola, pongo in
votazione l'articolo 17 testé letto.
Esito della votazione:
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 18.
Articolo 18 (Piano di gestione territoriale dei
parchi)
1. Per ogni parco naturale individuato ed istituito secondo le
norme della presente legge, l'Ente gestore deve predisporre entro
dodici mesi dalla sua costituzione un piano di gestione
territoriale del parco, con una sua eventuale zonazione, al fine di
disciplinarne l'uso, nel rispetto delle finalità istitutive.
2. Il Piano, di carattere interdisciplinare è redatto da esperti
nelle varie discipline della pianificazione territoriale,
ambientale e naturalistica, che devono tener conto dei vincoli
statali e regionali di tutela ambientale esistenti.
3. I piani di gestione territoriale devono inoltre prevedere il
divieto di attività e opere che possono compromettere la
salvaguardia del paesaggio e degli ambienti naturali tutelati, con
particolare riguardo alla flora, alla fauna e ai rispettivi
habitat, ed in ispecie:
a) l'esercizio della caccia, fatti salvi gli abbattimenti
consentiti per il controllo della specie ai sensi dei commi due e
tre dell'articolo 12 della legge 27 dicembre 1977, n. 968, recante:
"Principi generali e disposizioni per la protezione e la tutela
della fauna e la disciplina della caccia";
b) l'esercizio non regolamentato della pesca;
c) la cattura, la detenzione ed il disturbo delle specie
animali;
d) la raccolta ed il danneggiamento delle specie vegetali
spontanee, dei licheni e dei funghi, fatto salvo quanto previsto
dall'articolo 3 della legge regionale 31 marzo 1977, n. 16,
concernente: "Norme per la disciplina della raccolta dei funghi e
per la tutela di alcune specie della fauna inferiore";
e) l'introduzione e la reintroduzione di specie animali o
vegetali suscettibili di alterare gli equilibri naturali;
f) l'introduzione e l'impiego di qualsiasi mezzo atto a
sopprimere o alterare i cicli geo-biologici;
g) gli scarichi e le immissioni di sostanze solide, liquide o
gassose nocive nel terreno, nei corsi d'acqua e nell'aria, anche se
in quantità inferiore a quelle ammesse dalla legislazione statale o
regionale vigente;
h) l'impiego nell'attività agro-silvo-pastorale di sostanze
chimiche costituenti grave pericolo per i valori ambientali;
i) la coltivazione di cave, lo sfruttamento di miniere, le
ricerche minerarie e l'asportazione di minerali;
l) le modificazioni del regime delle acque incompatibili con le
finalità del parco;
m) l'accensione di fuochi all'aperto al di fuori dei luoghi
consentiti.
4) I piani di gestione territoriale sono adottati dal Consiglio
di amministrazione dell'Ente parco e devono essere trasmessi alla
Giunta regionale che ne dà notizia nel Bollettino Ufficiale della
Regione con l'indicazione della sede in cui chiunque può prendere
visione degli elaborati. Entro sessanta giorni, decorrenti dal
giorno della pubblicazione nel Bollettino Ufficiale, i Comuni
interessati e chiunque vi abbia interesse possono far pervenire le
proprie osservazioni alla Giunta regionale.
5. La Giunta regionale, esaminate le osservazioni di cui al
comma quattro, provvede alla stesura del testo definitivo dei piani
e li sottopone al Consiglio regionale per l'approvazione.
6. Le indicazioni contenute nei piani di gestione territoriale,
una volta approvate dal Consiglio regionale, si sostituiscono ad
eventuali previsioni difformi degli strumenti urbanistici
vigenti.
7. Ai piani di gestione territoriale possono essere apportate
modificazioni secondo le procedure di cui ai commi quattro e
cinque.
Presidente
Se nessuno chiede la parola, pongo in
votazione l'articolo 18 testé letto.
Esito della votazione:
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 19.
Articolo 19 (Divieti transitori)
1. Nelle aree individuate nel Piano regionale dei parchi
naturali di cui all'articolo 9, fino alla data di entrata in vigore
dei piani di gestione territoriale, sono comunque vietati i
seguenti interventi ed attività:
a) la costruzione di nuove strade o piste o l'ampliamento di
quelle esistenti;
b) la costruzione di nuovi edifici;
c) le attività previste alle lettere a), c), d), e), f), i), l)
del comma tre dell'articolo 18.
Presidente
Do lettura di un emendamento all'articolo
19, proposto dall'Assessore all'Agricoltura, Foreste ed Ambiente
naturale, Lanièce.
Emendamento Articolo 19, punto a) - dopo la parole "strade"
togliere le parole "o piste o l'ampliamento di quelle
esistenti".
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Io voterò contro l'emendamento
dell'Assessore, perché il testo dell'articolo 19, già approvato dal
Consiglio nel luglio dello scorso anno, era stato concordato dopo
un lungo ed accurato lavoro in sede di Commissione. A mio avviso, è
bene che il divieto transitorio, anche per ragioni di chiarezza,
conservi la vecchia formulazione.
Faccio notare che neanche il Presidente della Commissione di
Coordinamento ha fatto osservazioni su questo articolo, per cui
credo che la proposta dell'Assessore Lanièce non sia
giustificata.
Presidente
Assessore Lanièce...?
L'Assessore Lanièce conferma l'emendamento. Se nessuno chiede la
parola, pongo in votazione l'emendamento all'articolo 19 proposto
dall'Assessore Lanièce.
Esito della votazione:
Presenti: 32
Votanti: 24
Favorevoli: 21
Contrari: 3
Astenuti: 8 (Agnesod, Andrione, Louvin, Marcoz, Perrin,
Stévenin, Vallet e Viérin)
Il Consiglio approva.
Presidente
Do lettura dell'articolo 19
emendato.
Articolo 19 (Divieti transitori)
1. Nelle aree individuate nel Piano regionale dei parchi
naturali di cui all'articolo 9, fino alla data di entrata in vigore
dei piani di gestione territoriale, sono comunque vietati i
seguenti interventi ed attività:
a) la costruzione di nuove strade;
b) la costruzione di nuovi edifici;
c) le attività previste alle lettere a), c), d), e), f), i), l)
del comma tre dell'articolo 18.
Presidente
Se nessuno chiede la parola, pongo in
votazione l'articolo 19 emendato, testé letto.
Esito della votazione:
Presenti: 32
Votanti: 21
Favorevoli: 21
Astenuti: 11 (Agnesod, Andrione, Lanivi, Maquignaz, Marcoz,
Mostacchi, Perrin, Rollandin, Stévenin, Vallet e Viérin)
Il Consiglio approva
Presidente
Do lettura dell'articolo 20.
Articolo 20 (Concessioni ed autorizzazioni)
1. Le concessioni o autorizzazioni per l'esecuzione di opere od
interventi localizzati nell'area del parco naturale sono rilasciate
dai rispettivi enti competenti, che devono tener conto delle
finalità istitutive del parco ed osservare le disposizioni previste
dal piano di gestione territoriale dello stesso. A tal fine gli
enti competenti provvedono, prima di rilasciare le concessioni o
autorizzazioni, a dare comunicazione della richiesta all'Ente
parco, che ha venti giorni di tempo per eventuali osservazioni.
Presidente
Se nessuno chiede la parola, pongo in
votazione l'articolo 20 testé letto.
Esito della votazione:
Presenti, votanti e favorevoli: 33
Il Consiglio approva all'unanimità
Presidente
Do lettura dell'articolo 21.
Articolo 21 (Valorizzazione dell'ambiente naturale ed
incentivazioni economiche)
1. La Regione, al fine di conseguire gli obiettivi sociali,
economici e culturali che essa si prefigge con la presente legge,
promuove e coordina studi, rilievi, cartografie e pubblicazioni
atti ad approfondire la conoscenza dei vari elementi, aspetti ed
espressioni che concorrono a costituire l'insieme dell'area
naturale protetta.
2. Gli Enti gestori dei parchi stimolano e promuovono la
costituzione di strutture e di infrastrutture e suscitano
iniziative, idonee tutte a valorizzare l'ambiente naturale e ad
attrarvi ed interessare il pubblico dei visitatori, purché
compatibili con la finalità istituzionale dei parchi naturali.
3. Al fine di cointeressare le popolazioni residenti al miglior
funzionamento dei parchi naturali ed al conseguimento degli
obiettivi della presente legge, tenuto conto dei vincoli e delle
limitazioni al godimento della proprietà conseguenti
all'istituzione di un'area naturale protetta in un ambiente montano
particolarmente difficoltoso, la Regione interviene sia nel
finanziamento che nell'esecuzione delle opere o attività di seguito
indicate, purché compatibili con le finalità dei parchi e con il
piano di gestione territoriale degli stessi, prevedendo:
a) l'aumento del 20 per cento dell'entità dei contributi e dei
finanziamenti, ove previsti da leggi regionali, fino alla
concorrenza massima del 100 per cento dei lavori previsti per opere
di nuova realizzazione, conservazione e restauro ambientale, ivi
compresi i recuperi conservativi di edifici e le opere per
conservare e restaurare i manufatti. L'aumento è invece del 10 per
cento relativamente al contributo o al finanziamento per le zone
preparco, ove istituite;
b) l'assunzione a carico della Regione delle spese relative allo
studio di piani di assestamento anche delle foreste di proprietà
privata associate nelle varie forme di legge;
c) l'assunzione a carico della Regione delle spese e delle
operazioni di cui alla legge regionale 7 agosto 1986, n. 44,
concernente: "Disposizioni recanti provvedimenti per promuovere ed
incoraggiare la selvicoltura".
4. Le incentivazioni previste dal presente articolo sono estese
alla parte del territorio valdostano ricadente entro i confini del
Parco nazionale del Gran Paradiso e dei parchi e aree naturali
protette nazionali ed internazionali da istituirsi.
Presidente
Do lettura di un emendamento
all'articolo 21, proposto dal Consigliere Riccarand.
Emendamento Articolo 21, comma 3, punto a) - eliminare le
parole "nuova realizzazione,".
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Il senso dell'emendamento, col
quale si propone di togliere le parole "nuova realizzazione", è già
stato spiegato dal sottoscritto e dal Consigliere Perrin. Si tratta
di tornare al testo approvato dal Consiglio lo scorso anno che
aveva lo scopo di aumentare del venti per cento, nella zona
protetta, i contributi normalmente elargiti dalla Regione sulla
base delle proprie leggi per la costruzione di edifici e manufatti
agricoli ed agrituristici, nonché le abitazioni e le installazioni
agricole già esistenti.
Prevedere invece indiscriminatamente un contributo maggiorato
all'interno di una zona protetta per nuove costruzioni, è molto
pericoloso e potrebbe anche essere oggetto di rilievo da parte del
Presidente della Commissione di Coordinamento e motivo della
bocciatura della legge, perché sarebbe difficilmente comprensibile
che una Amministrazione pubblica da una parte dichiari di voler
proteggere una zona e dall'altra conceda contributi, addirittura
maggiorati rispetto a quelli normali, per realizzare nuove
costruzioni.
Siccome c'è il rischio che attraverso la dizione "nuove
costruzioni" possa passare di tutto e quindi anche una forte spinta
a rendere edificabili nuove aree per fini speculativi, noi dobbiamo
preoccuparci che questo non avvenga.
Se torniamo al testo già approvato l'anno scorso dal Consiglio,
diamo una forte incentivazione ed un premio sostanziale a chi si
trova all'interno delle zone adibite a parco e che ha beni,
manufatti e case da sistemare - questo è giusto - però non possiamo
dare un premio anche alle nuove realizzazioni, perché credo che in
questo settore ci voglia una certa cautela, specie in quelle zone
che riteniamo di dover proteggere per le loro naturali
caratteristiche ambientali.
Presidente
Ha chiesto la parola l'Assessore
all'Agricoltura, Foreste ed Ambiente naturale, Lanièce; ne ha
facoltà.
Lanièce (DC)
Ho già spiegato in Commissione le ragioni
dell'inserimento della dizione "nuove realizzazioni". Spesso,
dovendo ristrutturare un alpeggio composto da tre o quattro
fabbricati, si costruisce un solo nuovo fabbricato in una posizione
più strategica e poi ci sono in progetto delle strutture
agroturistiche, per la cui realizzazione non è sufficiente
ristrutturare il fabbricato esistente, ma occorre ampliarlo, ma
questo intervento viene considerato come un nuovo fabbricato.
Togliendo le parole "nuova realizzazione" noi penalizziamo i
proprietari di queste strutture, perché permettiamo loro di
effettuare solo piccoli interventi.
Io credo che non si potranno fare grossi danni, perché i piani
di gestione territoriale dei parchi e delle zone protette non
prevederanno certamente zone antropizzate o aree fabbricabili.
Abbiamo già ripetuto che questo particolare concerne soprattutto
la zona antropizzata del Parco del Gran Paradiso, nella quale sono
compresi interi Comuni. E' giusto che chi intende fare un opificio
o una piccola officina meccanica artigianale in uno di questi
Comuni, prenda qualcosa, perché ciò serve a mantenere la
popolazione in montagna. E' giusto che chi fa un investimento
turistico in quelle zone, piuttosto che nel fondovalle, sia
premiato con un contributo maggiorato del venti per cento e
quand'anche si facesse un solo albergo, penso che la legge
raggiungerebbe lo scopo di rivitalizzare la montagna.
Tutti i nostri discorsi relativi al permanere in montagna
("Bisogna rimanere in montagna") non servono a nulla e rimangono
fine a se stessi se non sono accompagnati da incentivi
concreti.
Abbiamo già detto che negli altri parchi questa situazione non
si verificherà, perché lì si potranno fare solo nuovi alpeggi, ma
non insediamenti d'altro tipo.
Il pericolo potrebbe essere l'insediamento di seconde case, ma
queste non sarebbero più convenienti, visto che la Regione non dà
alcun contributo o incentivo alla loro realizzazione...
Dei giovani di Valsavarenche, potendo scegliere se costruire la
prima casa a Villeneuve, dove otterrebbero un finanziamento di
ottanta o novanta milioni, o a Valsavarenche, dove otterrebbero il
venti per cento in più, potrebbero decidere di farsela a
Valsavarenche. Non credo che da questa decisione derivi un danno
all'ambiente, anzi credo proprio che l'ambiente trarrebbe un
vantaggio dal fatto che il paese venga mantenuto vivo.
Se la creazione dei parchi ha lo scopo di spopolare la montagna,
do pienamente ragione al Consigliere Riccarand e allora togliamo
immediatamente le parole "nuova realizzazione", ma non credo che
sia questo lo scopo della legge. Comunque io non credo che si
possano estendere le nuove costruzioni.
Sarebbe comodo se la legge elencasse tutti i casi, ma dovremmo
predisporre un articolo pressoché infinito. Siccome i piani
regolato-ri sono proposti dai nostri Comuni e sono approvati
dall'Assesso-rato al Turismo, Urbanistica e Beni culturali e in
futuro anche da altri Assessorati, credo che ci sia sempre la
possibilità di limitare e frenare le nuove costruzioni, ma io mi
rifiuto di credere che i nostri amministratori comunali si
lasceranno prendere la mano, fino al punto da largheggiare nel
trasformare in aree edificabili le zone vincolate delle aree
protette o dei parchi.
Poiché non penso che ciò possa verificarsi, credo che si tratti
di un timore che in realtà non esiste. Forse è una questione più
psicologica che reale.
Torno a ripetere che la dizione "nuova costruzione" è stata
inserita nel testo per aiutare a restare in montagna quelli che
abitano nelle zone antropizzate del parco, ma non nelle altre.
Presidente
Ha chiesto la parola il Consigliere
Andrione; ne ha facoltà.
Andrione (UV)
Il faut tenir compte également de
comment une loi se présente. Donner plus d'argent pour les
nouvelles constructions, à une lecture normale de la loi, donne
l'impression de vouloir favoriser de nouvelles constructions. Ce
que l'Assesseur vient d'expliquer, dans le premier cas, pour les
étables, les tramoils et cetera, c'est un problème qui doit être
résolu au niveau de plan d'aménagement, parce que les transferts de
volumétrie sont toujours admissibles. S'il y a un tramoil qui est
abandonné et l'on en construit un autre, d'un autre côté, qui
comprend deux tramoils, le transfert de volumétrie permet de
construire, dans un endroit stratégique, comme vous l'avez dit, ce
qui est nécessaire de construire. Pour ce qui est des zones...
(...Interruption...)
...Prenons, par exemple, le cas de Champdepraz. Nous en avons
parlé, il n'y a pas besoin de donner des incitations de ce
genre.
Deuxième point. Pour la question des zones anthropisées, surtout
dans les vallées du parc du Grand-Paradis, faisons quelque chose
pour récupérer ce qui existe, ce qui est beaucoup plus important
que de construire quelque chose de nouveau. Il y a des villages qui
sont complètement abandonnés et il y beaucoup d'espace et de belles
choses à faire. Là effectivement c'est une nécessité. De voir ce
que nous appelons en patois des "césaut", ce n'est pas vraiment ce
que nous demandons. Ces quelques villas qui ont été construites
récemment et qui ne sont pas faites par les artisans locaux, ce
sont certainement de nouvelles constructions qui ne servent qu'un
certain type de clientèle.
Je me permets d'insister afin que l'Assesseur accepte cet
amendement qui améliore la loi et permet certainement toutes les
opérations nécessaires pour maintenir la population alpine sur
l'endroit.
Président
Le Conseiller Perrin a demandé la parole; il
en a la faculté.
Perrin (UV)
Je me répète et je répète ce que d'autres
ont déjà dit. Je pense qu'en enlevant les deux mots "nuova
realizzazione", on n'enlève rien à la loi et on permet de faire ce
que monsieur l'Assesseur a dit. Nous sommes autant que lui
préoccupés afin que la population puisse rester dans les vallées
latérales, dans les hautes vallées, et qu'elle puisse continuer
l'activité agro-sylvo-pastorale. L'intervention de type financier
supplémentaire à l'activité ne nous préoccupe pas.
Notre préoccupation découle du fait que les appétits peuvent
être d'autre genre. Il est vrai que dans la loi on dit que ces
contributions seront données pour les oeuvres ou les activités qui
sont compatibles avec les finalités du parc et avec le plan de
gestion territorial du parc même, mais c'est quand même
dangereux.
D'ailleurs, vous avez parlé des alpages, monsieur l'Assesseur,
mais cela est prévu par la loi n. 30. Le fait de transformer les
anciennes étables en une seule étable rationnelle est prévu et,
donc, dans ce cas il y aurait la possibilité de donner cette
contribution complémentaire, parce que la loi sauvegarde les
activités agro-sylvo-pastorales. Alors, ou on formule mieux ce
texte et on groupe les oeuvres de nouvelle construction uniquement
aux activités agricoles et agrotouristiques, et alors il aurait un
sens, ou bien nous insistons pour qu'on l'enlève.
Presidente
Se nessuno chiede la parola, pongo in
votazione l'emendamento proposto dal Consigliere Riccarand, del
quale abbiamo già dato lettura.
Esito della votazione:
Presenti: 35
Votanti: 35
Favorevoli: 16
Contrari: 19
Il Consiglio non approva
Presidente
Se nessuno chiede la parola, pongo in
votazione l'articolo 21, del quale abbiamo già dato lettura.
Esito della votazione:
Presenti: 35
Votanti: 20
Favorevoli: 20
Astenuti: 15 (Agnesod, Andrione, Bich, Faval, Lanivi, Louvin,
Marcoz, Mostacchi, Perrin, Riccarand, Rollandin, Stévenin, Vallet,
Viérin e Voyat)
Il Consiglio approva
Presidente
Do lettura dell'articolo 22.
Articolo 22 (Indennizzi)
1. Quando, all'interno dei parchi naturali, si verifichino
riduzioni documentabili dei redditi agro-silvo-pastorali, in
conseguenza dell'istituzione dei parchi stessi, l'Ente gestore del
parco provvede al conseguente indennizzo. Esso provvede, altresì,
all'indennizzo dei danni provocati dalla fauna selvatica.
2. L'ammontare degli indennizzi di cui al comma uno è
determinato dall'Ente, sentito il parere dei competenti Servizi
dell'Assessorato regionale dell'agricoltura, foreste ed ambiente
naturale.
Presidente
Se nessuno chiede la parola, pongo in
votazione l'articolo 22 testé letto.
Esito della votazione:
Presenti, votanti e favorevoli: 35
Il Consiglio approva all'unanimità.
Presidente
Do lettura dell'articolo 23.
Articolo 23 (Acquisizione di beni immobili)
1. Gli Enti gestori dei parchi possono acquisire, nelle forme
previste dalle vigenti leggi, i beni immobili necessari al loro
funzionamento, provvedendo alla loro eventuale sistemazione e
ristrutturazione.
Presidente
Se nessuno chiede la parola, pongo in
votazione l'articolo 2' testé letto.
Esito della votazione:
Presenti, votanti e favorevoli: 35
Il Consiglio approva all'unanimità.
Presidente
Do lettura dell'articolo 24.
Capo III Riserve Naturali e Riserve Naturali
Integrali
Articolo 24 (Istituzione delle riserve naturali e riserve
naturali integrali)
1. Fatta salva l'istituzione di riserve naturali integrali
all'interno dei parchi naturali, quando previste da una eventuale
zonazione del piano di gestione territoriale di cui all'articolo
18, l'individuazione delle riserve naturali o delle altre riserve
naturali integrali e la delimitazione cartografica in scala
opportuna dei loro confini è fatta con deliberazione della Giunta
regionale, su proposta dell'Assessore all'agricoltura, foreste ed
ambiente naturale.
2. La deliberazione della Giunta di cui al comma uno è inviata
ai Comuni territorialmente interessati. Entro sessanta giorni
decorrenti dal giorno del ricevimento della deliberazione i Comuni
e i proprietari o i conduttori dei fondi possono far pervenire le
loro osservazioni all'Assessorato regionale dell'agricoltura,
foreste ed ambiente naturale.
3. Decorso il termine di cui al comma due la Regione, ove
sussista il consenso dei proprietari o conduttori dei fondi
costituenti almeno i due terzi della superficie complessiva che si
intende vincolare, decide sulle opposizioni presentate, e su
proposta dell'Assessore all'agricoltura, foreste ed ambiente
naturale, provvede con decreto del Presidente della Giunta
regionale all'istituzione della riserva.
4. Il consenso dei proprietari o conduttori dei fondi si ritiene
validamente accordato nel caso non sia stata presentata formale
opposizione.
5. Quando l aree che si intendono individuare per la creazione
di riserve naturali o di riserve naturali integrali siano già state
destinate nei piani regolatori dei Comuni interessati ad aree
naturali protette, il Presidente della Giunta regionale provvede
direttamente con proprio decreto.
6. I confini della riserva sono indicati sul terreno mediante
l'apposizione sul perimetro esterno di apposite tabelle, rinnovate
periodicamente al fine di assicurarne la visibilità e
leggibilità.
7. La Regione, in via eccezionale ed in vista di particolari
necessità di conservazione delle riserve naturali e delle riserve
naturali integrali, può disporre la costituzione coattiva delle
stesse.
Presidente
Se nessuno chiede la parola, pongo in
votazione l'articolo 24 testé letto.
Esito della votazione:
Presenti, votanti e favorevoli: 35
Il Consiglio approva all'unanimità.
Presidente
Do lettura dell'articolo 25.
Articolo 25 (Vincoli di tutela per le riserve naturali)
1. I provvedimenti di istituzione delle riserve naturali devono
prevedere il divieto di attività od opere che possono
comprometterne la salvaguardia ed in particolare:
a) modificare o alterare in senso negativo gli elementi che
compongono il biòtopo o il geòtopo;
b) depositare rifiuti o materiale di qualsiasi genere, fare
opere di bonifica o prosciugamento terreno non compatibili con le
finalità della presente legge;
c) operare scavi o coltivare cave o torbiere quando siano
incompatibili con le finalità di istituzione dell'area.
d) esercitare la caccia.
2. Sono fatte salve le usuali operazioni agricole e forestali
all'interno delle riserve naturali, salvo diversamente disposto dai
provvedimenti di individuazione delle aree stesse. In questo caso
la Regione provvede all'indennizzo ai proprietari dei mancati
redditi agro-silvo-pastorali.
3. Qualora si dovessero effettuare operazioni i martellata per
l'utilizzazione del bosco, il personale del corpo forestale dovrà
tenere conto delle finalità istitutive della riserva ed evitare
quindi quelle forme di taglio che possono arrecare pregiudizio alle
zone indicate nella lett. a) del comma due dell'articolo 4, quali
il taglio raso e il rilascio di un numero di matricine comunque
inferiore a 250 piante per ettaro.
4. Per quanto attiene alle riserve naturali integrali si
osservano i vincoli di tutela previsti dall'articolo 5.
Presidente
Se nessuno chiede la parola, pongo in
votazione l'articolo 25 testé letto.
Esito della votazione:
Presenti, votanti e favorevoli: 35
Il Consiglio approva all'unanimità.
Presidente
Do lettura dell'articolo 26.
Capo IV Norme comuni
Articolo 26 (Coordinamento dell'attività delle aree naturali
protette)
1. Il Servizio tutela dell'ambiente naturale e delle foreste
dell'Assessorato regionale dell'agricoltura, foreste ed ambiente
naturale costituisce la struttura tecnica preposta al coordinamento
dell'attività nelle aree naturali protette e, per la specifica
funzione, si avvale del proprio personale e di quello del
dipendente Corpo forestale valdostano.
2. Al fine di agevolare l'espletamento dei compiti sopra
indicati, il Servizio tutela dell'ambiente naturale e delle foreste
può avvalersi della collaborazione del Museo regionale di scienze
naturali di Saint-Pierre, di istituti scientifici e di ricerca
pubblici o privati, nonché di associazioni culturali e
naturalistiche.
3. Il Servizio tutela dell'ambiente naturale e delle foreste,
sulla base degli indirizzi generali stabiliti dall'Assessore
all'agricoltura, foreste ed ambiente naturale, provvede a:
a) elaborare gli studi preliminari per l'istituzione e la
gestione di aree protette;
b) proporre direttive per il coordinamento delle iniziative e
delle attività regionali in materia di aree naturali protette;
c) gestire in prima persona le riserve naturali e le riserve
naturali integrali, quando non siano situate all'interno di un
parco naturale regionale;
d) controllare il raggiungimento dei fini istituzionali delle
aree naturali protette e dell'osservanza delle norme che le
reggono;
e) conservare la lista ufficiale dei parchi naturali e la
documentazione ufficiale relativa alle singole aree naturali
protette;
f) organizzare corsi di formazione e aggiornamento per personale
dipendente e per i volontari addetti alla sorveglianza delle aree
protette;
g) prevedere quant'altro si renda necessario all'attuazione di
una efficace politica di protezione delle aree naturali.
PresidenteSe nessuno chiede la parola, pongo in votazione
l'articolo 26 testé letto.
Esito della votazione:
Presenti, votanti e favorevoli: 35
Il Consiglio approva all'unanimità.
PresidenteDo lettura dell'articolo 27.
Articolo 27 (Sorveglianza)
1. Le funzioni di sorveglianza per l'applicazione dei divieti e
delle prescrizioni posti a tutela dei parchi naturali protetti con
la presente legge e dai singoli strumenti istitutivi, oltre che dal
Corpo forestale valdostano, possono essere espletate da appositi
guardia parco inseriti nella pianta organica degli Enti. Il
personale di sorveglianza è comunque posto alle dirette dipendenze
dei direttori dei singoli parchi.
2. Il numero dei forestali distaccati addetti alla sorveglianza
dei singoli parchi naturali viene calcolato orientativamente nella
misura di un forestale ogni 1000 ettari o sua frazione di
territorio naturale protetto. Tale numero può comunque subire lievi
variazioni in relazione all'orografia della zona e alla facilità di
accesso e controllo del territorio, calcolando, nella misura più
favorevole, un forestale ogni 800 ettari e, nella misura più
sfavorevole, uno ogni 2000 ettari.
PresidenteDo lettura di un emendamento sostitutivo del 1° comma
dell'articolo 27, proposto dal Consigliere Riccarand.
Emendamento Sostituire il comma 1, con il seguente:
"1. Le funzioni di sorveglianza per l'applicazione dei divieti e
delle prescrizioni posti a tutela dei parchi naturali protetti con
la presente legge e dai singoli strumenti istitutivi sono espletate
oltre che dal personale delle stazioni forestali competenti per
territorio, da apposito personale del Corpo Forestale Valdostano
distaccato e posto alle dirette dipendenze dei direttori dei
parchi".
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Questo emendamento è molto importante,
perché affronta il pro-blema di chi debba svolgere la sorveglianza
nei parchi regionali.
Il provvedimento in oggetto è una legge quadro sui parchi
regionali e quindi stabilisce la normativa generale di tutti i
parchi che verranno istituiti e per la cui sorveglianza la Giunta
prevede di utilizzare apposite guardie, nel senso che ogni ente
autonomo dovrebbe assumere, tramite concorso e rispettando le norme
di legge, del personale da utilizzare come guardiaparco per le
esigenze di sorveglianza.
A noi sembra che questa strada sia poco funzionale, mentre ci
sembra preferibile affidare la sorveglianza a nuclei di guardie
forestali appositamente distaccati presso i singoli parchi. Questa
soluzione alternativa permette agli Enti parco di avere una
notevole funzionalità operativa, perché possono gestire liberamente
le guardie alle loro dipendenze. Il fatto di avere delle guardie
forestali, quindi dei dipendenti dell'Amministrazione regionale,
garantisce l'uso di meccanismi collaudati di reclutamento, di
formazione, di aggiornamento e di mobilità del personale,
altrimenti c'è il rischio di creare tante piccole isole, in cui ci
saranno dei problemi di funzionamento non indifferenti.
Qualcuno ha già fatto l'esempio della guardia che, assunta
giovane in un parco regionale, dopo alcuni anni può farsi male, ha
dei problemi di mobilità, di spostamento..., ma deve comunque
rimanere in forza presso il proprio parco come guardia, perché la
dimensione dell'ente è molto modesta; invece, se fosse una guardia
forestale, opererebbe con maggiore tranquillità, perché potrebbe
comunque essere utilizzata in un'altra attività all'interno del
Corpo forestale. Lo stesso dicasi per il possibile sviluppo di
carriera e per eventuali funzionalità operative.
A noi sembra che la soluzione proposta dall'emendamento, che
affida la sorveglianza ad apposito personale del Corpo forestale,
distaccato e posto alle dirette dipendenze dei direttori dei
parchi, coniughi le esigenze della funzionalità a quelle
dell'unitarietà del servizio di sorveglianza.
Presidente
Ha chiesto la parola il Consigliere Perrin;
ne ha facoltà.
Perrin (UV)
Pour annoncer notre vote favorable à
l'amendement présenté par le Conseiller Riccarand, amendement qui
d'ailleurs avait été longuement discuté en Commission et que la
majorité de la Commission avait approuvé.
En plus des considérations que le Conseiller Riccarand a faites
et des considérations que j'avais avancées tout à l'heure, je crois
qu'il faut signaler la préoccupation pour la différenciation dans
la gestion de la surveillance du parc, à travers le refus de cet
amendement et à travers la création, pour chaque parc régional,
d'un personnel propre au parc, par la création de gardes-parc.
Il y a en plus un fait. Si le personnel de surveillance dépendra
du parc, il devra être formé par le parc même et les gardes-parc
auront des notions complètement différentes les uns des autres. Le
personnel du corps forestier, qui est l'unique personnel de
l'Administration régionale qui est formé de façon différente, parce
que, après un premier concours qui donne accès à l'emploi, les
futurs gardes forestiers doivent suivre un cours qui s'échelonne
sur six, sept, huit mois, avec trois mois, pendant l'été,
d'expérience directe à l'intérieur des maisons forestières. C'est
du personnel qui est hautement qualifié. En plus, le personnel qui
sera placé à la dépendance du directeur du parc pourra suivre un
cours supplémentaire pour un perfectionnement ultérieur.
Nous avons du personnel qui doit être utilisé et qui est
immédiatement disponible, par exemple, pour le parc régional du
Mont-Avic. Le cours pour les gardes forestiers va terminer cet
automne, au mois de septembre ou octobre, et nous aurons là plus de
trente personnes qui vont s'ajouter au 120 personnes présentes
maintenant dans le corps forestier valdôtain. Parmi ces 150
personnes, il y a certainement quelqu'un qui voudra choisir ce type
de travail et qui pourra faire demande d'être placé, pour l'instant
à l'intérieur du parc régional du Mont-Avic, ensuite dans d'autres
parcs lorsqu'ils seront créés.
Pour toutes les considérations faites tout à l'heure et à
présent, il faut qu'il y ait une surveillance unique et uniforme à
l'intérieur des parcs régionaux et, donc, nous insistons pour que
la Junte réfléchisse et accepte cet amendement.
Presidente
Ha chiesto la parola l'Assessore
all'Agricoltura, Foreste ed Ambiente naturale, Lanièce; ne ha
facoltà.
Lanièce (DC)
Questa modifica è stata fatta perché
l'unico parco regionale tuttora esistente ha chiesto di avere le
guardie alle proprie dirette dipendenze. I dirigenti di quel parco
hanno potuto constatare che nel primo anno di funzionamento non c'è
stata quasi alcuna attività di assistenza o di vigilanza. Ci è
sembrato quindi del tutto inutile scrivere che una determinata zona
è tutelata, quando in realtà non lo è.
Nel periodo estivo dell'anno scorso, poiché la Stazione
forestale competente non poteva provvedere in merito, sono stati
assunti dei ragazzi per segnalare le strade, contare le piante o
gli uccelli che volavano sul parco e creare del movimento per
impedire azioni di bracconaggio. Dati i molteplici compiti
demandati al Corpo forestale, non si può certamente pretendere che
esso possa dedicarsi in modo efficace anche a queste funzioni.
Recentemente, gli stessi rappresentanti delle guardie forestali
- credo che siano stati sentiti anche dalle Commissioni - hanno
dichiarato di non voler essere comandati presso altri distaccamenti
ed hanno detto testualmente: "Il Corpo di 150 forestali non può
essere smembrato assegnandone quindici alle dipendenze di X, cinque
o sei alle dipendenze di Y... Noi vogliamo essere uniti".
E' ovvio che quando le guardie assegnate ad un parco sono
distaccate a compiere altri servizi, non sono alle dipendenze del
Consiglio di amministrazione del parco e pertanto la funzione di
sorveglianza, anziché migliorare, peggiora. Poiché la Forestale ha
tra i suoi compiti istitutivi anche quello della vigilanza, ne
consegue che, se un parco o una zona protetta dispongono di un
proprio corpo di vigilanza, tanto la Forestale quanto i vari corpi
di vigilanza potranno attendere con più efficacia alle loro
mansioni di vigilanza, migliorando nettamente il servizio.
Teniamo inoltre presente che, non essendo possibile assegnare
degli alloggi all'interno dei parchi, i forestali saranno costretti
a dormire in caserma, dalla quale partiranno al mattino per recarsi
nel parco, ma così i loro movimenti potranno essere più facilmente
controllati dai possibili bracconieri. Per un controllo più severo
ed accurato, io ritengo che il personale di vigilanza debba essere
posto alle dirette dipendenze di ogni Consiglio di amministrazione,
del presidente e del direttore del parco o dell'area protetta, i
quali potranno organizzare corsi ed altre iniziative formative.
Come ho già detto, questa richiesta è stata avanzata alle
Com-missioni, anche per iscritto, proprio da chi ha già fatto la
prima esperienza di gestione di parco. Noi l'abbiamo recepita e più
avan-ti verrà esaminata una proposta di modifica della legge
istitutiva del parco del Mont-Avic, per consentire a quella
amministrazione di assumere direttamente il personale di
vigilanza.
Presidente
Ha chiesto la parola il Consigliere Voyat;
ne ha facoltà.
Voyat (UV)
Io ero presente all'incontro con il
presidente del parco del Mont-Avic ed ho sentito che ci diceva di
essere lì per difendere o presentare una delibera e non per
discutere altre proposte. A me però dava l'impressione di voler
difendere la sua posizione e quand'anche avesse visto delle
soluzioni migliorative, non le avrebbe accettate in quanto non era
autorizzato.
Mi parrebbe strano, tra l'altro, che il responsabile di un ente
preferisse avere alle proprie dipendenze del personale comandato da
altri, piuttosto che del personale direttamente da lui
dipendente.
Personalmente ritengo che l'emendamento del Consigliere
Riccarand sia dettato da una questione di buon senso, perché vi si
dice: "...personale... distaccato alle dirette dipendenze dei
direttori dei parchi". Poiché spetterebbe a questi ultimi stabilire
i turni del personale, non cambierebbe nulla, per la funzionalità
del parco, nella scelta tra proprio personale o personale
regionale.
Non credo inoltre che quanto ci ha appena detto l'Assessore
possa giustificare questo articolo. Le difficoltà dell'anno scorso
sono, infatti, anche imputabili alla carenza di organici nella
forestale, per cui io proporrei innanzitutto di adeguare quegli
organici, così poi ci sarà la possibilità di distaccare del
personale presso i vari parchi. Non si tratta quindi di preferire
una legge ad un'altra...
(...Interruzione dell'Assessore Lanièce...)
...Come non lo vogliono? L'istituzione dei parchi spetta alla
Regione e non al Presidente del parco...
(...Interruzione dell'Assessore Lanièce...)
...Evidentemente ci sono delle novità ad ogni piè sospinto, ciò
vuol dire che il personale a noi non dice certe cose, ma le
riferisce solo alla Giunta. Per carità, non voglio certamente
mettere in dubbio la parola dell'Assessore, ma dico solo che a noi
non risulta che il personale della forestale abbia detto queste
cose.
Ho detto che la proposta del Consigliere Riccarand è dettata dal
buon senso, perché, se un domani per una ragione qualunque (ferie,
malattie o altro) dovessero esserci delle defezioni temporanee
nell'organico, l'ente parco avrebbe difficoltà a reperire dei
sostituti preparati ed idonei allo scopo. Se invece si dispone di
personale distaccato dal Corpo forestale, è possibile sostituire
con facilità gli assenti scegliendo i sostituti tra i circa 150
dipendenti del Corpo forestale.
Non ho potuto approfondire la questione del trattamento
economico, ma qui non ne ho sentito parlare. Sembra però che tra le
guardie del parco e quelle delle riserve private ci sia una
notevole differenza, a svantaggio di queste ultime, nonostante il
duro lavoro che comporta anche lunghe assenze da casa, tant'è che
molte, dopo qualche anno di lavoro, cambiano attività.
E' ovvio poi che se le une partono dalle caserme, le altre
partono dalle loro case, per cui se i bracconieri le vogliono
controllare, faranno come hanno sempre fatto finora, cioè si
apposteranno in prossimità delle case delle guardie forestali o
delle guardie del parco per controllare la direzione che
prenderanno. Credo quindi che questo non sia un problema
significativo, perché chi vuole sapere dove abita una guardia del
parco è in grado di saperlo in brevissimo tempo.
Torno a ripetere che dovrebbe essere accettato questo
emendamento che consente di svolgere un servizio molto più adeguato
e logico e soprattutto di dimostrare che un parco regionale può
essere amministrato in modo diverso e migliore di come è stato
fatto finora in Valle d'Aosta.
Presidente
Ha chiesto la parola il Consigliere
Vallet; ne ha facoltà.
Vallet (UV)
Seulement pour donner une précision à
propos de l'avis des forces syndicales. La troisième Commission a
eu la possibilité de se rencontrer avec les représentants des
forces syndicales et à cette occasion on a pu vérifier que les
forces syndicales n'étaient pas toutes du même avis.
L'avis favorable n'a été signé, si mes souvenirs sont bons, que
par trois forces syndicales. L'un des représentants a dit
textuellement, et les Conseillers de la troisième Commission
peuvent être bons témoins: "Non vi dico come questa firma mi è
stata estorta". Je ne fais pas de commentaires.
Cela pour préciser que non toutes les forces syndicales ont
exprimé un avis favorable sur ce point.
Presidente
Ha chiesto la parola il Consigliere
Chenuil; ne ha facoltà.
Chenuil (PCI-PDS)
Anch'io vorrei chiarire questi
due punti. Nel corso dell'audizione, le forze sindacali si sono
espresse a favore della modifica proposta dalla III
Commissione.
Le guardie forestali non si sono rifiutate di fare dei servizi
distaccati, ma hanno detto di temere la divisione del Corpo
forestale in due Servizi.
A mio parere, tutti i problemi sollevati dai Consiglieri Perrin
e Riccarand sono logici e coerenti. Un giovane vincitore di
concorso può camminare per cinque o dieci anni per il parco, ma
dopo? Dopo avremo un disoccupato in più oppure saremo costretti a
chiedere ancora una volta a "mamma Regione" di occuparlo in altre
mansioni. Se invece questi giovani fanno parte del Corpo forestale,
hanno sempre la possibilità di un avvicendamento che garantisca
comunque al parco un servizio efficiente.
Io sono d'accordo ed annuncio il mio voto favorevole
all'emendamento presentato dal Consigliere Riccarand.
Presidente
Ha chiesto la parola il Consigliere
Perrin; ne ha facoltà.
Perrin (UV)
Monsieur l'Assesseur, pour défendre
votre thèse vous ne devez pas confondre le passé avec le futur.
C'est vrai, je l'admets, la loi que nous avions votée l'année
dernière était imparfaite quant à ce problème. Elle prévoyait la
possibilité de surveillance de la part du Corps forestier, mais de
façon différente par rapport à celle que l'on prévoit à travers cet
amendement. Ce manque dans les discussions que nous avions eues
pour le perfectionnement de cette loi, en Commission, l'année
dernière, ne nous avait pas suffisamment ouvert les yeux et
l'expérience de cette année nous fait comprendre qu'il faut
modifier.
L'amendement, qui est prévu ici, a quelque chose d'extrêmement
important qui n'était pas contenu dans la loi de l'année dernière.
Ici on dit: "Le funzioni di sorveglianza... sono espletate... da
apposito personale del corpo forestale distaccato e posto alle
dirette dipendenze dei direttori dei parchi", ce qui n'existait pas
auparavant. Voilà pourquoi, en 1990, le parc régional du Mont-Avic
a eu des problèmes. S'il avait déjà eu cette possibilité, il aurait
eu du personnel propre, dépendant du directeur du parc, et, donc,
qui aurait travaillé uniquement pour le parc. Ce qui sera possible
en acceptant cet amendement et avec l'insertion dans l'organigramme
du Corps forestier valdôtain d'une trentaine de jeunes.
A travers cette loi cadre l'on prévoit que, lors de la création
de chaque parc régional, il y ait une augmentation du personnel du
Corps forestier valdôtain proportionnée au territoire du nouveau
parc. On crée alors un automatisme, au fur et à mesure que l'on
crée des parcs régionaux, il y a parallèlement une augmentation du
personnel qui peut être détaché auprès du parc.
Mais il y a d'autres problèmes. Ce que vous avez dit, à l'égard
du Corps forestier, ce n'est pas vrai, parce que lorsque nous avons
entendu les trois représentants du Corps forestier, qui venaient
porter l'avis de l'assemblée du Corps forestier valdôtain, pour le
problème de la création de l'Assessorat à l'Environnement, sans
qu'on les ait interrogés, eux-mêmes ils nous ont dit dans cette
salle qu'ils voulaient nous parler aussi à l'égard de ce projet de
loi et ils ont manifesté leur volonté que la surveillance des parcs
régionaux soit faite par le Corps forestier et non par des
gardes-parc.
Il y a d'autres problèmes qui n'ont pas été soulevés. Les
compétences des gardes-parc et les compétences des gardes
forestiers ne sont pas les mêmes de par la loi. Les gardes-parc
n'ont pas toutes les compétences que peut avoir le personnel du
corps forestier valdôtain et donc ils ne pourront pas absoudre à
toutes les tâches nécessaires. Non seulement, mais le garde-parc
pourra surveiller jusqu'à la limite du parc, ce qui arrive à un
mètre au-delà de cette limite n'est plus de sa compétence. Le garde
forestier, détaché au service du parc, est compétent à l'intérieur
du parc, mais continue à être compétent aussi à l'extérieur. C'est
un gros avantage d'avoir des surveillants qui appartiennent au
corps forestier valdôtain plutôt que du personnel spécifique du
parc.
Pour ce qui concerne les logements, il n'y a pas de problèmes.
Le problème se pose pour le personnel du corps forestier, comme il
se posera pour le personnel du parc même. Parce que, attention
monsieur l'Assesseur, ce personnel ne pourra pas être choisi à
volonté et, donc, si je crée le parc du Pognon, je vais choisir le
personnel au Pondel. Il y aura des concours et ce sera peut-être
quelqu'un de Gressoney qui va gagner ce concours et non celui
d'Aymavilles ou de Villeneuve, tant pour rester auprès du
territoire en question. Le problème du logement se posera quand
même. Pour repousser cet amendement, on ne peut pas se cacher
derrière de fausses thèses.
Presidente
Colleghi Consiglieri, non possiamo
continuare ancora a lungo a so-stenere le due tesi, senza che ci
siano degli ulteriori chiarimenti.
Ha chiesto la parola il Consigliere Bajocco; ne ha facoltà.
Bajocco (PCI-PDS)
Io non volevo intervenire su
questo argomento, che da molti mesi passa da una Commissione
all'altra, tanto che molti Consiglieri lo conoscono quasi a
memoria.
Se non avessi partecipato all'audizione del Consiglio di
amministrazione del parco, forse oggi sarei titubante; invece, io
credo nelle autonomie e nella bontà delle decisioni di quel
Consiglio e per nessuna ragione vorrei che un domani un altro ente,
al di fuori del nostro Consiglio, prendesse decisioni su problemi
che riguardano l'Amministrazione regionale. Guai a noi, perciò, se
interveniamo e soffochiamo le decisioni assunte da altri enti.
Il Consiglio di amministrazione dell'ente parco, del quale fa
parte anche un Sindaco che io ho sentito, ritiene che la soluzione
migliore sia quella di disporre di proprio personale, forse perché
è preoccupato delle prime esperienze del parco.
Per questo motivo voterò contro l'emendamento presentato dal
Consigliere Riccarand.
Presidente
Se nessuno chiede la parola, pongo in
votazione l'emendamento proposto dal Consigliere Riccarand, del
quale abbiamo già dato lettura.
Esito della votazione:
Presenti: 35
Votanti: 35
Favorevoli: 17
Contrari: 18
Il Consiglio non approva
Presidente
Se nessuno chiede la parola, pongo in
votazione l'articolo 27, del quale abbiamo già dato
lettura.
Esito della votazione:
Presenti: 35
Votanti: 19
Favorevoli: 19
Astenuti: 16 (Agnesod, Andrione, Bich, Faval, Lanivi, Louvin,
Maquignaz, Marcoz, Mostacchi, Perrin, Riccarand, Rollandin,
Stévenin, Vallet, Viérin e Voyat)
Il Consiglio non approva
Presidente
Do lettura dell'articolo 28.
Articolo 28 (Demanio per la tutela della natura)
1. In caso di acquisizione di terreni siti all'interno di aree
naturali protette, la Regione considera, ai fini della
determinazione dei prezzi di mercato, anche il valore naturalistico
derivante dalla rarità e particolare valore ambientale della
zona.
2. I beni acquistati ai sensi del comma uno, costituiscono il
demanio regionale per la tutela della natura, che, nel caso di
parchi naturali, viene concesso all'Ente gestore in uso gratuito a
tempo indeterminato per i suoi fini istituzionali.
3. Gli Enti gestori dei parchi naturali, in relazione alla
necessità di una più sicura tutela degli ambienti naturali di
particolare valore naturalistico inclusi nel territorio del parco,
ne possono proporre alla Regione l'acquisto.
4. Gli Enti gestori sono autorizzati ad accettare donazioni e a
ricevere le-gati da parte di privati, previo parere favorevole
della Giunta regionale.
5. Una quota delle somme annualmente disponibili per le attività
di tutela della natura, determinata dalla Giunta regionale, è
destinata all'ampliamento del demanio per la tutela della
natura.
Presidente
Se nessuno chiede la parola, pongo in
votazione l'articolo 28 testé letto.
Esito della votazione:
Presenti, votanti e favorevoli: 35
Il Consiglio approva all'unanimità
Presidente
Do lettura dell'articolo 29.
Articolo 29 (Sanzioni)
1. I limiti edittali minimi e massimi delle sanzioni
amministrative regionali sono raddoppiati quando l'infrazione si
verifichi all'interno delle aree naturali protette previste dalla
presente legge e riguardi norme poste a tutela della finalità delle
aree stesse.
2. l'importo massimo delle sanzioni amministrative non potrà
comunque superare il limite previsto dall'articolo 10 della legge
24 novembre 1981, n. 689, concernente: "Modifiche al sistema
penale".
3. Per le violazioni alle disposizioni contenute dalle leggi
istitutive dei parchi naturali o dai loro piani di gestione
territoriale o dai decreti di vincolo di tutela delle riserve
naturali e riserve naturali integrali non espressamente sanzionate
da leggi regionali o statali si applica la sanzione amministrativa
da lire 100.000 a lire 300.000.
4. In aggiunta alle eventuali sanzioni amministrative e penali
già in vigore in forza di altre leggi dello Stato e della Regione,
in caso di lavori non autorizzati si applica la sanzione
amministrativa da lire 8.000.000 a lire 18.000.000 per
l'inosservanza anche parziale delle disposizioni volte al
ripristino dei luoghi e al ricupero ambientale della zona.
Presidente
Se nessuno chiede la parola, pongo in
votazione l'articolo 29 testé letto.
Esito della votazione:
Presenti, votanti e favorevoli: 35
Il Consiglio approva all'unanimità
Presidente
Do lettura dell'articolo 30.
Articolo 30 (Disposizioni finanziarie)
1. Gli oneri derivanti dal funzionamento del Comitato di cui
agli articoli 7 e 8, valutati in annue lire 3.000.000, gravano sul
capitolo 39445 del bilancio di previsione della Regione per
l'esercizio finanziario 1991 e sui corrispondenti capitoli dei
futuri bilanci.
2. Alla copertura dell'onere di cui al comma uno si provvede,
per l'anno 1991, mediante riduzione, per pari somma, dello
stanziamento iscritto al capitolo 39440 del bilancio di previsione
della Regione risulta, quindi, disponibile la minor somma di lire
697 milioni.
3. A decorrere dal 1992 gli oneri necessari saranno determinati
con la legge di bilancio ai sensi dell'articolo 15 della legge
regionale 27 dicembre 1989, n. 90 (Norme in materia di bilancio e
di contabilità generale della Regione autonoma Valle d'Aosta).
Presidente
Se nessuno chiede la parola, pongo in
votazione l'articolo 30 testé letto.
Esito della votazione:
Presenti, votanti e favorevoli: 35
Il Consiglio approva all'unanimità
Presidente
Do lettura dell'articolo 31.
Articolo 31 (Variazioni di bilancio)
1. Alla parte spesa del bilancio di previsione della Regione per
l'anno 1991 sono apportate in termini di competenza e di cassa le
seguenti variazioni:
in diminuzione:
cap. 39440 - "Spese per propaganda ed interventi per la
protezione della natura" Legge regionale 31 marzo 1977 n. 17, Legge
regionale 15 gennaio 1982 n. 2, Legge regionale 10 maggio 1988 n.
28.
lire 3.000.000=
in aumento:
codifica regionale: 2.2.1.08.
codificaz. ISTAT: 1.1.1.4.1.2.10.29.04.
cap. 39445 (di nuova istituzione) "Spese per il funzionamento
del Comitato regionale per l'istituzione dei parchi naturali
(CRIPN)"
lire 3.000.000=
Legge regionale n.
Presidente
Se nessuno chiede la parola, pongo in
votazione l'articolo 31 testé letto.
Esito della votazione:
Presenti, votanti e favorevoli: 35
Il Consiglio approva all'unanimità
Presidente
Qualcuno intende fare dichiarazioni di
voto?
Ha chiesto la parola il Consigliere Riccarand; ne ha
facoltà.
Riccarand (VA)
Ho chiesto la parola per dichiarare
il nostro voto favorevole sul complesso della legge, anche se ad
alcuni articoli sono state apportate, a nostro avviso, delle
correzioni peggiorative rispetto al testo concordato e votato dal
Consiglio lo scorso anno.
La legge è comunque importante e può far compiere un passo in
avanti nella protezione di aree significative della nostra Regione
e per questo il nostro voto sarà favorevole al complesso del
provvedimento.
Presidente
Ha chiesto la parola il Consigliere
Perrin; ne ha facoltà.
Perrin (UV)
A l'occasion des réunions de la
Commission, ainsi qu'ici au Conseil, le Groupe de l'Union
Valdôtaine a essayé d'améliorer cette loi. Nous n'avons pas réussi
à gagner la bataille, nous estimons quand même de donner notre voix
favorable à la loi, puisqu'il s'agit d'un pas de l'avant, que le
Gouvernement précédent avait fermement voulu, qu'il avait
longuement discuté. Dans cette loi, il avait accepté la plus ample
discussion pour essayer d'obtenir le mieux possible. A cet effet,
on s'était confronté, pendant de longs mois, l'année dernière, pour
amalgamer deux projets de loi, afin de donner une loi cadre
excellente pour la Vallée d'Aoste, pour la création des parcs
régionaux.
Ce que le Conseiller Riccarand a dit est vrai. Par rapport au
texte de la troisième Commission, cette loi sort de ce Conseil
avec, hélas!, quelques défauts en plus. La nécessité cependant de
posséder une loi pour créer des zones naturelles protégées est
quand même importante et donc notre voix sera favorable.
Presidente
Ha chiesto la parola il Consigliere
Maquignaz; ne ha facoltà.
Maquignaz (AI)
Dichiaro di astenermi dal votare il
disegno di legge in oggetto.
Presidente
Se nessuno chiede la parola, pongo in
votazione la legge nel suo complesso.
Esito della votazione:
Presenti: 34
Votanti: 33
Favorevoli: 33
Astenuti: 1 (Maquignaz)
