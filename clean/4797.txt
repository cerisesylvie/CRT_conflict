Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 495 del 6 ottobre 1982 - Resoconto
OGGETTO N. 495/VII - REVOCA DEL DIVIETO DI UTILIZZAZIONE
DELLA PIAZZA DEFFEYES PER L'EFFETTUAZIONE DELLA MANIFESTAZIONE
SINDACALE DEL 17 SETTEMBRE SCORSO. (Interrogazione).
PRESIDENTE:
Do lettura dell'interrogazione presentata dal
Consigliere Carlassare.
INTERROGAZIONE
TENUTO CONTO che il prefetto, Mario Andrione, aveva negato per
motivi di ordine pubblico, l'utilizzo della Piazza Deffeyes,
antistante il palazzo regionale, ai lavoratori che avevano
richiesto di utilizzarla, attraverso i sindacati, nella mattinata
di venerdì 17 settembre per effettuare il comizio di chiusura della
manifestazione indetta per protestare contro i licenziamenti alla
"Châtillon" e per l'avvio di un piano regionale di sviluppo;
INTESO che il Presidente della Giunta, Mario Andrione, ha
confermato la volontà espressa dal Prefetto di negare l'utilizzo
della piazza delle Organizzazioni sindacali e affermato
ufficialmente nel corso del dibattito sviluppatosi nell'aula
consiliare in seguito alle comunicazioni del Presidente del
Consiglio, del giorno 16 settembre che la possibile turbativa
dell'ordine pubblico derivava dal fatto che detta piazza Deffeyes è
adibita a parcheggio;
CONSTATATO di persona che nella mattinata di venerdì 17
settembre si è svolta regolarmente la manifestazione organizzata
dai sindacati e vietata dal Prefetto, Mario Andrione, per le
motivazioni illustrate dal Presidente della Giunta Andrione
Mario;
RITENENDO che il parcheggio esistente nella piazza Deffeyes il
giorno 16 settembre fosse tale anche il giorno 17;
INTERROGA
il Presidente della Giunta regionale per sapere con quale
provvedimento ufficiale il Prefetto ha annullato la precedente
disposizione che vietava l'uso di piazza Deffeyes per la
manifestazione sindacale del 17 settembre.
PRESIDENTE:
Ha chiesto di parlare il Presidente della
Giunta ne ha facoltà.
(Registrazione mancante)
Risponde il Presidente della Giunta regionale Andrione.
PRESIDENTE:
Ha chiesto di parlare per la replica il
Consigliere Carlassare; ne ha facoltà.
CARLASSARE - (Dem. Prol. - Nuova Sin.):
... Questa
risposta lapidaria mi pare che sia più che soddisfacente. In
seguito a questa risposta, mi sorge però un altro dubbio, cioè
perché la massima autorità preposta all'ordine pubblico emani degli
ordini che poi non fa rispettare.
