Classificazione
CONSIGLIO REGIONALE
Attività consiliare d'aula



Oggetto del Consiglio n. 2600 del 7 febbraio 2017 - Resoconto
OGGETTO N. 2600/XIV - Ordine dei lavori. Iscrizione
all'ordine del giorno della proposta di legge n. 100 e rinvio
oggetti.
Rosset (Presidente)
- Con 32 Consiglieri presenti
possiamo riprendere i lavori. Chiedo scusa ai giornalisti e al
pubblico per la lunga sospensione, ma credo che l'oggetto
necessitasse di approfondimenti.
Prima di iniziare con l'ordine del giorno, chiederei di votare
l'iscrizione all'ordine del giorno della proposta di legge n. 100,
tenendo conto che il testo è in fase di fotocopiatura. Dichiaro
aperta la votazione. La votazione è chiusa.
Presenti: 33
Votanti: 33
Favorevoli: 33
Il disegno di legge è iscritto all'ordine del giorno.
Nella riunione della Conferenza dei Capigruppo le forze di
opposizione che hanno presentato interpellanze hanno chiesto di
rinviare i punti rimanenti, salvo il punto n. 25 all'ordine del
giorno, quindi riprendiamo i lavori, in attesa delle copie, dal
punto n. 25 all'ordine del giorno.
