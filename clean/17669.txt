Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 236 del 16 dicembre 1988 - Resoconto
OGGETTO N. 236/IX - DISEGNO DI LEGGE: "ULTERIORI
MODIFICAZIONI DELLA LEGGE REGIONALE 9 GENNAIO 1986, N. 4 E
SUCCESSIVE MODIFICAZIONI ED INTEGRAZIONI RECANTE INTERVENTI A
SOSTEGNO DELL'OCCUPAZIONE E A FAVORE DEI LAVORATORI IN CASSA
INTEGRAZIONE GUADAGNI".
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI (A.D.P.):
Si tratta di una proroga della legge n. 4
e successive modificazioni, che porta la scadenza dal 31/12/1988 al
31/12/1989. Vi è una modifica importante resasi possibile a seguito
di un decreto ministeriale del marzo dell'88, e cioè l'estensione
dell'utilizzazione dei lavoratori in disoccupazione speciale per i
lavori socialmente utili.
Preannuncio anche alcune considerazioni sull'oggetto successivo
che è la proroga al 31/12/1989 della legge n. 50 concernente la
qualificazione all'apprendistato artigiano. Informo anche che nel
prossimo Consiglio regionale verrà in discussione il testo
modificato della legge che dovrebbe istituire l'Agenzia del lavoro
in Valle d'Aosta, e che, una volta istituita questa Agenzia,
supererà le leggi di cui stiamo discutendo e di cui proponiamo la
proroga al 31/12/1989.
PRESIDENTE:
Do lettura dell'articolo 1:
Art. 1 (Validità dei progetti)
1. La validità dei progetti per ottenere i finanziamenti di cui
ai titoli I, II e III della legge regionale 9 gennaio 1986, n. 4
recante interventi a sostegno dell'occupazione e a favore dei
lavoratori in cassa integrazione guadagni, come modificata dalla
legge regionale 2 dicembre 1987, n. 97, è prorogata al 31 dicembre
1989.
PRESIDENTE:
Pongo in votazione l'articolo 1:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 2:
Art. 2 (Utilizzo di lavoratori in disoccupazione
speciale)
1. I finanziamenti agli enti locali di cui al titolo III della
legge regionale 9 gennaio 1986, n. 4 e successive modificazioni ed
integrazioni sono erogati anche per progetti che prevedono
l'utilizzazione di lavoratori che, senza soluzione di continuità
con l'intervento straordinario di cassa integrazione guadagni, sono
ammessi al trattamento di cui all'articolo 8 della legge 5 novembre
1968, n. 1115 e successive modificazioni ed integrazioni.
PRESIDENTE:
Pongo in votazione l'artico 2:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 3:
Art. 3 (Norma finanziaria)
1. Per l'applicazione della presente legge è autorizzata la
spesa di £ 1.450.000.000 per l'anno 1989.
2. Gli oneri previsti nel comma precedente graveranno sui
sottoindicati capitoli del bilancio di previsione per l'anno 1989
corrispondenti ai capitoli 22704, 35602, 36475, 36477 e 36705 del
bilancio di previsione per l'anno 1988 nel modo seguente:
per £ 400.000.000 al cap. 22704
per £ 100.000.000 al cap. 35602
per £ 500.000.000 al cap. 36475
per £ 100.000.000 al cap. 36477
per £ 350.000.000 al cap. 36705
3. Alla copertura degli oneri indicati nei commi precedenti si
provvede mediante utilizzo per £ 1.450.000.000 delle risorse
disponibili già iscritte al programma 3.2. "Altri oneri non
ripartibili" del bilancio pluriennale 1988/1990 ".
PRESIDENTE:
Pongo in votazione l'articolo 3:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 4
Art. 4 (Dichiarazione d'urgenza)
1. La presente legge è dichiarata urgente, ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
PRESIDENTE:
Pongo in votazione l'articolo 4:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Pongo in votazione la legge nel suo
complesso:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
