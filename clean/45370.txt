Classificazione
BILANCIO E CONTABILITA' REGIONALE



Oggetto del Consiglio n. 2124 del 11 gennaio 2023 - Resoconto
OGGETTO N. 2124/XVI - Comunicazione di provvedimenti
amministrativi di variazione al bilancio di previsione finanziario
della Regione per il triennio 2022/2024.
Bertin (Presidente) -
Passiamo ora al punto n. 7.
Consigliere Aggravi ne ha facoltà.
Aggravi (LEGA VDA) -
Volevo intervenire sul punto per
porre una questione, o meglio, chiedere all'Assessore alle finanze
in particolare e fare una proposta riguardo ad alcuni documenti che
sono contenuti all'interno del dossier del Consiglio. In
particolare, ci sono una serie di provvedimenti dirigenziali, il
7476, il 7672, il 7790 e la delibera di Giunta 1466, poi le posso
fornire il dettaglio, che riguardano una serie di movimentazioni,
che sono state fatte anche a seguito della sottoscrizione tra le
organizzazioni sindacali riguardanti il comparto istruzione, che
riguardano sostanzialmente una serie di aumenti retributivi con
decorrenza primo gennaio 2019. Ci sono delle movimentazioni del
fondo di riserva spese obbligatorie, io adesso sto in particolare
citando il provvedimento dirigenziale 7476, che riguardano il
reperimento di una serie di fondi, perché erano stati calcolati in
sede probabilmente di primo accantonamento secondo degli indici che
non tenevano poi conto di quello che sarebbe poi stato
effettivamente l'aumento contrattuale.
Volevo chiedere, guardo anche l'assessore Caveri, se fosse
possibile, inviare un semplice memorandum alla II Commissione o
anche ai consiglieri, che possa spiegare e rendicontare le
movimentazioni che sono parte del punto 7 all'ordine del
giorno.
Presidente -
L'assessore Caveri ne ha facoltà.
Caveri (AV-VdA Unie) -
É capitato che ci è caduto tra
capo e collo l'aumento dei contratti della scuola. Per fortuna, con
le movimentazioni che le faremo avere siamo stati in grado di poter
pagare questi aumenti, che sono comprensivi anche di una parte
retroattiva, e siamo addirittura riusciti a pagarlo in un'unica
tranche
, mentre lo Stato l'ha pagato in due. Per questo
abbiamo chiesto una variazione al bilancio per l'iscrizione di una
quota dell'avanzo di amministrazione, accantonato con il rendiconto
generale dell'anno 2021 per il fondo dei rinnovi contrattuali del
personale, di 4 milioni 227 mila 288 euro. Questo ci è servito - le
farò aver la scheda - per coprire.
È chiaro che è il solito paradosso di alcuni settori strategici
nostri; ogni tanto l'assessore Barmasse cita la sanità, a noi
capita di citare la scuola. In questi giorni, per esempio, il
Ministro annuncia nuove indennità per alcune realtà all'interno
della scuola, rispetto alle quali noi siamo solo ufficiali
pagatori. Quindi è chiaro che quando, sia l'assessore Barmasse che
il sottoscritto, diciamo che noi avremmo bisogno di uno status
giuridico diverso su base regionale, come avviene per la sanità
nella Provincia autonoma di Bolzano o per la scuola, senza citare
Bolzano, nella Provincia autonoma di Trento, è proprio perché non
si riesce in qualche maniera a controllare la spesa che ci sfugge,
essendo questi contratti di tipo nazionale. Comunque le faccio
avere la scheda, poi se ha bisogno di ulteriori precisazioni me lo
può far sapere.
