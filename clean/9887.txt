Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1008 del 14 febbraio 1990 - Resoconto
OGGETTO N. 1008/IX - COMUNICAZIONI DEL PRESIDENTE DEL
CONSIGLIO.
BICH (Presidente del Consiglio):
Do lettura delle
comunicazioni riguardanti l'attività del Consiglio dal 24 gennaio
in poi.
Disegni di legge presentati:
Disegno di legge n. 143,
presentato dalla Giunta
regionale in data 2 febbraio 1990, concernente: "Disposizioni
transitorie disciplinanti il finanziamento dei progetti presentati
ai sensi della legge regionale 9 gennaio 1986, n. 4 e successive
modificazioni ed integrazioni" (1a e 3a Commissione).
Disegno di legge n. 144,
presentato dalla Giunta
regionale in data 8 febbraio 1990, concernente: "Rivalutazione del
trattamento integrativo di quiescenza di cui alla legge regionale 2
febbraio 1968, n. 1, al personale cessato dal servizio in data
anteriore al 2 giugno 1977" (1a e 5a Commissione).
Proposta di legge n. 145,
presentata dal Consigliere
regionale Elio Riccarand, del Gruppo Verde alternativo, in data 13
febbraio 1990, concernente: "Provvedimenti per ridurre le
incentivazioni al traffico commerciale attraverso la Valle
d'Aosta".
Disegno di legge n. 146,
presentato dalla Giunta
regionale in data 13 febbraio 1990, concernente: "Rifinanziamento
della legge regionale 19 febbraio 1987, n. 10, concernente norme
per la formazione, la riqualificazione e l'aggiornamento degli
operatori dei servizi sociali e assistenziali".
Disegno di legge n. 147,
presentato dalla Giunta
regionale in data 13 febbraio 1990, concernente: "Aumento della
spesa per l'applicazione della legge regionale 27 maggio 1988, n.
38, concernente la gestione della Comunità "Emanuele Desaymonet" di
Aosta, per il recupero di tossicodipendenti".
Disegno di legge n. 148,
presentato dalla Giunta
regionale in data 13 febbraio 1990, concernente: "Aumento della
spesa per l'applicazione della legge regionale 28 giugno 1962, n.
13, e successive modificazioni ed integrazioni, recante norme per
il risanamento del bestiame in Valle d'Aosta nei riguardi delle
brucellosi, tubercolosi e mastiti.
Disegno di legge n. 149,
presentato dalla Giunta
regionale in data 13 febbraio 1990, concernente: "Aumento della
spesa per l'applicazione della legge regionale 11 agosto 1981, n.
54 e successive modificazioni e integrazioni, concernente norme per
favorire l'inserimento lavorativo di cittadini portatori di
handicap".
Disegno di legge n. 150,
presentato dalla Giunta
regionale in data 13 febbraio 1990, concernente: "Aumento della
spesa per l'applicazione della legge regionale 1° giungo 1984, n.
17, concernente interventi assistenziali a favore dei minori".
Disegno di legge n. 151,
presentato dalla Giunta
regionale in data 13 febbraio 1990, concernente: "Aumento della
spesa per l'applicazione della legge regionale 9 gennaio 1986, n.
3, concernente interventi per gli asili nido".
Disegno di legge n. 152,
presentato dalla Giunta
regionale in data 13 febbraio 1990, concernente: "Finanziamento
delle spese per prestazioni sanitarie aggiuntive a carico della
Regione ai sensi dell'articolo 25 della legge 27 dicembre 1983, n.
730, per il triennio 1990/1992".
Disegno di legge n. 153,
presentato dalla Giunta
regionale in data 13 febbraio 1990, concernente: "Aumento della
spesa per l'applicazione della legge regionale 15 dicembre 1982, n.
93 e successive modificazioni, concernente norme in materia di
servizi a favore delle persone anziane ed inabili".
Tutto ciò costituisce il "pacchetto" dei disegni di legge
presentato dalla Giunta per rifinanziare leggi già esistenti.
Riunioni:
- Conferenza Capigruppo: 1
- Ufficio di Presidenza: 1
- 1a Commissione: 1
- 2a Commissione: 1
- 2a Commissione allargata ai Capigruppo: 1
- 3a Commissione: 1
- 3a Commissione allargata ai Capigruppo: 1
- 5a Commissione: 2
Nei giorni 26 e 27 gennaio 1990 si è svolta a Milano la
Conferenza dei Presidenti di Assemblea, dei Consigli delle Regioni
e delle Province Autonome.
Ha partecipato ai lavori una delegazione del Consiglio regionale
della Valle d'Aosta capeggiata dal Presidente Bich Edoardo e dal
Consigliere Segretario Louvin Roberto, Presidente della Commissione
consiliare speciale per le riforme istituzionali.
Ai lavori della Conferenza, che ha visto la partecipazione di
tutte le Presidenze delle Assemblee legislative delle Regioni e
delle Province Autonome, è intervenuto il Ministro per gli Affari
regionali Prof. Antonio Maccanico, che con ampia ed articolata
relazione ha illustrato la posizione del governo sui temi di
interesse regionale, con particolare riferimento alle esigenze di
riforma dell'ordinamento regionale. Il Ministro ha posto l'accento
sull'esercizio delle funzioni regionali attraverso il decentramento
agli enti locali, sulla composizione e sui sistemi di elezione dei
Consigli regionali nonché sull'autonomia statutaria regionale. In
questa materia l'Assemblea è stata ampiamente coinvolta anche
attraverso il lavoro delle Commissioni permanenti e speciali.
Seguendo l'ordine del giorno la Conferenza ha poi affrontato
argomenti di grande rilievo sia politico che istituzionale, con
particolare riferimento all'ordinamento regionale ed alla autonomia
finanziaria delle Regioni. La Conferenza ha pure esaminato un
progetto di legge recante la riforma del servizio radiotelevisivo
nazionale, ma soprattutto locale.
I lavori della Conferenza si sono poi conclusi con l'intervento
del Presidente del Senato, Prof. Giovanni Spadolini, che con una
brillante illustrazione delle premesse storico-politiche su cui si
basa l'attuale ordinamento unitario, democratico e regionalista, ha
messo in evidenza, con la lucidità dello storico risorgimentalista,
le linee sulle quali dovranno muoversi le iniziative volte ad
affrontare, secondo uno schema innovatore, i problemi connessi alla
revisione di taluni aspetti dell'ordinamento regionale, in una
visione più ampia che tenga conto del quadro dell'intero continente
europeo, che proprio in questi mesi si sta aprendo ai nuovi
orizzonti della libertà e della democrazia.
Una delegazione del Consiglio regionale della Valle d'Aosta,
presieduta dal Consigliere Louvin, Presidente della Commissione
speciale per le riforme istituzionali, ha partecipato al Convegno:
"Le Regioni - Bilancio di venti anni", organizzato dal Consiglio
regionale della Liguria, svoltosi a Genova ed a Santa Margherita
Ligure il 9 e 10 febbraio.
Il Convegno, nel corso del quale hanno svolto le loro relazioni
numerosi studiosi della materia, ha costituito un utile strumento
di riflessione sulle luci e le ombre dell'esperienza regionale, e
si è concluso con la speranza di un rilancio del regionalismo in
connessione con il processo di integrazione europea che sarà
attuato nei prossimi anni.
Particolare interesse hanno suscitato le relazioni del Prof.
Augusto Barbera, Presidente della Commissione Parlamentare per le
questioni regionali, sull'indagine conoscitiva della forma del
governo regionale, e del Prof. Leopoldo Elia, Presidente della
Commissione Affari Costituzionali del Senato, sulla riforma del
bicameralismo. Certamente ricorderete che il Prof. Elia ha già
tenuto una serie di relazioni su questo tema.
In relazione alla mozione approvata da questo Consiglio per la
costruzione della pace nel Salvador, la Presidenza del Gruppo
Comunista della Camera dei Deputati, nell'informare di essere
pienamente d'accordo con quanto espresso nel documento, ha fatto
pervenire le due interrogazioni riguardanti l'argomento, presentate
recentemente insieme ai deputati della Sinistra Indipendente.
La Presidenza del Gruppo Comunista, riferendosi, inoltre, alla
mozione votata dal Consiglio per l'abolizione del visto d'ingresso
di cittadini italiani negli Stati Uniti d'America, ha espresso il
proprio compiacimento per l'attenzione dimostrata dall'Assemblea
valdostana al problema in questione, inviando, altresì, copia
dell'interrogazione presentata al riguardo da un deputato del
Gruppo.
Le interrogazioni sono depositate in Segreteria a disposizione
dei Consiglieri che intendono consultarle.
A questo punto pregherei l'Assemblea di levarsi in piedi perché
ritengo doveroso commemorare la figura di Mons. Nestor Adam,
deceduto la scorsa settimana all'età di 87 anni. Nato ad Etroubles
il 7 febbraio 1903, nel 1923 entra tra i Canonici regolari del Gran
San Bernardo e successivamente effettua degli studi di teologia
presso l'Università di Innsbruck. Viene nominato Prevosto dei
Canonici del Gran San Bernardo il 18 aprile 1939, per assurgere poi
al prestigioso scoglio di Vescovo di Sion nel 1952.
Dal 1970 al 1976 è Presidente della Conferenza episcopale
svizzera. Partecipa ai lavori del Concilio Ecumenico Vaticano II,
dapprima come membro della Commissione preparatoria e poi come
Padre conciliare.
Mons. Adam, come altri illustri coetanei, è una figura di spicco
nel panorama culturale della Valle d'Aosta, anche e soprattutto per
il rilievo internazionale della sua opera e della sua persona.
Dobbiamo quindi essere fieri ed onorati che la nostra Regione abbia
dato i natali ad un personaggio che si è distinto per le sue
qualità intellettuali e spirituali e, d'altra parte, a
testimonianza dei legami indissolubili con la madrepatria, ricordo
il suo ruolo all'interno dell'Accademia di Sant'Anselmo e quello di
fondatore del Priorato di Mont Fleury, due istituzioni che hanno
operato in settori diversi, ma che costituiscono un elemento molto
caratterizzante dell'attività svolta nel grembo fecondo della
cultura valdostana.
Esprimo dunque, a nome di tutto il Consiglio, un sentimento di
ammirazione e di cordoglio per la figura del compianto Mons.
Adam.
PRESIDENTE:
Ha chiesto la parola il Consigliere Stévenin;
ne ha facoltà.
STEVENIN (UV):
Je tiens à exprimer toute la tristesse du
Groupe de l'Union Valdôtaine à l'annonce de la disparition d'un de
nos célèbres compatriotes, Mgr. Nestor Adam.
Aujourd'hui, au souvenir de l'homme de science, de culture et
d'église qu'il était, je préfère évoquer le souvenir du Valdôtain
qu'il était également.
Nous sommes en 1990, 45 ans sont passes depuis la libération,
des événements ont suivi et je crois qu'il serait temps de dévoiler
publiquement et complètement toutes les vérités sur cette
période.
Incontestablement Mgr. Adam a joué un rôle important, sinon
primordial, dans cette époque troublée et passionnante de notre
histoire. Et puis, comme ne pas déplorer que, en dépit de deux
tentatives infructueuses, Nestor Adam, Valdôtain, n'ait jamais
obtenu le consentement de Rome pour devenir l'évêque d'Aoste. Sans
doute là encore l'histoire du clergé de notre Vallée en aurait été
bien différente.
Pour conclure: à la communauté ecclésiastique internationale, au
Valais, au peuple valdôtain, à ses parents, laissez-moi exprimer
ici nos plus sincères condoléances.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
Io chiedo di intervenire perché credo che
nei lavori di questa giornata dobbiamo affrontare un punto che non
è inserito all'ordine del giorno, ma la cui discussione ci è
richiesta dagli avvenimenti. Mi riferisco a quanto è successo in
Valle d'Aosta la scorsa settimana, cioè al blocco dei TIR che ha
paralizzato per quasi una settimana le nostre strade ed ha
provocato un grave disagio in aggiunta al già grave danno
economico. Io credo che in questo Consiglio si debba svolgere un
dibattito ampio ed approfondito su quello che è successo, sulle sue
cause e sulle conseguenze, ma soprattutto sui provvedimenti che si
intendono assumere.
Tale dibattito deve essere in grado di dare alla comunità
valdostana un'autorevole risposta di governo, tale comunque da far
assumere gli opportuni provvedimenti affinché non si abbia più a
ripetere quanto si è verificato nei giorni scorsi.
Chiedo quindi al Presidente del Consiglio di proporre al
Consiglio stesso, ai sensi del regolamento, di inserire in via
d'urgenza un nuovo oggetto alla attenzione del Consiglio,
concernente proprio il problema causato dall'intenso traffico dei
TIR e gli avvenimenti accaduti nella scorsa settimana.
Ho preparato a tal fine anche una risoluzione, che presenterò
alla Presidenza, chiedendo appunto che questo nuovo oggetto venga
inserito al più presto tra gli argomenti all'ordine del giorno dei
lavori di questa adunanza.
Credo che si tratti di un tema sul quale dai lavori di questo
Consiglio deve emergere una posizione molto chiara e netta, e che
dia possibilmente delle speranze rispetto al futuro.
Trattandosi di un argomento che io ritengo di fondamentale
importanza tra le decisioni che devono essere assunte da questo
Consiglio, io chiedo che questo nuovo oggetto venga affrontato fin
dall'inizio dei lavori, cioè subito dopo il punto 4 e prima del
5.
In ogni caso, se non lo si vuole affrontare subito, nel senso
che preferiamo affrontare prima le interpellanze e le ratifiche, io
propongo che venga iscritto all'ordine dei lavori subito dopo le
ratifiche delle deliberazioni della Giunta regionale.
BICH (Presidente del Consiglio):
Vorrei riprendere
brevemente il contenuto dell'intervento del Consigliere Riccarand,
per ricordare che era già stata annunciata l'assenza del Presidente
della Giunta per sopraggiunti impegni istituzionali di particolare
rilevanza, visto che deve incontrarsi con il Presidente del
Consiglio dei Ministri. Poiché non sappiamo se potrà rientrare in
giornata e quindi partecipare ai lavori del Consiglio, invito
l'Assemblea ed in particolare le forze politiche a valutare se una
risoluzione di tale importanza possa essere discussa senza la
presenza del capo dell'Esecutivo.
E' chiaro che i Gruppi politici sono pienamente sovrani nel
chiedere alla Presidenza dell'Assemblea l'iscrizione in via
d'urgenza di un nuovo argomento all'ordine del giorno e pertanto io
mi farò promotore di tale inserimento, nel rispetto dei criteri e
delle procedure previsti dal regolamento.
E' opportuno ricordare che questo argomento esula un po' dalle
comunicazioni della Presidenza. Capisco l'eccezionalità della
materia, anche per le incombenti conseguenze del traffico di questi
giorni, però vi pregherei di attenervi al regolamento e quindi di
limitarvi ad intervenire sulle mie comunicazioni.
Ha chiesto la parola il Consigliere Mafrica; ne ha facoltà.
MAFRICA (PCI):
Io non affronterò tale argomento, però
penso che se ne possa discutere anche se manca il capo
dell'Esecutivo, perché il Consiglio regionale è in grado di
discutere di questi argomenti anche quando il Presidente della
Giunta è fuori sede.
Io intervengo su un altro punto e mi riferisco al richiamo del
Presidente del Consiglio ad iniziative del Consiglio regionale in
materia di politica internazionale. Egli infatti ha citato ordini
del giorno che il Consiglio aveva preso per il Salvador. Devo
precisare che dal Presidente mi sarei aspettato almeno un richiamo
ad un importante fatto di politica internazionale, accaduto in
questi giorni, vale a dire alla liberazione, che credo questo
Consiglio regionale saluti con gioia, di Nelson Mandela.
In precedenza, in più occasioni il nostro Consiglio regionale
aveva votato ordini del giorno e risoluzioni per la caduta
dell'apartheid in Sud Africa; ora, la liberazione di Nelson Mandela
è un primo passo di questa marcia verso tale caduta. Indubbiamente
in quel Paese esistono ancora gravi e difficili problemi da
risolvere, perché la liberazione del capo storico del movimento di
liberazione dei neri non ha ancora risolto tutti i problemi, ma ha
avviato un processo che noi ci auguriamo avvenga politicamente e
senza ulteriori spargimenti di sangue.
Restano però ancora da risolvere problemi di rilevante
importanza, tra i quali soprattutto:
- quello della libertà politica, affinché ogni persona di quel
Paese abbia diritto di votare;
- quello della libertà di spostamento, perché non è accettabile
che si limiti la libertà di spostamento delle persone da una zone
all'altra del territorio nazionale;
- quello della libertà di sciopero, per ché non si può accettare
che si sia licenziati in caso di sciopero;
- ed infine quelli dell'uguaglianza dei diritti e dei
salari.
Esistono problemi complessi, ma un primo passo è stato compiuto
e noi ci auguriamo che ad esso facciano seguito tutti gli altri. Il
1989 è stato l'anno della caduta del muro di Berlino e noi
auguriamo che il 1990 sia l'anno della caduta del muro
dell'apartheid, ma soprattutto che sia l'anno in cui si cominciano
a mettere in pratica azioni capaci di far cadere il muro più
elevato che forse ancora esiste su questo pianeta, quello che
divide il Nord ricco dal Sud povero.
PRESIDENTE:
Ha chiesto la parola il Consigliere Stévenin;
ne ha facoltà.
STEVENIN (UV):
L'Union Valdôtaine ne peut que se réjouir
de la libération de Nelson Mandela. Il parait de plus évident que
ceux qui ont oeuvré et qui se sont battus pour la paix au cours de
ces dernières décennies ont suivi une juste voie.
Les événements de l'année dernière et ceux de ce trimestre sont
là pour le démontrer. Il faut ajouter qu'un petit peuple comme le
nôtre, qui se bat pour son existence et le respect de son identité,
ne peut être que solidaire avec les populations opprimées de ce
monde et avec leur lutte pour la liberté. C'est bien pour cela que
en février 1985 le Conseil régional exprima sa solidarité à l'égard
des peuples en lutte pour s'affranchir des dictatures et des
impérialismes.
Pour revenir à Nelson Mandela, je veux rappeler qu'en octobre
1985 le Conseil régional condamnait officiellement l'apartheid et
en mai 1986 demandait la libération de Nelson Mandela. En février
1987 nous soutenions la candidature du leader historique de l'ANC
pour le prix Nobel pour la paix, prix Nobel d'ailleurs qu'il obtint
peu après. En mai 1987 le Conseil régional invitait l'Institut
Saint Paul de Turin à cesser tout crédit au régime ségrégationniste
de Pretoria et puis, enfin, en juin de la même année, notre Conseil
régional approuvait et engageait une contribution financière en
faveur du Comité anti-apartheid.
Ce qui reste à souhaiter aujourd'hui pour l'Afrique du Sud
réside dans un avenir intelligent. Il faut, bien entendu, que toute
forme de ségrégationnisme disparaisse et, dans le même temps, que
l'équilibre et le respect des différentes communautés ethniques se
développent parfaitement, dans le bût d'éviter tout bain de sang
d'un côté et déséquilibre économique de l'autre.
BICH (Presidente del Consiglio):
Vorrei dire in proposito
che la settimana scorsa il Console del Sud Africa è stato in visita
qui in Valle d'Aosta ed ha chiesto di essere ricevuto dalla
Presidenza del Consiglio. A lui ho rimesso copia delle risoluzioni
e degli ordini del giorno approvati da questa Assemblea dal 1982 in
poi ed ho illustrato gli indirizzi emersi. Il Console ha preso atto
di tutto.
Va detto che in questi ultimi mesi in Sud Africa era già stata
posta in essere una grande svolta contro l
'apartheid
, specie
ad opera della Presidenza della Repubblica.
Al Console del Sud Africa ho consegnato una lettera in cui
venivano sottolineati i punti più qualificanti votati dal Consiglio
regionale della Valle d'Aosta, accompagnati da una mia presa di
posizione personale, in funzione di portavoce del Consiglio, con
l'evidente intento di interpretare la volontà di tutta l'Assemblea
regionale, sulla richiesta di liberazione di Nelson Mandela (allora
non era ancora stato liberato) e sulla cessazione
dell'
apartheid
, nonché sul ristabilimento dei diritti civili
e dei diritti umani in Sud Africa.
Di questa missiva, che io ho dato anche alla stampa, si è venuti
a conoscenza appena dopo la liberazione di Mandela. Penso che la
liberazione di Mandela allieti il Consiglio e faccia esultare tutti
di grande gioia.
Per quanto riguarda la risoluzione del Consigliere Riccarand sul
grave problema del traffico, penserei di porla in discussione
all'Assemblea al punto 12 bis, prima quindi delle ratifiche delle
deliberazioni adottate dalla Giunta in via d'urgenza, ed in quella
sede l'Assemblea ed i gruppi politici prenderanno le loro
decisioni.
