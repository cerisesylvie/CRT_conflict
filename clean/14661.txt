Classificazione
ATTIVITÀ CULTURALI
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 1079 del 21 dicembre 1994 - Resoconto
SEDUTA ANTIMERIDIANA DEL 21 DICEMBRE 1994
OGGETTO N. 1079/X Presa d'atto delle dimissioni rassegnate dalla
sig.ra Coquillard Lina da membro del Collegio dei revisori dei
conti della Fondazione "Centro di studi storico-letterari Natalino
Sapegno" e sua sostituzione.
Presidente Pongo in votazione, a scrutinio palese, le dimissioni
della sig.ra Coquillard.
Presenti, votanti e favorevoli: 26
Il Consiglio approva all'unanimità
Presidente Ha chiesto la parola il Consigliere Perron.
Perron (UV) Au nom de la majorité je propose M. Dalle
Giorgio.
Presidente Si procede alla distribuzione delle schede.
- Consiglieri presenti e votanti: 29
- Schede nulle: 3
- Schede valide: 26
- Schede bianche: 8
Hanno riportato voti:
- Dalle Giorgio: 18
Presidente In base all'esito della votazione risulta eletto
quale membro del Collegio dei revisori dei conti della Fondazione
"Centro di studi storico-letterari Natalino Sapegno" il sig. Dalle
Giorgio, residente in Saint-Vincent Viale Duca d'Aosta n. 5, per il
triennio in corso che scadrà il 16 gennaio 1995, in sostituzione
della sig.ra Coquillard Lina.
Deliberazione Il Consiglio
Premesso che
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 23 agosto 1991, n. 33 è stata promossa la
costituzione della Fondazione "Centro di studi storico-letterari
Natalino Sapegno";
- l'articolo 15 dello Statuto della Fondazione "Centro di studi
storico-letterari Natalino Sapegno" prevede che il Collegio dei
revisori dei conti sia composto da tre membri nominati dal
Consiglio regionale;
- con provvedimenti n. 3598/IX in data 9 luglio 1992 e n. 585/X
del 6 aprile 1994 il Consiglio regionale ha nominato quali membri
del Collegio dei revisori dei conti della summenzionata Fondazione
per il triennio 1992/1995 che scadrà il 16 gennaio 1995, la sig.ra
Coquillard Lina, il sig. Lorenzin Luigi e il sig. Morelli
Marco;
Considerato che la sig.ra Coquillard Lina, con lettera in data
18 gennaio 1994, ha rassegnato le dimissioni da membro del Collegio
dei revisori dei conti della Fondazione "Centro di studi
storico-letterari Natalino Sapegno";
Atteso che la Commissione per le nomine, a seguito della
pubblicazione nel Bollettino ufficiale della Regione n. 33 del 2
agosto 1994 dell'elenco delle nomine in scadenza nel secondo
semestre dell'anno 1994, nella riunione del 25 novembre 1994, a
norma dell'articolo 6 della legge regionale 27 marzo 1991, n. 12,
ha ritenuto formalmente ammissibili le proposte di candidatura di
cui all'allegato prospetto;
Ritenuto opportuno prendere atto delle dimissioni rassegnate
dalla sig.ra Coquillard Lina da membro del Collegio dei revisori
dei conti della Fondazione "Centro di studi storico-letterari
Natalino Sapegno" e procedere alla sua sostituzione;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 27 marzo 1991, n. 12 e 23 agosto
1991, n. 33;
Delibera
1) di prendere atto delle dimissioni rassegnate dalla sig.ra
Coquillard Lina da membro del Collegio dei revisori dei conti della
Fondazione "Centro di studi storico-letterari Natalino Sapegno" e
di procedere alla nomina del sig. Dalle Giorgio, residente in
Saint-Vincent Viale Duca d'Aosta n. 5, in sua sostituzione, per il
triennio in corso che scadrà il 16 gennaio 1995;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
