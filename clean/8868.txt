Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3369 del 22 dicembre 1987 - Resoconto
OGGETTO N. 3369/VIII - SUBCONCESSIONE, IN VIA DI SANATORIA,
AL CONSORZIO D'IRRIGAZIONE E FERTIRRIGAZIONE A PIOGGIA DI HONE-BARD
DI DERIVAZIONE D'ACQUA DAL TORRENTE AYASSE, IN COMUNE DI HONE, PER
USI IRRIGUI E CIVICI.
PRESIDENTE
: Do lettura del testo della delibera:
IL CONSIGLIO
DELIBERA
1) di subconcedere, in via di sanatoria, al Consorzio
d'irrigazione e fertirrigazione a pioggia di Hône-Bard, con sede
presso l'ufficio comunale di Hône, giusta la domanda presentata in
data 6.9.1984, di derivare dal torrente Ayasse, in Comune di Hône,
a circa quota 474 m.s.m..
a)
mod. 1,00 (litri al minuto secondo cento) di acqua;
esclusivamente nel periodo dal 15.3. al 15.10 di ogni anno, per
l'irrigazione di ettari 73,46 di terreni, di cui ettari 70,8 siti
in Comune di Hône ed ettari 2,59 siti in Comune di Bard;
b)
mod. 0,50 (litri al minuto secondo cinquanta) di
acqua, tutto l'anno, per gli usi civici dei comuni di Hône e
Bard;
2)
di autorizzare l'emanazione del decreto di
subconcessione da parte del Presidente della Giunta Regionale,
previa sottoscrizione del disciplinare da parte del legale
rappresentante del Consorzio d'irrigazione e fertirrigazione a
pioggia di Hône-Bard;
3)
di ordinare ed accertare l'introito delle seguenti
somme, da versare presso la Tesoreria dell'Amministrazione
Regionale:
a)
Lire 50.670 (cinquantamilaseicentosettanta) pari a
mezza annualità del canone presunto, a titolo di cauzione, ai sensi
dell'art. 11 del T.U. 11.12.1933, n. 1775, somma che sarà
restituita, ove nulla-osti, al termine della
subconcessione;
b)
Lire 10.000 (diecimila) pari al minimo fissato
dall'art. 3 della legge 21.12.1961, n. 1501 e per gli scopi di cui
al 2° comma dell'art. 7 del T.U. 11.12.1933 n. 1775 sulle acque e
sugli impianti elettrici, somma da introitare al cap. 08800 della
parte ENTRATE del bilancio preventivo della Regione per il corrente
anno finanziario (Provento delle concessioni e subconcessioni di
acque pubbliche e miniere);
c)
Lire 750.000 (settecentocinquantamila) quale somma
a disposizione della Amministrazione Regionale (Ufficio acque e
concessioni idrauliche dell'Assessorato ai Lavori Pubblici) per
spese di sorveglianza, esperimenti di portata, collaudo,
registrazioni di atti, ecc., somme da introitare al capitolo 13500
della parte ENTRATE del bilancio preventivo della Regione per il
corrente anno finanziario (Gestione di fondi per conto terzi per
istruttoria domande e pratiche varie).
Disciplinare di subconcessione: (...Omissis....)
PRESIDENTE
: Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
Penso di non dover spiegare a questo
proposito molto oltre di quanto è scritto nella proposta di
deliberazione. Si tratta di una concessione in via di sanatoria,
per la derivazione d'acqua dal torrente Ayasse in Comune di Hône,
al consorzio di irrigazione e fertirrigazione a pioggia di
Hône-Bard.
PRESIDENTE
: Pongo in votazione la delibera in
oggetto:
ESITO DELLA VOTAZIONE
Presenti 27
Votanti 26
Favorevoli 26
Astenuti 1 (Sandri)
Il Consiglio approva
