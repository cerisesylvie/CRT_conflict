Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 6 del 30 giugno 1993 - Resoconto
OGGETTO N. 6/X - Elezione dei Vicepresidenti del Consiglio
regionale.
Presidente
Il regolamento interno, ai commi 5 e 6, dice
che dopo aver eletto il Presidente si procede alla nomina dei due
Vicepresidenti.
Per tale votazione ciascun Consigliere può scrivere sulla
propria scheda un solo nome. Sono eletti coloro che al primo
scrutinio hanno ottenuto il maggior numero di voti. A parità di
voti sono eletti i più anziani in età. Dopo l'elezione dei
Vicepresidenti, con le stesse modalità si procede alla nomina dei
due Segretari del Consiglio. Si prega pertanto di fare le proposte.
La parola al Consigliere Bich.
Bich (APA)
Pensavo di proporre come Vicepresidente il
col­lega Aloisi Giuseppe che ha tutte le caratteristiche e le
qualità per svolgere bene questo compito e per rappresentare una
forza politica, o comunque un arco di forze politiche, che si
richiama ad aree culturali ben definite.
Sappiamo molto bene che questa non è una funzione eclatante, che
dovrà condurre i destini della Valle d'Aosta, ma siamo certi che
sia una funzione di controllo nell'ambito delle istituzioni e che
possa quindi servire per san­cire la giusta presenza di forze
diverse all'interno di un organo del Consiglio.
Questo, bene inteso, non è un elemento vincolan­te, è una
rappresentanza che, come dicevo, completa un organo interno del
Consiglio e perciò deve avere una caratterizzazione politica. Ci
pregiamo quindi di proporvi questa candidatura.
Presidente
La parola al Consigliere Colle'.
Colle' (DC)
Proponiamo Marco Viérin.
Presidente
Se non ci sono altre proposte si passa
alla votazione. Ricordo di scrivere solo un nome, precisando
comunque nome e cognome.
Esito della votazione
Presenti e votanti: 35
Schede valide: 35
Schede bianche: 3
Hanno ottenuto voti:
Aloisi Giovanni: 24
Viérin Marco: 7
Squarzino Secondina: 1
Presidente
Proclamo quindi eletti Vicepresidenti Aloisi
Giovanni e Viérin Marco.
