Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 761 del 22 giugno 1994 - Resoconto
OGGETTO N. 761/X - Concessione di un contributo di lire
18.480.000 al gruppo filarmonico di Quart per l'acquisto di divise,
ai sensi della legge regionale 20 agosto 1993, n. 69.
Deliberazione - Il Consiglio
Premesso che:
La legge regionale n. 69 del 20 agosto 1993 disciplina la
concessione di contributi a favore di associazioni ed enti pubblici
e privati per attività ed iniziative a carattere culturale,
scientifico ed artistico.
Il direttivo del gruppo filarmonico di Quart ha richiesto
all'Assessorato della Pubblica Istruzione, con nota in data 26
aprile scorso, di poter usufruire di un contributo per l'acquisto
di divise.
La banda musicale, costituita da 48 elementi, dovrà infatti
sostenere una spesa complessiva di lire 26.400.000 per l'acquisto
dei vari capi di abbigliamento che comporranno la divisa.
I Servizi Culturali dell'Assessorato della Pubblica Istruzione
hanno provveduto all'istruttoria ed alla valutazione della domanda
esprimendo parere favorevole sulla sua ammissibilità a contributo,
ai sensi dell'articolo 3, comma 3 e dell'articolo 8, comma 1 della
legge regionale 20 agosto 1993, n. 69.
Il contributo può pertanto essere determinato in lire 18.480.000
corrispondente al 70 percento della spesa, ai sensi dell'articolo
6, comma 1 della legge regionale 20 agosto 1993, n. 69.
Il suddetto finanziamento graverà sui fondi versati dalla SITAV
in applicazione dell'articolo 16 della convenzione regionale del 16
febbraio 1978, repertorio n. 5099 ed utilizzabili per il
finanziamento delle attività culturali realizzate ai sensi delle
leggi regionali 20 agosto 1993, n. 69 e 21 dicembre 1993, n. 89,
come stabilito dalla deliberazione di Giunta n. 1412 in data 25
febbraio 1994.
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione in ordine alla
legittimità della presente deliberazione, ai sensi del combinato
disposto dell'articolo 72 della legge regionale n. 3/1956 e
successive modificazioni e dell'articolo 21 della legge regionale
n. 18/1980 e successive modificazioni;
Richiamata la legge regionale 20 agosto 1993, n. 69;
Delibera
1) di approvare la concessione al gruppo filarmonico di Quart
(C.F. 91015340077) di un contributo di lire 18.480.000
(diciottomilioni-quattrocentottantamila) pari al 70 percento delle
spese preventivate per l'acquisto di divise, ai sensi dell'articolo
6, comma 1 della legge regionale 20 agosto 1993, n. 69;
2) di approvare la spesa di lire 18.480.000
(diciottomilioniquattro-centottantamila) da imputare al residuo
72550 del bilancio preventivo della Regione per l'anno 1994
("Gestione del fondo versato dalla SITAV in applicazione
dell'articolo 16 della convenzione in data 16 febbraio 1978, rep.
n. 5099 e successive modificazioni ed integrazioni"), fondo di lire
58.184.000 proveniente dall'esercizio 1993;
3) di provvedere alla liquidazione della spesa ai sensi
dell'articolo 58 della legge regionale 27 dicembre 1989, n. 90 e
successive modificazioni ed in due rate:
- acconto di lire 11.088.000, pari al 60 percento dell'importo,
immediatamente dopo che la presente deliberazione è divenuta
esecutiva;
- il saldo del 40 percento, fino ad un massimo di lire
7.392.000, su presentazione di un dettagliato e documentato
rendiconto, specificando che il contributo in questione non è
soggetto alla ritenuta d'acconto del 4 percento prevista dal D.P.R.
n. 600 del 29 settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320.
Presidente -
Se nessuno chiede la parola i
consiglieri sono invitati a votare.
Presenti, votanti e favorevoli: 32
Il Consiglio approva all'unanimità
