Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 312 del 9 maggio 1983 - Resoconto
OGGETTO N. 312/VII - RIAPPROVAZIONE CON MODIFICAZIONI DELLA
LEGGE REGIONALE CONCERNENTE: "NORME CONCERNENTI L'ISTITUZIONE DELLE
SCUOLE ED ISTITUTI SCOLASTICI REGIONALI, LA FORMAZIONE DELLE
CLASSI, GLI ORGANICI DEL PERSONALE ISPETTIVO, DIRETTIVO E DOCENTE,
IL RECLUTAMENTO DEL PERSONALE DOCENTE DI RUOLO E NON DI RUOLO,
L'IMMISSIONE STRAORDINARIA IN RUOLO DI INSEGNANTI PRECARI E
L'UTILIZZAZIONE DEI LOCALI E DELLE ATTREZZATURE
SCOLASTICHE".
PRESIDENTE:
Ha chiesto di parlare l'Assessore alla
Pubblica Istruzione Viglino, ne ha facoltà.
M.IDA VIGLINO - (U.V.):
Je dois vous dire tout de suite
que ça n'a pas été facile de représenter cette loi à cause des
nombreuses observations qui avaient été faites par la Commission de
Coordination, mais nous avons pu arriver à une formulation qui
pourra être acceptée par tout le monde, qui est beaucoup plus
générique en ce qui concerne la formation des classes, en
spécifiant un peu mieux certains articles qui avaient été mis sous
accusation. La relation est extrêmement claire: nous avons à peu
près accepté toutes les observations qui avaient été faites, sauf
en ce qui concerne la création des directions didactiques de
l'école maternelle, parce que nous retenons qu'il est
indispensable, vu l'augmentation des sections de l'école maternelle
régionale, arriver à créer deux ou peut-être même trois directions
didactiques dans notre Région.
Je dois présenter ici des nouveaux amendements: à l'art. 7 nous
avions oublié de citer une loi et nous la citons dans l'alinéa
correspondant; à l'art. 8 il y a un paragraphe que nous ajoutons
parce que nous l'avions malheureusement oublié et qui concerne le
fait que dans les cas de concours qui sont publiés ensemble, les
candidats ne font qu'une seule épreuve de pleine connaissance de la
langue française.
PRESIDENTE:
Ha chiesto di parlare il Consigliere Cout, ne
ha facoltà.
COUT - (P.C.I.):
Noi avevamo dato un giudizio positivo su
questa legge, soprattutto perchè veniva conservata in qualche modo
la possibilità per la Regione di definire il numero delle classi,
ed alcune altre questioni. Ci dispiace che ancora una volta queste
possibilità di decisione ci vengano negate, e riteniamo che si
dovrebbe modificare quello che è l'atteggiamento nei confronti del
governo quando si preparano queste leggi, cioè non aspettare che ci
sia l'urgenza di definire alcune questioni con leggi che devono
essere fatte all'ultimo momento, proprio per le necessità degli
insegnanti che devono essere immessi in ruolo, per cui è
indispensabile anche mandare avanti questo e nello stesso momento
riproporre altre questioni che invece sono annose, tra cui il
numero delle classi. Un riferimento potrebbe essere anche ad altre
questioni che non stiamo ad indicare, cioè se non è forse il caso
di andare a individuare alcuni problemi, estrapolarli da queste
leggi e su queste fare una battaglia nei confronti del Governo
perchè ci vengano riconosciute certe possibilità, proprio per le
particolarità cha abbiamo in Valle d'Aosta. Nonostante tutto, si
tratta ora di far approvare la legge con urgenza, quindi non è il
caso di stare li a sollevare dei problemi che ne intralcerebbero
l'iter.
Ci sono alcune questioni, comunque, che vorremmo ancora
sollevare: la prima che questa legge va a creare nuovamente un po'
di confusione in quella che sarà la determinazione del numero delle
classi che era molto più chiara nella legge precedente, e se questo
è avvenuto per colpa del Ministero. Se noi andassimo ad individuare
alcuni criteri per la determinazione di queste classi con
un'ordinanza dell'Assessore che esce di anno in anno, forse
creeremmo meno problemi per l'inizio degli anni scolastici. A
questo proposito, all'art. 3 proporremmo che verso la fine le
parole "disposizioni impartite dalla Giunta", siano modificate con
le parole "e criteri impartiti con apposita ordinanza
dell'Assessore alla Pubblica Istruzione". Così potrebbe essere
anche per la questione dell'inserimento degli alunni portatori di
handicaps. In conclusione questa scelta non dovrebbe essere fatta
in un periodo successivo, con criteri che potrebbero variare di
anno in anno, ma è necessario che con un certo anticipo la Giunta
si ponga il problema e determini alcuni criteri con un'apposita
ordinanza.
PRESIDENTE:
Ha chiesto di parlare l'Assessore alla
Pubblica Istruzione Viglino, ne ha facoltà.
M.IDA VIGLINO - (U.V.):
Je sais que la loi précédente
était certainement beaucoup plus précise, mais puisqu'elle nous a
été contestée, il fallait absolument changer les articles que nous
avions écrits. La formulation que nous avons trouvée, nous laisse
encore beaucoup de liberté et je retiens que les amendamements qui
sont présentés par le parti communiste ne peuvent qu'augmenter la
confusion. Donc, je ne suis pas d'accord sur ces amendements. Je
préfère ce texte car je rappelle que la formation des classes
signifie également une question financière, parce que si nous avons
une classe ou deux en plus, il y a l'augmentation des dépenses et
c'est toujours la Junte régionale qui doit se prononcer sur cet
argument.
PRESIDENTE:
Passiamo all'esame dell'articolato. Do
lettura dell'art. 1:
ART. 1
(Istituzione e soppressione delle scuole dipendenti dalla
Regione)
L'istituzione e la soppressione delle scuole materne ed
elementari e delle scuole ed istituti di istruzione secondaria ed
artistica dipendenti dalla Regione sono disposte annualmente dalla
Giunta regionale entro i termini fissati per la determinazione
delle dotazioni organiche dei ruoli del personale docente, su
proposta dell'Assessore regionale alla pubblica istruzione, sentita
la competente sezione orizzontale del consiglio scolastico
regionale.
Con la stessa procedura la Giunta regionale provvede
all'istituzione e soppressione delle sezioni staccate di scuole ed
istituti di istruzione secondaria, all'istituzione di sezioni di
diverso tipo indirizzo e specializzazione presso scuole ed istituti
esistenti e alla loro soppressione, alla trasformazione delle
sezioni staccate o di diverso tipo, indirizzo e specializzazione in
istituzioni autonome, nonché alla determinazione del numero delle
direzioni didattiche delle scuole materne ed elementari.
Ai fini indicati nei commi precedenti il sovraintendente agli
studi della Regione forma, entro il mese di gennaio, un piano
annuale, tenuto conto delle esigenze e delle condizioni accertate
sulla base delle norme vigenti in materia, delle proposte
eventualmente formulate dai consigli scolastici distrettuali e
delle eventuali richieste dei comuni o di altri enti
interessati.
Alla delimitazione territoriale dei circoli didattici di scuola
materna e di scuola elementare provvede con proprio decreto
l'Assessore regionale alla Pubblica Istruzione, tenute presenti le
indicazioni contenute nell'art. 1, commi 4° e 5°, della legge
8.8.1977, n. 595 e sentita la competente sezione orizzontale del
consiglio scolastico regionale.
Le disposizioni dei primi tre commi del presente articolo non si
applicano all'Istituto professionale regionale, di cui alla L.R.
17.11.1960, n. 8 e successive modificazioni e integrazioni.
Il 1° comma dell'art. 1 della legge regionale 3.8.1972, n. 22
è abrogato.
PRESIDENTE:
Metto in approvazione l'articolo 1.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'art. 2:
ART. 2
(Norme particolari relative alla scuola materna)
A decorrere dalla data della prima istituzione dei circoli
didattici di scuola materna è soppresso l'ufficio regionale di
coordinamento didattico-pedagogico, di cui all'art. 4 della Legge
Regionale 21.6.1977, n. 45; sono altresì soppressi gli incarichi di
collaboratrice, di cui all'articolo stesso. Ad ogni circolo è
preposto un direttore didattico di scuola materna, il quale
esercita le funzioni attribuite al personale direttivo delle
corrispondenti scuole dello
Stato e si avvale, nell'espletamento della sua attività, della
collaborazione di insegnanti del proprio circolo eletti numero e
con le modalità indicate dal 2° comma dell'art. 4 del Decreto
Presidente della Repubblica 31.5.1974, n. 416. Uno degli insegnanti
eletti sostituisce il direttore didattico in caso di assenza o
impedimento.
Nella determinazione dei circoli didattici di scuola materna, in
presenza di particolari situazioni ambientali, il numero degli
insegnanti di ruolo assegnati all'organico di un circolo potrà
essere inferiore al limite indicato nel 4° comma dell'art. 1 della
legge 8.8.1977, n. 595, purchè non inferiore a trenta.
Ad ogni direzione didattica di scuola materna, sarà assegnato,
per i compiti di segreteria, personale non insegnante nelle
quantità organiche previste dalle vigenti norme regionali per i
corrispondenti servizi delle scuole elementari.
Dalla stessa data indicata nel precedente primo comma sono
altresì soppressi gli organi collegiali contemplati dagli articoli
14, 15 e 16 della Legge
Regionale 21.6.1977, n. 45. Essi sono costituiti con gli stessi
organi previsti, a livello di circolo, per le scuole elementari
dalla L.R. 5.11.1976, n. 47 e successive modificazioni ed
integrazioni, con esclusione dei consigli di interclasse.
Le attribuzioni degli organi collegiali suddetti sono le stesse
indicate dal D.P.R. 31.5.1974, n. 416 e successive modificazioni ed
integrazioni per i corrispondenti organi delle scuole materne
statali e quelle demandate da altre leggi dello Stato e della
Regione.
I Consigli di circolo di scuola materna, istituiti ai sensi del
presente articolo, partecipano all'assegnazione dei contributi
regionali per le spese di funzionamento amministrativo e didattico
ai sensi dell'art. 14, comma 3°, della L.R. 5.11.1976, n. 47 e
successive modificazioni ed integrazioni.
Ogni volta che nella L.R. 27.6.1977, n. 45 ed in altre leggi e
regolamenti regionali anteriori all'entrata in vigore della
presente legge sono indicati la "coordinatrice
didattico-pedagogica", l"'ufficio regionale di coordinamento
didattico-pedagogico" ed il "consiglio di gestione"; tali
indicazioni devono intendersi sostituite, rispettivamente, con
"direttore" o "direttori didattici di scuola materna", "direzione"
o "direzioni didattiche di scuola materna", e "consiglio" o
"consigli di circolo di scuola materna".
L'art. 3, 3° comma, della Legge Regionale 27.6.1977, n. 45, è
abrogato.
PRESIDENTE:
Metto in approvazione l'articolo 2.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'art. 3:
ART. 3
(Norme generali sulla formazione delle classi)
A partire dall'anno scolastico 1983-1984 il numero delle sezioni
di scuola materna e delle classi di scuola elementare, secondaria
ed artistica, funzionanti in ogni scuola o istituto, è determinato
annualmente secondo i criteri di cui ai successivi articoli 4, 5, 6
e 7. Le relative operazioni sono effettuate dal sovraintendente
agli studi della Regione, sentita la Commissione sindacale di cui
al successivo articolo 24. Ogni diversa disposizione è
abrogata.
Variazioni in aumento o in diminuzione del numero degli alunni,
che si verifichino dopo l'inizio dell'anno scolastico, non
comportano, di norma, contrazioni o sdoppiamenti di classi o
sezioni; eventuali deroghe possono essere autorizzate dal
sovraintendente regionale agli studi, sentita la Commissione
sindacale di cui al successivo art. 24, nei casi in cui sia
accertata la possibilità di grave pregiudizio al regolare
funzionamento didattico delle classi o sezioni.
A richiesta del capo di istituto, il sovraintendente agli studi
può autorizzare eccezionalmente anche la costituzione di classi con
un numero di alunni inferiore ai limiti normalmente previsti, nei
casi in cui accerti una insufficiente capienza dei locali e tenuto
conto, altresì, della possibilità di assorbire eventuali eccedenze
in classi parallele.
PRESIDENTE:
All'art. 3 c'è l'emendamento proposto dal
Consigliere Cout: sostituire al 2° comma dopo le parole "secondo
disposizioni", le parole "impartite dal
la Giunta regionale
"
con le parole
"e criteri impartiti con apposita ordinanza
dell'Assessore alla Pubblica Istruzione".
Lo metto in approvazione.
ESITO DELLA VOTAZIONE
Presenti: 27
Votanti: 27
Favorevoli: 6
Contrari: 21
Il Consiglio non approva.
PRESIDENTE:
Passiamo alla votazione dell'emendamento
sostitutivo concernente l'art. 3, per cui se è approvato
sostituisce l'art. 3 del testo originario:
Il numero delle classi di scuola elementare, secondaria ed
artistica, funzionanti nelle singole scuole o istituti della
Regione è determinato annualmente dal sovraintendente regionale
agli studi in conformità delle disposizioni vigenti nella materia,
sentita la commissione sindacale di cui al successivo art. 20.
Eventuali deroghe ai limiti numerici previsti dalle vigenti
disposizioni per la costituzione delle classi sono consentite in
presenza di particolari situazioni ambientali e di esigenze locali,
oltre che per ragioni di continuità didattica, secondo disposizioni
impartite dalla Giunta regionale, tenuto conto delle istruzioni
generali del Ministro della Pubblica Istruzione.
In ogni caso le disposizioni della Giunta regionale non potranno
prevedere deroghe alle vigenti disposizioni, che negli istituti di
istruzione secondaria superiore, compresi i corsi sperimentali di
istituto professionale, consentano la costituzione di prime classi
con meno di dieci alunni quando nel territorio del distretto
scolastico o nella regione funzionano altre classi parallele dello
stesso tipo, nonché di classi con orario serale in presenza di meno
di dodici iscritti che si trovino nelle condizioni di frequenza
richiesta dalle disposizioni vigenti.
Nei Comuni in cui funzionano più scuole medie la ripartizione
degli alunni tra le diverse scuole terrà conto delle zone di
provenienza degli alunni medesimi, per quanto possibile e
compatibilmente con la capacità ricettiva delle singole scuole. I
capi d'istituto definiranno di comune accordo i criteri
territoriali di ripartizione degli alunni secondo le indicazioni
dell'ufficio scolastico regionale.
Nelle sedi d'istituto professionale in cui funzionano sezioni di
diversa qualifica, il preside o direttore, alla occorrenza, curerà,
per le materie comuni, gli opportuni abbinamenti tra classi
parallele di diversa qualifica.
ESITO DELLA VOTAZIONE
Presenti: 28
Votanti: 22
Astenuti: 6 (Carral, Cout, Dolchi, Mafrica, Péaquin, Tonino)
Favorevoli: 22
Il Consiglio approva
PRESIDENTE:
Do lettura dell'art. 4:
ART. 4
(Costituzione delle sezioni di scuola materna)
Il numero delle sezioni di scuola materna funzionanti in
ciascuna scuola è determinato secondo le norme di cui all'art. 3
della L.R. 3.8.1972, n. 22; nel relativo testo la parola
"frequentanti" è sostituita con la parola "iscritti".
Su proposta del consiglio di circolo territorialmente
competente, può essere autorizzato annualmente il funzionamento di
sezioni con orario di apertura prolungato sino ad un massimo di
dieci ore giornaliere, quando sia accertata la presenza nella
scuola di almeno dieci bambini interessati al prolungamento
d'orario tutti i bambini di una stessa sezione, se il loro numero
complessivo è inferiore a dieci.
PRESIDENTE:
Metto in approvazione l'articolo 4.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Metto in approvazione l'emendamento proposto
dall'Assessore Viglino che riguarda la soppressione degli articoli
5, 6 e 7 del testo originario.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 8, che diventa art.
5:
ART. 8
(Dotazioni organiche dei ruoli del personale docente ed
educativo)
La dotazioni organiche dei ruoli del personale docente delle
scuole dipendenti dalla Regione, compresi gli istituti
professionali, i licei artistici e gli istituti d'arte, e la
dotazione organica del ruolo del personale educativo del convitto
regionale "Federico Chabod" di Aosta sono definite annualmente
dalla Giunta regionale, entro il 31 marzo, su proposta
dell'Assessore regionale alla Pubblica Istruzione, secondo le
disposizioni vigenti per i corrispondenti ruoli del personale dello
Stato, sentita la commissione sindacale di cui al successivo art.
24.
Nel definire le dotazioni organiche dei ruoli del personale
docente della scuola materna ed elementare, il numero dei posti di
sostegno a favore dei bambini o degli alunni portatori di handicap
potrà essere determinato, distintamente per minorati della vista,
minorati dell'udito e altri minorati psicofisici, in ragione di un
posto per meno di quattro bambini o alunni portatori di handicap,
con riferimento a quelle scuole materne ed a quei plessi di scuola
elementare nei quali i bambini o gli alunni portatori di handicap
sono in numero inferiore a quattro.
Nel disporre l'utilizzazione degli insegnanti per le attività
di sostegno nella scuola media, fermo restando il rapporto medio
tra posti di sostegno e alunni portatori di handicap indicato
dall'art. 12, sesto comma, della legge 20.5.1982, n. 270, il
sovraintendente regionale agli studi, ove non sia possibile
procedere ad abbinamenti tra scuole diverse, provvederà a ridurre
l'orario di cattedra di ciascun insegnante assegnato all'attività
di sostegno proporzionalmente al numero degli alunni portatori di
handicap presenti nella scuola.
PRESIDENTE:
All'art. 8 c'è un emendamento sostitutivo del
2° comma che recita: dopo le parole "è determinato" aggiungere "con
ordinanza dell'Assessore alla Pubblica Istruzione".
Lo metto in approvazione.
ESITO DELLA VOTAZIONE
Presenti: 29
Votanti: 29
Contrari: 22
Favorevoli: 7
Il Consiglio non approva
PRESIDENTE:
C'è ancora un emendamento sostitutivo
dell'Assessore, al 2° comma
Nel definire le dotazioni organiche dei ruoli del personale
docente della scuola materna, elementare e media, il numero dei
posti di sostegno a favore dei bambini e degli alunni portatori di
handicap è determinato secondo i criteri indicati nell'art. 12
della legge 20.5.1982, n. 270, tenuto conto delle esigenze locali,
in relazione alla distribuzione dei bambini o alunni portatori di
handicap nei diversi plessi e scuole della Regione.
Si sopprime il 3° comma.
Lo metto in approvazione
ESITO DELLA VOTAZIONE
Presenti: 29
Votanti: 22
Astenuti: 7 (Bajocco, Carral, Cout, Dolchi, Mafrica, Péaquin e
Tonino)
Favorevoli: 22
Il Consiglio approva.
PRESIDENTE:
Metto in approvazione l'articolo 8 nel testo
emendato:
ART. 8
Le dotazioni organiche dei ruoli del personale docente delle
scuole dipendenti dalla Regione, compresi gli istituti
professionali, i licei artistici e gli istituti d'arte, e la
dotazione organica del ruolo del personale educativo del convitto
regionale "Federico Chabod" di Aosta sono definite annualmente
dalla Giunta regionale entro il 31 marzo su proposta dell'Assessore
regionale alla Pubblica Istruzione, secondo le disposizioni vigenti
per i corrispondenti ruoli del personale dello Stato, sentita la
commissione sindacale di cui al successivo art. 20.
Nel definire le dotazioni organiche dei ruoli del personale
docente della scuola materna, elementare e media, il numero dei
posti di sostegno a favore dei bambini e degli alunni portatori di
handicap è determinato secondo i criteri indicati nell'art. 12
della legge 20.5.1982, n. 270, tenuto conto delle esigenze locali,
in relazione alla distribuzione dei bambini o alunni portatori di
handicap nei diversi plessi e scuole della Regione.
ESITO DELLA VOTAZIONE
Presenti: 29
Votanti: 22
Astenuti: 7 (Bajocco, Carral, Cout, Dolchi, Mafrica, Péaquin e
Tonino)
Favorevoli: 22
Il Consiglio approva.
PRESIDENTE:
Do lettura dell'art. 9, che ora diventa art.
6:
(Determinazione di dotazioni aggiuntive agli
organici)
Le dotazioni aggiuntive agli organici previste dall'art. 13
della legge 20.5.1982, n. 270, sono determinate ogni anno, salvo
quanto disposto nel comma successivo, contestualmente alla
definizione delle dotazioni organiche dei singoli ruoli del
personale docente, aumentando la consistenza di ciascun ruolo nella
misura del 5%.
Per l'anno scolastico 1983-84 le dotazioni aggiuntive sono
determinate in numero di 12 unità per la scuola materna, 54 unità
per la scuola elementare, 48 unità complessive per la scuola media
e 40 unità complessive per gli istituti e scuole di istruzione
secondaria superiore, compresi gli istituti professionali e gli
istituti d'arte.
Alla ripartizione delle dotazioni aggiuntive fra distretti
scolastici e tra le singole scuole, istituti e direzioni
didattiche, nonché alla ripartizione tra i singoli insegnamenti
delle scuole ed istituti di istruzione secondaria ed artistica
provvede il sovraintendente regionale agli studi in proporzione
alle relative esigenze ed al numero degli alunni di ciascun
distretto, scuola, istituto o direzione didattica, sentita la
commissione sindacale di cui al successivo art. 24.
PRESIDENTE:
All'art. 9 c'è un emendamento dell'Assessore
Viglino, ne do lettura:
Le dotazioni aggiuntive agli organici previste dall'art. 13
della legge 20.5.1982, n. 270, sono determinate ogni anno, salvo
quanto disposto nel comma successivo, contestualmente alla
definizione delle dotazioni organiche dei singoli ruoli del
personale docente, secondo i criteri indicati nel citato art. 13.
In prima applicazione le dotazioni aggiuntive sono determinate in
numero di 12 unità per la scuola materna e 54 unità per la scuola
elementare.
3° comma: immutato.
Lo metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Metto in approvazione l'articolo 9 nel testo
emendato;
ART. 9
Le dotazioni aggiuntive agli organici previste dall'art. 13
della legge 20 maggio 1982, n. 270, sono determinate ogni anno,
salvo quanto disposto nel comma successivo, contestualmente alla
definizione delle dotazioni organiche dei singoli ruoli del
personale docente, secondo i criteri indicati nel citato art.
13.
In prima applicazione le dotazioni aggiuntive sono determinate
in numero di 12 unità per la scuola materna e 54 unità per la
scuola elementare.
Alla ripartizione delle dotazioni aggiuntive tra distretti
scolastici e tra le singole scuole, istituti e direzioni
didattiche, nonché alla ripartizione tra i singoli insegnamenti
delle scuole ed istituti di istruzione secondaria ed artistica
provvede il sovraintendente regionale agli studi in proporzione
alle relative esigenze ed al numero degli alunni di ciascun
distretto, scuola, istituto o direzione didattica, sentita la
commissione sindacale di cui al successivo art. 20.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 10, che diventa art.
7:
ART. 10
(Accesso ai ruoli del personale docente ed educativo)
Fatte salve le norme sui trasferimenti dai corrispondenti ruoli
dello Stato, di cui all'art. 6 del D.P.R. 31.10.1975, n. 861,
l'accesso ai ruoli regionali del personale docente della scuola
materna, elementare, secondaria, dei licei artistici e degli
istituti d'arte e del personale educativo del convitto regionale
"Federico Chabod" di Aosta avviene mediante concorsi per esami e
titoli, secondo modalità analoghe a quelle stabilite per l'accesso
ai corrispondenti ruoli dello Stato e previo accertamento della
piena conoscenza della lingua francese, da effettuarsi nei modi
previsti dai primi tre commi dell'art. 6 della L.R. 26.4.1977, n.
23 e successive modifiche ed integrazioni, con le eccezioni di cui
all'8° comma dell'articolo stesso.
Sino al termine indicato nel 1° comma dell'art. 1 della legge
20.5.1982, n. 270, le prove scritte e orali dei concorsi di cui al
precedente comma hanno anche funzione di esame di abilitazione per
i candidati che ne siano sprovvisti, qualora tale titolo sia
richiesto per l'accesso al ruolo. A tal fine sono ammessi alle
prove di concorso anche i candidati che non avessero superato con
esito positivo l'accertamento della piena conoscenza della lingua
francese.
Le cattedre o posti da mettere a concorso sono determinati,
sentita la commissione sindacale di cui al successivo art. 24, in
relazione al 50% delle cattedre o posti che si prevede siano
vacanti e disponibili all'inizio dell'anno scolastico a decorrere
dal quale sono da effettuare le nomine.
I concorsi sono indetti dal Presidente della Giunta regionale,
d'intesa con l'Assessore regionale alla Pubblica Istruzione; almeno
dodici mesi prima dell'inizio dell'anno scolastico da cui
decorreranno le nomine dei vincitori, in concomitanza, di regola,
con i corrispondenti concorsi indetti nel restante territorio dello
Stato; ai soli fini dell'abilitazione all'insegnamento i concorsi
sono indetti, limitatamente ai tipi di cattedre e posti di
insegnamento esistenti nelle scuole dipendenti dalla Regione, anche
quando non vi sia disponibilità di cattedre o posti.
A tutti gli adempimenti concorsuali provvede il sovraintendente
regionale agli studi, compresa l'approvazione delle graduatorie, la
nomina dei vincitori, l'assegnazione della sede ed il rilascio dei
titoli di abilitazione.
Le graduatorie conservano validità per due anni, ai fini della
copertura dei posti che, entro tale termine, si rendano
disponibili.
Coloro i quali superano il concorso sono nominati in ruolo e
sono ammessi ad un anno di formazione, valido come periodo di
prova.
Durante l'anno di formazione l'Assessore regionale alla pubblica
istruzione assicura, mediante le opportune intese con l'istituto
regionale di ricerca, sperimentazione ed aggiornamento educativi,
la realizzazione di specifiche iniziative di formazione con
carattere bilingue.
PRESIDENTE:
All'art. 10 vi è l'emendamento annunciato
poco fa dall'Assessore che recita: "alla fine del 1° comma dopo le
parole "dell'articolo stesso" sono aggiunte le seguenti ", come
modificato dalla L.R. 8.8.1977, n. 54".
Lo metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Metto in approvazione l'articolo 10 nel testo
emendato:
ART. 10
Fatte salve le norme sui trasferimenti dai corrispondenti
ruoli dello Stato, di cui all'art. 6 del D.P.R. 31.10.1975, n. 861,
l'accesso ai ruoli regionali del personale docente della scuola
materna, elementare, secondaria, dei licei artistici e degli
istituti d'arte del personale educativo del convitto regionale
"Federico Chabod" di Aosta avviene mediante concorsi per esami e
titoli, secondo modalità analoghe a quelle stabilite per l'accesso
ai corrispondenti ruoli dello Stato e previo accertamento della
piena conoscenza della lingua francese, da effettuarsi nei modi
previsti dai primi tre commi dell'art. 6 della legge regionale
26.4.1977,
n. 23,
e successive modifiche ed integrazioni,
con le eccezioni di cui all'8° comma dell'articolo stesso, come
modificato dalla L.R. 8.8.1977, n. 54.
Sino al termine indicato nel 1° comma dell'art. 1 della legge
20.5.1982, n. 270, le prove scritte e orali dei concorsi di cui al
precedente comma hanno anche funzione di esame di abilitazione per
i candidati che ne siano sprovvisti, qualora tale titolo sia
richiesto per l'accesso al ruolo. A tal fine sono ammessi alle
prove di concorso anche i candidati che non avessero superato con
esito positivo l'accertamento della piena conoscenza della Lingua
francese.
Le cattedre o posti da mettere a concorso sono determinati,
sentita la commissione sindacale di cui al successivo art. 20, in
relazione al 50% delle cattedre o posti che si prevede siano
vacanti e disponibili all'inizio dell'anno scolastico a decorrere
dal quale sono da effettuare le nomine.
I concorsi sono indetti dal Presidente della Giunta regionale,
d'intesa con l'Assessore regionale alla Pubblica Istruzione; almeno
dodici mesi prima dell'inizio dell'anno scolastico da cui
decorreranno le nomine dei vincitori, in concomitanza, di regola,
con i corrispondenti concorsi indetti dallo Stato, ai soli fini
dell'abilitazione all'insegnamento i concorsi sono indetti,
limitatamente ai tipi di cattedre e posti di insegnamento esistenti
nelle scuole dipendenti dalla Regione, anche quando non vi sia
disponibilità di cattedre o posti.
A tutti gli adempimenti concorsuali provvede il sovraintendente
regionali agli studi, compresa l'approvazione delle graduatorie, la
nomina dei vincitori, l'assegnazione della sede ed il rilascio dei
titoli di abilitazione.
Le graduatorie conservano validità per due anni, ai fini
della copertura dei posti che, entro tale termine, si rendano
disponibili.
Coloro i quali superano il concorso sono nominati in ruolo e
sono ammessi ad un anno di formazione, valido come periodo di
prova.
Durante l'anno di formazione l'Assessore regionale alla Pubblica
Istruzione assicura, mediante le opportune intese con l'istituto
regionale di ricerca, sperimentazione ed aggiornamento educativi,
la realizzazione di specifiche iniziative di formazione con
carattere bilingue.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 11 che diventa ora art.
8:
ART. 11
(Modalità di svolgimento dei concorsi commissioni
giudicatrici)
Con proprio decreto l'Assessore regionale alla Pubblica
Istruzione, sentito il consiglio scolastico regionale, apporta le
necessarie integrazioni alle disposizioni sui concorsi, emanate dal
Ministro per la pubblica istruzione, adattandole, in particolare,
alla situazione di bilinguismo esistente nella Regione.
In ossequio al principio statutario della parità linguistica tra
italiano francese nella Valle d'Aosta, le prove di concorso scritte
e orali potranno essere svolte indifferentemente nell'una o
nell'altra lingua, a scelta del candidato. Almeno uno degli
argomenti della prova orale dovrà essere trattato nella Lingua
diversa da quella utilizzata dal candidato per le restanti prove.
Fanno eccezione le prove dei concorsi a cattedre di insegnamento
della Lingua francese o di una lingua estera, che dovranno essere
svolte nella lingua di insegnamento della lingua italiana devono
essere svolte esclusivamente in detta lingua.
L'obbligo di trattare almeno un argomento in lingua francese, se
per le restanti prove il candidato ha usato l'italiano, non
sussiste per i candidati che, non avendo superato l'accertamento
della piena conoscenza della lingua francese, siano stati ammessi
alle prove di concorso ai soli fini del conseguimento del titolo di
abilitazione all'insegnamento.
Le Commissioni giudicatrici dei concorsi sono nominate dal
sovraintendente agli studi della Regione. Esse sono formate, di
norma, da personale che abbia conoscenza della Lingua italiana e
francese e sono integrate da un docente ordinario di lingua
francese; quest'ultimo partecipa alle operazioni di concorso, non
attinenti alle prove di accertamento del la conoscenza della lingua
francese, con voto consultivo.
Il presidente ed i componenti delle commissioni saranno scelti
tra il personale in possesso dei requisiti prescritti per la
partecipazione alle commissioni giudicatrici dei concorsi a
cattedre e a posti di insegnamento nette scuole statali, secondo
modalità stabilite dall'Assessore regionale alla Pubblica
Istruzione, sentito il consiglio scolastico regionale.
Ai membri delle commissioni giudicatrici si applicano le
disposizioni dell'art. 5 della legge 20 maggio 1982, n. 270.
Il 4° comma dell'art. 6 delta Legge regionale 26.4.1977, n. 23,
è abrogato.
PRESIDENTE:
All'art. 11 vi è l'altro emendamento che
riguarda la proposta di un comma aggiuntivo dopo il 3° che recita:
"Nel caso di concorsi indetti contemporaneamente per l'accesso a
cattedre e posti di insegnamento nelle scuole di uno stesso grado,
i candidati sosterranno un'unica prova di accertamento della piena
conoscenza della lingua francese anche se concorrono per più classi
di concorso. Le modalità di partecipazione a detta prova saranno
stabilite nel bando di concorso".
Lo metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Metto in approvazione l'articolo 11 nel testo
così emendato:
ART. 11
Con proprio decreto l'Assessore regionale alla Pubblica
Istruzione, sentito il consiglio scolastico regionale, apporta le
necessarie integrazioni alle disposizioni sui concorsi, emanate dal
Ministro per la Pubblica Istruzione, adattandole, in particolare,
alla situazione di bilinguismo esistente nella Regione.
In ossequio al principio statutario della parità linguistica tra
italiano e francese nella Valle d'Aosta, le prove di concorso
scritte e orali potranno essere svolte indifferentemente nell'una o
nell'altra lingua, a scelta del candidato. Almeno uno degli
argomenti della prova orale dovrà essere trattato nella lingua
diversa da quella utilizzata dal candidato per le restanti prove.
Fanno eccezione le prove dei concorsi a cattedre di insegnamento
della lingua francese o di una lingua estera, che dovranno essere
svolte nella lingua di insegnamento; analogamente le prove relative
all'insegnamento della lingua italiana devono essere svolte
esclusivamente in detta lingua.
L'obbligo di trattare almeno un argomento in lingua francese, se
per le restanti prove il candidato ha usato l'italiano, non
sussiste per i candidati che, non avendo superato l'accertamento
della piena conoscenza della Lingua francese, siano stati ammessi
alle prove di concorso ai soli fini del conseguimento del titolo di
abilitazione all'insegnamento.
Nel caso di concorsi indetti contemporaneamente per l'accesso a
cattedre e posti di insegnamento nelle scuole di uno stesso grado,
i candidati sosterranno un'unica prova di accertamento della piena
conoscenza della lingua francese anche se concorrono per più classi
di concorso. Le modalità di partecipazione a detta prova saranno
stabilite nel bando di concorso.
Le Commissioni giudicatrici dei concorsi sono nominate dal
sovraintendente agli studi della Regione. Esse sono formate, di
norma, da personale che abbia conoscenza della lingua italiana e
francese e sono integrate da un docente ordinario di Lingua
francese; quest'ultimo partecipa alle operazioni di concorso, non
attinenti alle prove di accertamento della conoscenza della lingua
francese, con voto consultivo.
Il Presidente ed i componenti delle Commissioni saranno scelti
tra il personale in possesso dei requisiti prescritti per la
partecipazione alle Commissioni giudicatrici dei concorsi a
cattedre e a posti di insegnamento nelle scuole statali, secondo
modalità stabilite dall'Assessore regionale alla Pubblica
Istruzione, sentito il consiglio scolastico regionale.
Ai membri delle commissioni giudicatrici si applicano le
disposizioni dell'art. 5 della legge 20.5.1982, n. 270.
Il 4° comma dell'art. 6 della Legge Regionale 26.4.1977, n. 23 è
abrogato.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 12, che diventa art.
9:
ART. 12
(Norme transitorie sui concorsi)
Ai concorsi ordinari indetti all'atto dell'entrata in vigore
della presente legge è assegnato il 50% dei posti compresi nelle
dotazioni aggiuntive di cui al precedente art. 6, 2° comma.
Ai predetti concorsi si applicano le riserve previste dagli
artt. 27, 31,1 °comma e 38, 1° comma, della legge 20 maggio 1982,
n. 270.
PRESIDENTE:
Metto in approvazione l'articolo 12.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 13, che diventa art.
10:
ART. 13
(Organico degli ispettori tecnici periferici e norme particolari
per i concorsi ispettivi e direttivi)
Le variazioni di organico del ruolo regionale degli ispettori
tecnici periferici sono disposte con deliberazione della Giunta
regionale entro il 31 marzo di ogni anno, su proposta
dell'Assessore regionale alla Pubblica Istruzione, sentito il
consiglio scolastico regionale.
La ripartizione funzionale per ordini di scuola e settori di
insegnamento dei posti di organico del ruolo suddetto è disposta
con decreto dell'Assessore regionale alla Pubblica Istruzione,
sentito il consiglio scolastico regionale, tenuto conto
prioritariamente delle esigenze della scuola materna, elementare e
media.
Le commissioni giudicatrici dei concorsi per l'accesso ai ruoli
degli ispettori tecnici periferici e del personale direttivo delle
istituzioni scolastiche ed educative dipendenti dalla Regione sono
nominate dall'Assessore regionale alla Pubblica Istruzione. A detti
concorsi si applicano le disposizioni riportate nel precedente art.
11.
Sino a quando non saranno costituite le direzioni didattiche
della scuola materna statale, i concorsi a posti di direttore
didattico di scuola materna saranno indetti, in presenza di posti
vacanti, anche in deroga ai termini stabiliti dall'art. 1 della
L.R. 17.7.1981, n. 42.
PRESIDENTE:
Metto in approvazione l'articolo 13.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 14, che diventa art.
11:
ART. 14
(Norme transitorie di immissione in ruolo del personale docente
ed educativo)
Gli insegnanti incaricati, di cui ai commi 1°, 2° e 3° dell'art.
2 della Legge Regionale 3.12.1982, n. 86, che abbiano superato con
esito positivo la prova di verifica della piena conoscenza della
lingua francese, e gli insegnanti incaricati, di cui ai commi 5° e
6° dello stesso articolo, sono immessi in ruolo con le decorrenze
giuridiche previste dagli articoli 24, 25, 29, 30, 33, 34, 36 e 37
della legge 20.5.1982, n. 270 e con le modalità indicate negli
articoli citati e negli articoli 58, commi 3° e seguenti, e 59
della legge medesima, salvo quanto diversamente disposto con la
presente legge.
Per il personale immesso in ruolo ai sensi del comma precedente,
che superi la prova di verifica della piena conoscenza della lingua
francese in data posteriore alla decorrenza giuridica della nomina
in ruolo, è valido, agli effetti del compimento del periodo di
prova, l'anno scolastico nel quale la prova di verifica è sostenuta
con esito positivo, sempre che il servizio effettivamente prestato
nel corso dell'anno scolastico non sia inferiore a 180 giorni.
Agli insegnanti di ruolo, i quali abbiano prestato servizio di
insegnamento in posizione di comando a tempo indeterminato presso
scuole di grado superiore, si applicano le disposizioni di cui al
4° comma dell'art. 33 della citata legge 20 maggio 1982, n.
270.
Gli insegnanti che si trovano nelle condizioni previste dagli
art. 27, 2° comma, 31, 2° comma, e 38, 2° comma, della legge 20
maggio 1982, n. 270, hanno titolo a essere gradualmente immessi nei
corrispondenti ruoli regionali, con le decorrenze, le modalità e
nei limiti previsti dai predetti commi, qualora abbiano prestato
nelle scuole dipendenti dalla Regione il periodo minimo di servizio
in essi prescritto.
L'inclusione nelle apposite graduatorie regionali, da compilare
secondo le dette modalità, è subordinata al superamento di una
prova di verifica della piena conoscenza della lingua francese, da
effettuarsi con modalità che saranno stabilite dall'Assessore
regionale alla Pubblica Istruzione, sentito il consiglio scolastico
regionale; dalla verifica sono esonerati i docenti di scuola
materna che hanno conseguito l'abilitazione all'insegnamento a
seguito del concorso ordinario indetto dalla Regione in data
21.1.1980.
Le disposizioni di cui al precedente comma si applicano anche al
personale educativo che si trovi nelle condizioni previste
dall'art. 48, 2° comma, della legge 20.5.1982, n. 270.
I provvedimenti di nomina in ruolo del personale di cui al
presente articolo e quelli di assegnazione della sede sono adottati
dal sovraintendente agli studi della Regione. L'assegnazione della
sede di servizio può essere disposta anche prima delle decorrenze
previste dalla legge 20.5.1982, n. 270, qualora venga a
determinarsi disponibilità di posti dopo aver assegnato la sede
alla categoria cui spetta a tal fine la precedenza ai sensi della
legge medesima.
Nell'ordine di assegnazione della sede di servizio agli
insegnanti di ruolo che ne sono ancora sprovvisti, di cui all'art.
33, comma 7°, della legge 20 maggio 1982, n. 270, l'assegnazione
della sede agli insegnanti di educazione fisica immessi in ruolo
per effetto dell'articolo 13, comma 13°, della legge 9 agosto 1978,
n. 463, sarà disposta dopo l'esaurimento del ruolo istituito ai
sensi del 5° comma dell'art. 16 del decreto legge 30.1.1976, n. 13,
convertito con modificazioni nella legge 30 aprile 1976, n. 88. I
passaggi al ruolo dei docenti degli istituti di istruzione
secondaria di 2° grado degli insegnanti ancora inquadrati nel ruolo
ad esaurimento potranno essere disposti, per l'anno scolastico
1983-84, anche in deroga ai limiti di cui all'art. 77 del D.P.R.
31.5.1974, n. 417.
I provvedimenti di nomina in ruolo, di assegnazione della sede e
gli atti da essi presupposti sono definitivi.
PRESIDENTE:
Metto in approvazione l'articolo 14.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 15, che diventa art.
12:
ART. 15
(Esperti nell'istituto professionale regionale)
Gli esperti in servizio presso l'istituto professionale
regionale di cui alla L.R. 17.11.1960, n. 8 e successive modifiche
ed integrazioni, che abbiano fruito della proroga della nomina per
effetto del decreto-legge 6.9.1979, n. 434, convertito, con
modificazioni, nella legge 8.11.1979, n. 566, e non rientrino nelle
ipotesi previste dall'art. 41, commi 1°, 2° e 3° della legge
20.5.1982, n. 270, sono immessi nei ruoli regionali del personale
non docente della scuola, anche in soprannumero, nella carriera
esecutiva od ausiliaria, secondo il titolo di studio posseduto,
previo accertamento, mediante colloquio, della conoscenza della
lingua francese. L'immissione in ruolo decorre dal 10.9.1983.
Al personale immesso in ruolo ai sensi del precedente comma il
servizio non di ruolo prestato in qualità di esperto è riconosciuto
nella misura prevista dall'art. 5 della legge regionale 30 apri le
1980, n. 18.
Il personale stesso, a domanda, può continuare ad essere
utilizzato nelle attività che svolgeva in qualità di esperto, a
condizione che vi sia disponibilità di posti, in tal caso a detto
personale compete, a titolo di indennità non pensionabile,
l'eventuale differenza tra il trattamento iniziale previsto per il
posto di insegnamento ricoperto e la retribuzione in godimento nel
posto di titolarità.
PRESIDENTE:
All'art. 15 vi è un emendamento sostitutivo
dell'intero articolo, di cui do lettura:
Agli esperti in servizio presso l'Istituto professionale
regionale di cui alla L.R. 17.11.1960, n. 8, e successive modifiche
ed integrazioni, che abbiano fruito della proroga della nomina per
effetto del decreto legge 6.9.1979, n. 434, convertito, con
modificazioni, nella legge 8.11.1979, n. 566, si applicano le
disposizioni contenute nell'articolo 41 della legge 20.5.1982, n.
270.
Nell'ipotesi prevista dal 4° comma del citato articolo 41 della
legge 20.5.1982, n. 270, l'immissione è disposta nei ruoli
regionali del personale non docente della scuola, anche in
sovrannumero, nella carriera esecutiva od ausiliaria, secondo il
titolo di studio posseduto, previo accertamento, mediante
colloquio, della conoscenza della lingua francese. L'immissione in
ruolo decorre dal 10.9.1983.
Al personale immesso in ruolo ai sensi del precedente comma si
applica la normativa di stato giuridico e di trattamento economico
relativa al personale appartenente al ruolo in cui viene
inquadrato. Il personale stesso può chiedere l'applicazione
dell'ultimo comma dell'art. 41 della legge 20.5.1982, n. 270.
Lo metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 16, che diventa art.
13:
ART. 16
(Norme particolari per i docenti di educazione fisica e di
educazione musicale)
Ai docenti di educazione fisica e di educazione musicale,
sprovvisti dello specifico titolo di studio o diploma, in servizio
nette scuole e istituti dipendenti dalla Regione nell'anno
scolastico 1980-81 e riassunti in servizio nel corrente anno
scolastico, che siano in possesso dei titoli di servizio
prescritti, si applicano le disposizioni contenute negli articoli
43 e 44 della legge 20.5.1982, n. 270.
L'immissione in ruolo del personale di cui al precedente comma è
subordinata dalla verifica della piena conoscenza della lingua
francese, da effettuarsi nei modi che saranno stabiliti con
ordinanza dell'Assessore regionale alla Pubblica Istruzione,
sentito il consiglio scolastico regionale.
I docenti di educazione fisica e di educazione musicale, in
servizio nelle scuole e istituti dipendenti dalla Regione nell'anno
scolastico 1980-81 senza il possesso dello specifico titolo di
studio e riassunti in servizio nel corrente anno scolastico, che
abbiano conseguito il titolo di studio nel corso dell'anno
scolastico 1980-81 o successivamente, hanno titolo a partecipare
alle sessioni riservate di esami di abilitazione all'insegnamento
indette ai sensi dell'art. 1 della L.R. 3.12.1982, n. 86, fermo
restando che la loro immissione in ruolo avverrà dopo l'immissione
in ruolo dei docenti di cui all'art. 38 della legge 20.5.1982, n.
270.
PRESIDENTE:
Metto in approvazione l'articolo 16.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 17, che diventa art.
14:
ART. 1 7
(Norme per il personale assegnato a particolari
compiti)
Il personale ispettivo, direttivo e docente, che si trovi a
prestare servizio, ai sensi delle disposizioni vigenti, presso gli
uffici dell'amministrazione regionale, può ottenere, a domanda il
passaggio nei ruoli del personale della Regione, di cui alla legge
28.7.1956, n. 3 e successive modificazioni ed integrazioni.
Il passaggio è effettuato in una qualifica vicedirigenziale
oppure in una qualifica funzionale dell'ex carriera di concetto di
corrispondente livello retributivo, secondo che il dipendente sia
in possesso di diploma di laurea o di diploma di scuola secondaria
superiore, ed è subordinato alla disponibilità di un posto nella
relativa pianta organica. Sono fatte salve, in ogni caso, le
posizioni economiche già acquisite dagli interessati.
Al personale di cui al presente articolo si applica la normativa
di stato giuridico e di trattamento economico relativa al personale
appartenente al ruolo in cui viene inquadrato. Il servizio prestato
nel ruolo di provenienza è valido a tutti gli effetti come servizio
effettuato nel ruolo di inquadramento.
La domanda dovrà pervenire alla Presidenza della Giunta
regionale entro tre mesi dalla data di entrata in vigore della
presente legge. Il provvedimento di inquadramento nel ruolo dovrà
essere adottato entro il 31 agosto 1983 ed avrà effetto dal 10
settembre successivo.
PRESIDENTE:
All'art. 17 vi è un emendamento modificativo
del 4° comma che recita:
La domanda dovrà pervenire alla Presidenza della Giunta
regionale entro due mesi dalla data di entrata in vigore della
presente legge. Il provvedimento di inquadramento nel ruolo dovrà
essere adottato entro il 31 agosto 1983 e avrà effetto dal 10
settembre successivo.
Lo metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Metto in approvazione l'articolo 17 nel testo
emendato
ART. 17
Il personale ispettivo, direttivo e docente, che si trovi a
prestare servizio, ai sensi delle disposizioni vigenti, presso gli
uffici dell'amministrazione regionale, può ottenere, a domanda, il
passaggio nei ruoli del personale della Regione, di cui alla legge
28 luglio 1956, n. 3 e successive modificazioni ed
integrazioni.
Il passaggio è effettuato in una qualifica vicedirigenziale
oppure in una qualifica funzionale dell'ex carriera di concetto di
corrispondente livello retributivo, secondo che il dipendente sia
in possesso di diploma di laurea o di diploma di scuola secondaria
superiore, ed è subordinato alla disponibilità di un posto nella
relativa pianta organica. Sono fatte salve, in ogni caso, le
posizioni economiche già acquisite dagli interessati.
Al personale di cui al presente articolo si applica la normativa
di stato giuridico e di trattamento economico relativa al personale
appartenente al ruolo in cui viene inquadrato. Il servizio prestato
nel ruolo di provenienza è valido a tutti gli effetti come servizio
effettuato nel ruolo di inquadramento.
La domanda dovrà pervenire alla Presidenza della Giunta
regionale entro due mesi dalla data di entrata in vigore della
presente legge. Il provvedimento di inquadramento nel ruolo dovrà
essere adottato entro il 31 agosto 1983 e avrà effetto dal 10
settembre successivo.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Si propone la soppressione dell'art. 18; lo
metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 19, che diventa art.
15:
ART. 19
(Utilizzazione del personale ispettivo, direttivo e docente
in particolari compiti culturali e di ricerca e per iniziative nel
campo educativo scolastico).
Per particolari compiti culturali e di ricerca e per iniziative
nel campo educativo scolastico ritenuti di rilevante interesse
regionale, l'Assessore regionale alla Pubblica Istruzione può
disporre l'utilizzazione di personale ispettivo, direttivo e
docente appartenente ai ruoli regionali, che abbia superato il
periodo di prova, presso organi dell'amministrazione scolastica
regionale, presso istituzioni regionali culturali o di ricerca,
nonché presso enti e associazioni aventi personalità giuridica e
funzionanti nella Regione, che, per finalità statutarie, operino
nel campo formativo e scolastico.
L'utilizzazione nelle attività di cui al precedente comma può
essere disposta a partire dall'anno scolastico 1983-84, anche per
periodi di tempo determinati, ma comunque di durata non superiore a
quella indicata nell'art. 14, penultimo comma, della legge
20.5.1982, n. 270, in numero non superiore a 30 unità, ripartite
tra i diversi ordini e gradi della scuola.
A partire dall'inizio dell'anno scolastico 1983-84 sono
soppressi i comandi di cui all'art. 1 della L.R. 24.7.1979, n.
48.
PRESIDENTE:
Metto in approvazione l'articolo 19.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 20 che diventa art.
16:
ART. 20
(Norme sui collocamenti fuori ruolo)
I collocamenti fuori ruolo del personale ispettivo, direttivo e
docente appartenente ai ruoli regionali possono essere disposti nei
casi previsti dalle disposizioni vigenti per il corrispondente
personale statale.
Per esigenze di altri uffici dell'amministrazione regionale, che
non rientrino nei compiti istituzionali dell'amministrazione
scolastica, il collocamento fuori ruolo può essere disposto
dall'Assessore regionale alla Pubblica Istruzione unicamente in
presenza di posti vacanti del ruolo organico o di posti fuori ruolo
di qualifica non superiore a vice-dirigente, nel limite di un posto
per assessorato o settore corrispondente.
Ai collocamenti fuori ruolo previsti dal precedente comma si
applicano le disposizioni di cui all'art. 58, 2° comma, del D.P.R.
10.1.1957, n. 3.
PRESIDENTE:
Metto in approvazione l'articolo 20.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 21 che diventa art.
17:
ART. 21
(Norme particolari sui passaggi di cattedra e di presidenza e
sui passaggi di ruolo)
Nell'applicazione dell'art. 75 del D.P.R. 31.5.1974, n. 417,
qualora i posti disponibili dopo i trasferimenti annuali siano più
di uno, ma meno di cinque, un posto deve essere comunque riservato
ai passaggi di cattedra e di presidenza.
Analogamente, nell'applicazione dell'art. 77 del citato
D.P.R. 31.5.1974, n. 417, qualora i posti disponibili dopo i
trasferimenti siano più di uno, ma meno di dieci, un posto deve
essere comunque riservato ai passaggi di ruolo.
PRESIDENTE:
Metto in approvazione l'articolo 21.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 22 che diventa art.
18:
ART. 22
(Personale docente non di ruolo)
Per la copertura delle cattedre e dei posti di insegnamento
vacanti nelle scuole ed istituti dipendenti dalla Regione e per la
sostituzione del personale docente temporaneamente assente si
applicano le disposizioni vigenti per le corrispondenti scuole e
istituti statali.
Con propria ordinanza l'Assessore regionale alla Pubblica
Istruzione, sentita la commissione sindacale di cui al successivo
art. 20, apporta le necessarie integrazioni alle ordinanze del
Ministro per la Pubblica Istruzione, di cui al 4° comma dell'art. 2
della legge 9.8.1978 n. 463 e ad ogni altra disposizione
ministeriale, per adeguarle alle necessità locali con particolare
riferimento alla situazione di bilinguismo della regione ed ai
requisiti di conoscenza della lingua francese da parte degli
aspiranti alle supplenze.
Al personale docente non di ruolo si applicano, per quanto
concerne lo stato giuridico ed il trattamento economico,
assistenziale e previdenziale, le norme vigenti per il
corrispondente personale delle scuole materne, elementari,
secondarie ed artistiche funzionanti nel restante territorio dello
Stato.
Per il prolungamento d'orario derivante dall'attività didattica
bilingue, al personale docente non di ruolo delle scuole materne ed
elementari compete il trattamento integrativo di cui alla L.R.
2.2.1968, n. 1 e successive modificazioni. Detto personale, con
esclusione di quello contemplato dall'art. 4 della legge 6.12.1966,
n. 1077, è altresì iscritto al fondo di previdenza di cui all'art.
5 della citata legge regionale 2.2.1968, n. 1.
L'iscrizione dei docenti non di ruolo della scuola materna agli
istituti previdenziali e assistenziali secondo la normativa vigente
per il corrispondente personale delle scuole statali decorre dal 1°
settembre 1983.
E' soppresso l'art. 12 della L.R. 21 giugno 1977, n. 45.
Ove non sia possibile provvedere ai sensi dell'art. 14 della
legge 20.5.1982, n. 270, è consentito il ricorso alla assunzione di
personale supplente per il tempo strettamente necessario, per la
sostituzione del personale impegnato nelle attività di formazione
con carattere bilingue durante il periodo di prova e nelle attività
obbligatorie di aggiornamento.
I provvedimenti di conferimento di supplenze adottati in
difformità dalle disposizioni di legge sono privi di effetto, ferma
restando la responsabilità diretta di coloro che li abbiano
disposti.
Non possono essere coperti in nessun caso mediante assunzione di
personale non di ruolo i posti delle dotazioni aggiuntive agli
organici.
PRESIDENTE:
Metto in approvazione l'articolo 22.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 23 che diventa art.
19:
ART. 23
(Conferimento delle supplenze-ricorsi)
La formazione delle graduatorie regionali degli aspiranti a
supplenze annuali di insegnamento e nelle istituzioni educative ed
il conferimento delle relative nomine sono di competenza del
sovraintendente agli studi della Regione.
Avverso i provvedimenti di conferimento delle supplenze è
ammesso ricorso da parte dei singoli interessati, nei termini e con
le modalità indicati nell'art. 2 della legge 9.8.1978, n. 463, ad
apposite commissioni, distintamente costituite per la scuola
materna, le scuole elementari e le istituzioni educative, le scuole
e istituti di istruzione secondaria ed artistica.
Ciascuna commissione è così composta:
il sovraintendente regionale agli studi o un funzionario della
sovraintendenza agli studi con la qualifica di vice-dirigente, da
lui delegato, che la presiede;
un preside di scuola secondaria o un direttore didattico,
secondo l'ordine di scuola cui la commissione si riferisce;
un impiegato della carriera di concetto della sovraintendenza
agli studi;
quattro insegnanti appartenenti all'ordine di scuola cui la
Commissione si riferisce.
Il personale direttivo e gli impiegati della sovraintendenza
agli studi sono nominati dal sovraintendente agli studi, che nomina
anche gli altri componenti della commissione fra gli insegnanti
proposti dai rappresentanti dei sindacati più rappresentativi, che
organizzano su base regionale le categorie del personale docente.
Nello stesso modo vengono nominati, per supplire eventuali assenze,
un preside o direttore didattico, un impiegato della carriera di
concetto ed un insegnante per ciascuna commissione.
Le Commissioni di cui ai precedenti commi rimangono in carica
due anni, e all'occorrenza, sino a quando non siano rinnovate.
PRESIDENTE:
Metto in approvazione l'articolo 23.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 24 che diventa art.
20:
ART. 24
(Commissione sindacale regionale)
Per l'espletamento dei compiti conferiti dalla presente legge è
costituita una commissione sindacale regionale, composta di due
rappresentanti designati da ciascuno dei sindacati che organizzano
su base regionale le categorie del personale direttivo, docente ed
educativo delle scuole materne, elementari, secondarie ed
artistiche e delle istituzioni educative.
Tale commissione è nominata dall'Assessore regionale alla
Pubblica Istruzione, che, al di fuori dei casi espressamente
previsti, può convocarla ogni qualvolta ne ravvisi l'opportunità o
la commissione medesima ne faccia richiesta in relazione a
specifiche questioni attinenti alle categorie del personale
rappresentato.
La suddetta commissione, inoltre, svolge, con modalità analoghe,
i compiti attribuiti alle corrispondenti commissioni provinciali,
di cui al 1° comma dell'art. 24 della legge 9.8.1978, n. 463, in
tal caso la commissione è convocata dal sovraintendente regionale
agli studi.
Per le esigenze di funzionamento della commissione, i
rappresentanti sindacali, ove non siano collocati in aspettativa ai
sensi dell'art. 2 della Legge Regionale 24.7.1979, n. 48, possono
beneficiare dei permessi retribuiti di cui all'art. 47 della legge
18.3.1968, n. 249, nel limite globale delle giornate di permesso di
cui dispone mensilmente ciascuna organizzazione sindacale.
PRESIDENTE:
Metto in approvazione l'articolo 24.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 25 che diventa art.
21:
ART. 25
(Adattamenti dei programmi di insegnamento alle necessità
locali)
Gli adattamenti alle necessità locali ed alla situazione di
bilinguismo della regione dei programmi di insegnamento nelle
scuole materne, elementari e di istruzione secondaria ed artistica,
di cui all'art. 40 della legge costituzionale 26.2.1948, n. 4, e le
materie da insegnare in lingua francese nelle scuole predette
vengono definiti secondo le procedure indicate nel primo comma
dell'art. 28 della legge 16.5.1978, n. 196 e sono approvati e resi
esecutivi dalla Giunta regionale.
L'art. 2 della L.R. 3.8.1972, n. 22, è abrogato.
PRESIDENTE:
Metto in approvazione l'articolo 25.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 26 che diventa art.
22:
ART. 26
(Utilizzazione dei locali scolastici e delle relative
attrezzature)
I locali e le attrezzature didattiche delle scuole, istituti
scolastici ed istituzioni educative della Regione, comprese le
palestre esistenti negli edifici scolastici o annesse ai medesimi e
le relative attrezzature, possono essere utilizzati durante
l'orario scolastico da altre scuole che ne facciano richiesta per
lo svolgimento delle attività didattiche, comprese le esercitazioni
di avviamento alla pratica sportiva previste dall'art. 13 della
legge 7.2.1958, n. 88.
La relativa concessione è disposta dal consiglio di circolo o
d'istituto dal consiglio d'amministrazione delle istituzioni
educative, sulla base dei criteri generali stabiliti dal consiglio
scolastico distrettuale ai sensi dell'art. 12, 1° comma, della
legge 4.8.1977 n. 517, e con le modalità indicate nel 3° comma
dell'articolo stesso, dando la precedenza a quelle scuole o
istituti che non dispongono di propri analoghi impianti.
Nel caso di conflitto con i criteri deliberati dal consiglio
scolastico distrettuale decide il sovraintendente regionale agli
studi, sentito il consiglio scolastico regionale, in conformità
all'ultimo comma dell'art. 15 della Legge Regionale 5.11.1976, n.
47 e successive modificazioni.
Fuori dell'orario del servizio scolastico l'uso dei locali e
delle attrezzature delle istituzioni scolastiche ed educative della
Regione può essere disposto esclusivamente per attività che
realizzino le funzioni della scuola come centro di promozione
culturale, sociale civile, esclusa in ogni caso qualunque finalità
di lucro.
Ove l'uso sia preordinato allo svolgimento di attività
direttamente realizzate dalla Regione o di attività di prevalente
interesse generale, al riguardo dispone l'Assessore regionale alla
Pubblica Istruzione. Se l'attività rientra nelle attribuzioni di
altri enti locali territoriali nelle materie contemplate dal capo V
del titolo III del D.P.R. 24 luglio 1977, n. 616 e trattasi di
utilizzazione permanente o ricorrente, essa è consentita
dall'Assessore regionale alla Pubblica Istruzione in base ad
apposita convenzione.
In tutti gli altri casi dispone il direttore didattico o
preside, sentito il consiglio di circolo o d'istituto, previo
assenso dell'ente proprietario nel rispetto dei criteri generali
d'utilizzazione e dell'ordine di priorità deliberati dal consiglio
scolastico regionale ai sensi dell'art. 3, 1° comma, lettera f),
della L.R. 8.8.1977, n. 55.
PRESIDENTE:
Metto in approvazione l'articolo 26.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 27 che diventa art.
23:
ART. 27
(Utilizzazione delle palestre scolastiche per attività
sportive)
L'uso al di fuori dell'orario scolastico delle palestre e delle
attrezzature sportive esistenti negli edifici sedi di scuole ed
istituti scolastici dipendenti dalla Regione o annesse ai medesimi
è concesso con priorità assoluta per lo svolgimento delle normali
attività preparatorie delle società regolarmente affiliate alle
federazioni sportive nazionali sulla base di apposita convenzione
da stipularsi tra la Regione e la delegazione regionale del CONI,
sentito il consiglio scolastico regionale;
L'uso degli impianti suddetti e della relativa attrezzatura per
lo svolgimento di attività agonistica da parte di associazioni
sportive è concesso dal capo d'istituto ai sensi dell'ultimo comma
del precedente articolo 26; le relative richieste devono essere
inoltrate per il tramite della competente federazione sportiva
nazionale e con il parere favorevole della stessa.
PRESIDENTE:
Metto in approvazione l'articolo 27.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 28 che diventa art.
24:
ART. 28
Con l'entrata in vigore della presente legge cessano di avere
efficacia tutte le disposizioni di legge regionale con essa
comunque incompatibili.
PRESIDENTE:
Metto in approvazione l'articolo 28.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 29 che diventa art.
25:
ART. 29
L'applicazione della presente legge non comporta, per l'anno
1983, oneri superiori a quelli iscritti nel bilancio di previsione
della Regione per l'esercizio corrispondente. Agli eventuali
maggiori oneri per gli esercizi finanziari successivi si provvederà
annualmente con la legge di approvazione dei relativi bilanci di
previsione.
PRESIDENTE:
Metto in approvazione l'articolo 29.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 30 che diventa art.
26:
ART. 30
La presente legge è dichiarata urgente ai sensi del 3 comma
dell'art. 31 dello Statuto speciale ed entrerà in vigore il giorno
successivo a quello della sua pubblicazione nel Bollettino
ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'articolo 30.
ESITO DELLA VOTAZIONE
Presenti: 29
Votanti: 29
Maggioranza: 18
Favorevoli: 29
Il Consiglio approva all'unanimità
PRESIDENTE:
Metto in approvazione la legge nel suo
complesso per votazione segreta.
VOTATION A SCRUTIN SECRET
RESULTAT DU VOTE
Présents: 29
Votants: 29
Favorables: 27
Contraires: 2
Le Conseil approuve
PRESIDENTE:
Terminiamo qui i lavori del Consiglio;
riprenderanno domani mattina alle ore 9.30.
La seduta è tolta.
La seduta termina alle ore 20.51.
