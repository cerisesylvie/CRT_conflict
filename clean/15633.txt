Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 1936 del 8 maggio 1996 - Resoconto
SEDUTA POMERIDIANA DELL'8 MAGGIO 1996
OGGETTO N. 1936/X Concessione, ai sensi della legge regionale 20
agosto 1993, n. 69, di un contributo di lire 17.000.000 al Circolo
culturale sportivo Cogne Aosta per l'organizzazione del saggio di
fine anno dei corsi di musica e danza.
Deliberazione Il Consiglio
Premesso che:
Il sig. Sergio Buscaglione, presidente del Circolo Culturale
Sportivo Cogne Aosta, già CRAL Cogne, ha presentato, con lettere
pervenute in data 2 aprile 1996, due richieste tendenti ad ottenere
un contributo per l'organizzazione dei saggi di fine anno dei corsi
di musica e di danza;
Le iniziative si terranno rispettivamente dal 18 al 22 maggio
1996 presso l'Auditorium dell'Associazione ed il 25 maggio 1996
presso il Palaghiaccio di Aosta;
Il Presidente dell'Associazione Cogne Aosta ha presentato
inoltre un dettagliato preventivo delle spese che ammontano a lire
34.970.000 così suddivise:
Saggio di musica:
Servizio amplificazione lire 2.618.000
Manifesti e programmi lire 1.000.000
Compenso insegnanti per la direzione artistica
dell'iniziativa lire 6.500.000
Fiori per insegnanti lire 180.000
--------------------------
lire 10.298.000
Saggio di danza:
Affitto Palaghiaccio lire 4.500.000
Noleggio scenografie lire 4.100.000
Costumi e materiali vari, Addobbi palco, ecc. lire 4.000.000
Manifesti e programmi lire 1.150.000
Amplificazione e noleggio materiale lire 4.522.000
SIAE lire 400.000
Compenso per coreografi e per direzione artistica lire
5.000.000
Piante e fiori ornamentali lire 1.000.000
-------------------------
lire 24.672.000
I Servizi Culturali dell'Assessorato della Pubblica Istruzione
hanno provveduto all'istruttoria ed alla valutazione della domanda,
ritenendola ammissibile a contributo, ai sensi dell'articolo 3,
comma 3 e dell'articolo 8 comma 1 della legge regionale 20 agosto
1993, n. 69;
La Giunta, su proposta dell'Assessore alla Pubblica Istruzione,
ritiene pertanto opportuno aderire alla richiesta mediante la
concessione di un contributo di Lire 17.000.000, pari al 49
percento circa della spesa preventivata, ai sensi dell'articolo 3
comma 1 della legge regionale n. 69/1993;
Visto il parere favorevole rilasciato, in assenza del Dirigente,
dal Vicedirigente delegato dei Servizi Culturali dell'Assessorato
della Pubblica Istruzione, ai sensi dell'articolo 72 della legge
regionale n. 3/1956 e successive modificazioni e del combinato
disposto degli articoli 13 - comma 1 - lett. e) e 59 - comma 2 -
della legge regionale n. 45/1995, in ordine alla legittimità della
presente deliberazione;
Delibera
1) di approvare, ai sensi dell'articolo 3 comma 1 della legge
regionale 20 agosto 1993, n. 69, la concessione al Circolo
Culturale Sportivo Cogne Aosta (C.F.: 80008190078) di un contributo
di lire 17.000.000 (diciassettemilioni), pari al 49 percento circa
delle spese preventivate per l'organizzazione dei saggi di fine
anno dei corsi di musica e di danza in programma rispettivamente
dal 18 al 22 maggio 1996 presso l'Auditorium dell'Associazione ed
il 25 maggio 1996 presso il Palaghiaccio di Aosta;
2) di impegnare la spesa di Lire 17.000.000 (diciassettemilioni)
con imputazione al capitolo 57260 ("Contributi ad Enti ed
Associazioni culturali ed educativi per manifestazioni ed
iniziative culturali e scientifiche"), richiesta n. 3510, del
bilancio di previsione della Regione per l'anno 1996 che presenta
la necessaria disponibilità;
3) di provvedere alla liquidazione della spesa ai sensi
dell'articolo 58 della legge regionale 27 dicembre 1989, n. 90 e
successive modificazioni in due rate:
- la prima di L. 10.200.000 (diecimilioniduecentomila), pari al
60 percento dell'importo concesso, immediatamente;
- il saldo, pari al 40 percento, fino ad un massimo di L.
6.800.000 (seimilioniottocentomila) su presentazione di un
dettagliato e documentato rendiconto, tenendo presente che il
contributo in questione non è soggetto alla ritenuta d'acconto del
4 percento prevista dal DPR n. 600 del 29 settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate all'articolo 8 del
decreto legislativo 22 aprile 1994, n. 320 e di darne
esecuzione.
Presidente E' aperta la discussione generale. Qualcuno chiede la
parola?
Se nessuno chiede la parola, pongo in votazione la delibera in
oggetto:
Presenti, votanti e favorevoli: 31
Il Consiglio approva all'unanimità
