Classificazione
FINANZA REGIONALE E LOCALE


Resoconto integrale del dibattito dell'aula
Oggetto del Consiglio n. 2850 del 26 novembre 1997 - Resoconto
SEDUTA ANTIMERIDIANA DEL 26 NOVEMBRE 1997
OGGETTO N. 2850/X Dati relativi alla composizione di collegi
sindacali di società o enti a partecipazione finanziaria regionale.
(Interrogazione con risposta scritta)
Interrogazione r.s. Rilevando insistenti voci che circolano
nell'ambiente finanziario;
Avendo avuto modo di accertare l'autorevolezza delle voci;
Non potendo come Consigliere regionale accertare direttamente e
riferire in merito all'Assemblea regionale;
il sottoscritto Consigliere regionale
Interroga
la Giunta regionale per sapere:
1) se risponde a verità che molti collegi sindacali di società o
enti, anche economici, comunque di interesse generale e con
partecipazione finanziaria regionale, siano composti da
professionisti iscritti nei relativi albi di collegi fuori
Regione;
2) ancora se questi professionisti, componenti i collegi
sindacali, nella maggioranza nominati dalla Giunta regionale o dal
Consiglio regionale nel periodo dal giugno 1993 al giugno 1997 ai
sensi della legge regionale n. 12/91, oltre a percepire i compensi
previsti dalla legge, prestino la loro consulenza retribuita alle
stesse società o enti dove loro svolgono le funzioni di revisioni
contabili;
3) se quanto richiesto dovesse rispondere al vero quali saranno
i provvedimenti che si intenderà porre in atto al fine di far
cessare le eventuali incompatibilità professionali e per meglio
tutelare gli interessi economici della Regione.
F.to: Rocchio
Presidente È stata data risposta scritta con lettera n. 7057 in
data 30 ottobre 1997.
