Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1619 del 7 novembre 1985 - Resoconto
OGGETTO N. 1619/VIII - DISEGNO DI LEGGE CONCERNENTE:
"PROVVEDIMENTI PER IL PERSONALE ADDETTO AI SERVIZI A FAVORE DELLE
PERSONE ANZIANE ED INABILI DI CUI ALLA LEGGE REGIONALE 15 DICEMBRE
1982, N. 93".
PRESIDENTE:
Ha chiesto la parola l'Assessore alla Sanità
ed Assistenza Socia le Voyat; ne ha facoltà.
VOYAT (U.V.):
Au cours de la séance du 4 juillet nous
avions approuvé, presque à l'unanimité, le projet de loi qui aurait
dû régler la question des dépendants des communes qui s'occupent
des personnes âgées. Ce projet de loi avait évidemment le but de
mettre fin à la question du précariat dans les différentes
communes, de régler le problème de plus de cent personnes qui ont
un contrat annuel.
Nous avions demandé à ce moment d'appliquer le contrat de la loi
348, c'est-à-dire des dépendants de l'Unité Sanitaire Locale, nous
avions prévu également le concours public pour le prochain
embauchement de personnel, nous avions prévu aussi une
titularisation du personnel qui travaille et aussi les modalités de
ce concours. Malheureusement, la Commission de coordination a
repoussé cette loi en disant avant tout que le contrat appliqué
n'était pas celui du decret du Président de la République 348 mais
c'était le 347, c'est-à-dire celui des communes. Nous avons modifié
cette loi selon ce que nous a dit la Commission de coordination,
nous avons également prévu toutes les variations qu'elle nous avait
demandé et en même temps, dans une deuxième discussion que nous
avons eue soit avec les forces syndicales qu'avec les commissions
du Conseil concernées, un amendement. C'est-à-dire que cette
titularisation n'est pas une chose définitive mais vu qu'entre
temps la commune d'Aoste a eu la dérogation pour la fonction du
personnel directement titularisé par la commune, qui évidemment n'a
plus besoin de cette condition spéciale, nous avons quand même
prévu que si, par hasard, certaines communes auront la possibilité
de faire l'embauchement directement, ce personnel, qui travaille
déjà dans la commune, perdra cette titularisation et sera
directement embauché par la commune.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Ormai è già iniziata la discussione su
questo disegno di legge, sul quale i sindacati avevano obiezioni di
non poco conto, ma poiché mi sembra che l'attenzione al dibattito
sia diminuita ed io non penso che si possa andare molto oltre le
ore 20.00, chiedo di rinviare la discussione sugli asili nido e di
continuare invece quella iniziata sul personale addetto alle
persone invalide ed anziane, anche perché l'Assessore ha già
presentato degli emendamenti.
Se si volesse discutere anche l'argomento degli asili nido
probabilmente si farebbe una discussione molto affrettata, mentre
invece il poco tempo che ci rimane potrebbe essere utilizzato dal
Consiglio per approvare alcuni provvedimenti che, secondo il parere
della Giunta, prevedono un impegno di spesa e quindi sono più
urgenti, mentre, specie quello sugli asili nido affronta un
problema di impostazione e non di tempi perché il disegno di legge
è già stato respinto e siamo in fase di seconda approvazione.
Questa proposta la faccio ora, approfittando del fatto che ho la
parola, perché a me come Consigliere non piace molto discutere un
disegno di legge quando manca l'attenzione o quando il Consiglio
non ha più lo spirito per affrontare certe discussioni.
Su questo disegno di legge io annuncio l'astensione del nostro
Gruppo, non tanto perché i Sindacati hanno chiesto di non
approvarlo e di metterlo da parte, ma perché non ci è ancora chiaro
il funzionamento di questo ruolo particola re che deve funzionare
come base d'appoggio in attesa che i Comuni prevedano la necessità
di personale ed aumentino l'organico a disposizione. Diciamo
comunque che non siamo pregiudizialmente contrari a dare una
soluzione, anche se molto discutibile perché non risolve tutti i
problemi, ma comunque l'accettiamo e non insistiamo sino a dare il
voto contrario.
PRESIDENTE:
Ci sono altri Consiglieri che intendono
intervenire nella discussione generale? Se non ci sono altre
richieste d'intervento chiedo se possiamo chiudere la discussione
generale con l'intervento dell'Assessore, anche per accelerare i
tempi dei lavori che sono estremamente ristretti. Dichiaro chiusa
la discussione generale.
Ha chiesto la parola l'Assessore alla Sanità ed Assistenza
Sociale, Voyat; ne ha facoltà.
VOYAT (U.V.):
Mi sembra abbastanza strano il fatto che a
giugno i Sindacati si dichiarino, in linea di massima favorevoli, e
chiedano solo delle modifiche, alcune delle quali vengono
accettate; che nel mese di luglio il Partito Comunista voti a
favore, chiedendo alcune modifiche doverose, richieste anche dai
Sindacati e che si arrivi poi al mese di novembre per scoprire che
non va più bene niente.
Se è vero da una parte che il Comune di Aosta ha avuto la deroga
per l'assunzione di altro personale, ci si può scordare che gli
altri Comuni possano fare altrettanto; in quel caso però questo
personale, che lavora con contratto annuale ed è in una situazione
precaria, resterebbe tale per chissà quanti altri anni.
Noi abbiamo previsto l'emendamento da apportare all'articolo 5
anche con l'augurio che i Comuni possano quanto prima assumere
questo personale. Fino a quando però i Comuni non avranno questa
possibilità, permettiamo almeno a questi lavoratori precari di
entrare nei ruoli regionali, per poi essere inseriti nei ruoli
comunali quando sarà possibile derogare a tale impedimento. Que sto
provvedimento mira quindi a porre rimedio alla loro precaria
situazione attuale.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Ogni tanto la Giunta, ma più in
particolare forse l'Assessore Lanivi, si picca di avere con i
Sindacati un rapporto di collaborazione e di effettiva democrazia.
Succede però che intorno ad alcuni problemi questo rapporto si
realizza in un modo un pò disordinato. Alla riunione di giugno
infatti non erano presenti tutti i Sindacati e la consultazione è
durata pochi minuti, mentre invece in quest'ultima occasione c'è
stato un incontro con tutte le Organizzazioni sindacali le quali
tutte insieme ci hanno detto: "Mettete da parte questa legge. Noi
preferiamo che il personale che deve effettuare questo servizio per
gli anziani sia assunto nei ruoli dei Comuni e non sia inserito in
una graduatoria dai caratteri non ben precisi e determinati",
perché il trattamento economico è quello comunale, il ruolo però è
di tipo speciale e la graduatoria è temporanea, nel senso che
funziona soltanto fino a quando ci sono delle effettive
necessità.
Su questo problema noi non abbiamo pregiudiziali di nessun
genere. A giugno ritenevamo che esistesse un maggiore accordo con
le Organizzazioni sindacali, mentre adesso abbiamo verificato che
non esiste questo accordo e pertanto ci asteniamo perché ci sembra
che la soluzione sia un poco arzigogolata e presenti ancora dei
problemi; nel contempo ci sembra piuttosto fondata l'opposizione
delle Organizzazioni Sindacali. Il nostro giudizio si riferisce
esclusivamente al merito della soluzione proposta.
PRESIDENTE:
Passiamo all'esame dell'articolato.
Do lettura dell'articolo 1:
Articolo 1
1. In attesa del riordino delle funzioni in materia di
servizi socio-assistenziali, al personale addetto ai servizi
comunali a favore delle persone anziane ed inabili, è applicato lo
stato giuridico ed il trattamento economico previsto per il
personale dipendente dagli enti locali.
PRESIDENTE:
Ha chiesto la parola per dichiarazioni di
voto il Consigliere Torrione; ne ha facoltà.
TORRIONE (P.S.I.):
Il Gruppo Socialista si asterrà.
Si dà atto che dalle ore 19.27 assume la Presidenza il Vice
Presidente DOL CHI.
PRESIDENTE:
Se nessuno chiede la parola metto in
approvazione l'articolo 1:
ESITO DELLA VOTAZIONE
Presenti: 27
Votanti: 16
Favorevoli: 16
Astenuti: 11 (Aloisi, Bajocco, Breuvé, Cout, Dolchi, Mafrica,
Millet, Pascale, Tonino, Torrione e Viberti)
Il Consiglio approva.
PRESIDENTE:
Do lettura dell'articolo 2:
Articolo 2
1. Le assunzioni in servizio sono disposte dai singoli
comuni, limitatamente alle quantità numeriche di cui alla pianta
organica del servizio socio-assistenziale, previste dalla legge
regionale 23 giugno n. 1983, n. 66, e individuate nella tabella A
allegata alla presente legge, e secondo la ripartizione
intercomunale stabilita con deliberazione della Giunta regionale,
sentita l'Associazione dei sindaci della Valle d'Aosta, sulla base
di graduatorie regionali formate a seguito di pubblici concorsi
banditi ed espletati dalla Regione. Si applicano le procedure
previste per i concorsi di assunzione presso l'Amministrazione
regionale.
PRESIDENTE:
Se nessuno chiede la parola metto in
approvazione l'articolo 2 testé letto:
ESITO DELLA VOTAZIONE
Presenti: 27
Votanti: 16
Favorevoli: 16
Astenuti: 11 (Aloisi, Bajocco, Breuvé, Cout, Dolchi, Mafrica,
Millet, Pascale, Tonino, Torrione e Viberti)
Il Consiglio approva.
PRESIDENTE:
Do lettura dell'articolo 3:
Articolo 3
Con riferimento all'art. 38 - 3° comma - della legge
costituzionale 26 febbraio 1948, n. 4, le graduatorie regionali
sono ripartite in sottograduatorie per distretti socio-sanitari
composte sulla base del punteggio ottenuto da ogni singolo
candidato e della residenza.
Sono fatti salvi i processi di mobilità del personale atti a
garantire la continuità e la funzionalità dei servizi. I relativi
provvedimenti sono disposti dall'Assessore regionale alla Sanità ed
Assistenza Sociale.
PRESIDENTE:
Se nessuno chiede la parola metto in
approvazione l'articolo 3 testé letto:
ESITO DELLA VOTAZIONE
Presenti: 27
Votanti: 16
Favorevoli: 16
Astenuti: 11 (Aloisi, Bajocco, Breuvé, Cout, Dolchi, Mafrica,
Millet, Pascale, Tonino, Torrione e Viberti)
Il Consiglio approva.
PRESIDENTE:
Do lettura dell'articolo 4:
Articolo 4
1. Il personale precario, in servizio alla data di entrata in
vigore della presente legge, presso i comuni della Regione con
esclusione di quello con rapporto convenzionale o di prestazione di
lavoro autonomo addetto ai servizi a favore delle persone anziane e
inabili è inquadrato, previo superamento di concorso riservato, con
deliberazione del competente organo comunale, nei posti e nelle
qualifiche del ruolo speciale di cui allo allegato A alla presente
legge, mantenendo lo stesso rapporto d'impiego a tempo pieno o
parziale.
Per la partecipazione ai suddetti concorsi, da espletarsi
entro il termine perentorio di un anno dal l'entrata in vigore
della presente legge, i candidati sono esonerati dal requisito del
limite di età.
2. Per le assunzioni a qualifiche professionali appartenenti
a qualifica funzionale non superiore alla quarta, si può
prescindere dal possesso del titolo di studio, salvo che la
peculiarità dell'attività da svolgere non richieda un titolo di
studio specifico o particolare diploma professionale.
PRESIDENTE:
Se nessuno chiede la parola metto in
approvazione l'articolo 4 testé letto:
ESITO DELLA VOTAZIONE
Presenti: 27
Votanti: 16
Favorevoli: 16
Astenuti: 11 (Aloisi, Bajocco, Breuvé, Cout, Dolchi, Mafrica,
Millet, Pascale, Tonino, Torrione e Viberti)
Il Consiglio approva.
PRESIDENTE:
Do lettura dell'articolo 5:
Articolo 5
1. Le quantità numeriche indicate nella tabella A allegata
alla presente legge possono essere frazionate per dar luogo a
rapporti d'impiego a tempo parziale.
PRESIDENTE:
Se nessuno chiede la parola metto in
approvazione l'articolo 5 testé letto:
ESITO DELLA VOTAZIONE
Presenti: 27
Votanti: 16
Favorevoli: 16
Astenuti: 11 (Aloisi, Bajocco, Breuvé, Cout, Dolchi, Mafrica,
Millet, Pascale, Tonino, Torrione e Viberti)
Il Consiglio approva.
PRESIDENTE:
Do lettura dell'articolo 6:
Articolo 6
Il personale titolare di un posto di ruolo della tabella A,
allegata alla presente legge, potrà transitare nella pianta
organica del comune, sempre che esista il posto disponibile nella
stessa qualifica funzionale.
In tal caso le quantità numeriche della citata tabella A
diminuiranno in numero corrispondente ai trasferimenti nelle piante
organi che dei singoli comuni.
PRESIDENTE:
Se nessuno chiede la parola metto in
approvazione l'articolo 6 testé letto:
ESITO DELLA VOTAZIONE
Presenti: 27
Votanti: 16
Favorevoli: 16
Astenuti: 11 (Aloisi, Bajocco, Breuvé, Cout, Dolchi, Mafrica,
Millet, Pascale, Tonino, Torrione e Viberti)
Il Consiglio approva.
PRESIDENTE:
Do lettura dell'articolo 7:
Articolo 7
Agli oneri derivanti dall'applicazione della presente legge,
i comuni fanno fronte con i fondi messi a disposizione dalla
Regione ai sensi della legge regionale 15 dicembre 1982, n°
93.
La presente legge sarà pubblicata sul Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE:
Se nessuno chiede la parola metto in
approvazione l'articolo 7 testé letto:
ESITO DELLA VOTAZIONE
Presenti: 27
Votanti: 16
Favorevoli: 16
Astenuti: 11 (Aloisi, Bajocco, Breuvé, Cout, Dolchi, Mafrica,
Millet, Pascale, Tonino, Torrione e Viberti)
Il Consiglio approva.
PRESIDENTE:
Do lettura della tabella A:
TABELLA A)
QUAL. FUNZ. N. POSTI DESCRIZIONE
II 15 Addetti alle pulizie e alla lavanderia
IV 100 Assistenti domiciliari-cuochi
VI
TOTALE 140
PRESIDENTE:
Se nessuno chiede la parola metto in
approvazione la tabella A) testé letta:
ESITO DELLA VOTAZIONE
Presenti: 27
Votanti: 16
Favorevoli: 16
Astenuti: 11 (Aloisi, Bajocco, Breuvé, Cout, Dolchi, Mafrica,
Millet, Pascale, Tonino, Torrione e Viberti)
Il Consiglio approva.
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 27
Votanti: 16
Favorevoli: 15
Contrari: 1
Astenuti: 11 (Aloisi, Bajocco, Breuvé, Cout, Dolchi, Mafrica,
Millet, Pascale, Tonino, Torrione e Viberti)
Il Consiglio approva.
