Classificazione
NOMINE E INCARICHI DI CONSULENZA E SPECIALI
Incarichi di consulenza e speciali


Resoconto integrale del dibattito dell'aula
Oggetto del Consiglio n. 812 del 20 luglio 1994 - Resoconto
OGGETTO N. 812/X - Incarico conferito dalla Banca della Valle
d'Aosta S.p.A. ad un legale facente parte del Consiglio di
Amministrazione dell'Istituto stesso. (Interrogazione con risposta
scritta)
Interrogazione r. s. - Vista la composizione del Consiglio di
Amministrazione della banca della Valle d'Aosta S.p.A.;
Constatato che l'Avv. Alberto Caveri, Consigliere Segretario del
succitato Consiglio di Amministrazione, ha rappresentato la Banca
della Valle d'Aosta S.p.A. in una causa di lavoro contro la
dipendente Sig.ra Simonetti;
Visto l'articolo 136 (obbligazioni degli esponenti bancari) 1°
comma del decreto legislativo 1° settembre 1993, n. 385;
Atteso altresì che la Banca d'Italia ha confermato che rientrano
nel divieto di cui all'articolo 136 del decreto legislativo n. 385
le obbligazioni di qualsiasi natura, dirette o indirette, nascenti
sia da operazioni finanziarie che non finanziarie e precisa
"compresi gli incarichi professionali" in ordine ai quali, inoltre,
consiglia per motivi di opportunità di evitarne l'affidamento in
forma sistemativa ed esclusiva ad esponenti aziendali;
i sottoscritti Consiglieri regionali
interrogano
l'Assessore competente per conoscere:
1) gli estremi del provvedimento con il quale la Banca della
Valle d'Aosta S.p.A. ha conferito l'incarico legale all'Avv.
Alberto Caveri per la causa di lavoro sopracitata;
2) a quanto è ammontata la spesa per la suddetta prestazione
professionale;
3) se sono state osservate le modalità di voto previste
dall'articolo 136 del decreto legislativo n. 385/1993 per il
conferimento di tale incarico.
F.to: Linty - Tibaldi - Bavastro
Presidente -
A questa interrogazione è stata data
risposta scritta con lettera n. 2211 in data 16 luglio 1994.
