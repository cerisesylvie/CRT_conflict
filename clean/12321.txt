Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3237 del 1° aprile 1992 - Resoconto
OGGETTO N. 3237/IX Provvedimenti per la predisposizione di
una variante relativa agli svincoli, in località Plan Signayes, del
raccordo tra la A5 e la SS 27.
(Approvazione di
risoluzione)
Presidente
Do lettura della risoluzione presentata dai
consiglieri Vallet, Riccarand, Perrin e Andrione.
Risoluzione Richiamata la petizione popolare sottoscritta da
115 cittadini della frazione Signayes del comune di Aosta per la
soppressione degli svincoli previsti in località Plan
Signayes;
Ricordata la necessità di salvaguardare un sito di notevole
interesse ambientale;
Preso atto della deliberazione del Consiglio circoscrizionale di
Signayes in data 31.03.1992;
Presa visione della lettera di assenso all'occupazione die suoli
per l'esecuzione dei lavori della galleria di raccordo tra la "A5"
e la "SS 27";
Presa visione della variante allegata alla lettera inoltrata al
Presidente della Giunta regionale;
Il Consiglio regionale della Valle d'Aosta
impegna
La Giunta regionale ad assumere gli opportuni provvedimenti al
fine di valutare una soluzione progettuale alternativa tecnicamente
fattibile, che tenga conto delle richieste avanzate ed in
particolare a sospendere, in attesa della definizione del progetto,
le procedure espropriative.
Presidente
Ha chiesto la parola il Consigliere Vallet,
ne ha facoltà.
Vallet (UV)
Per una brevissima illustrazione della
mozione presentata. Il Consiglio aveva già discusso del problema
Signayes in una precedente riunione ed erano già state fissate
alcune decisioni, ora che siamo in clima elettorale nelle riunioni
tenute in tale occasione sono state segnalate delle novità ed è
emerso che il discorso che sembrava dato per chiuso, è oggi
rivedibile.
In questo senso si è pronunciato quindi il Consiglio
circoscrizionale di Signayes, con una delibera del 31 marzo 1992,
allegando anche una lettera in cui si dava assenso all'occupazione
dei suoli in via temporanea per l'esecuzione dei lavori, tenuto
conto che il problema principale esposto a suo tempo dalla SAV, che
impediva allora ogni modificazione al tracciato, era quello di non
uscire dai canoni del decreto approvato dalla conferenza dei
servizi, che avrebbe quindi conportato senza l'assenso dei
proprietaridei terreni, l'impossibilità di proseguire nei
lavori.
Attendo le osservazioni della Giunta circa la risoluzione che
abbiamo presentato e che va nella direzione di accogliere le
richieste formulate dal Consiglio circoscrizionale di Signayes, in
particolare di "accogliere la variante indicata sulla planimetria
che è stata allegata alla lettera e che quindi propone il
prolungamento del tunnel e in particolare di richiedere al
Presidente della Giunta regionale, la revoca del decreto 235 del 26
febbraio 1992 che contempla un progetto non approvato dal Consiglio
di frazione che va contro le indicazioni date dallo stesso.
Presidente
Ha chiesto la parola il Presidente della
Giunta, ne ha facoltà.
Bondaz (DC)
Io sono un po' stupefatto di questa
risoluzione perché in accordo con gli abitanti della frazione, in
una riunione tenuta con gli stessi, si erano previste alcune
soluzioni: una era quella di eliminare un pezzo di strada e fare un
parcheggio nella frazione Ossan, sul quale erano tutti
d'accordo.
L'altra soluzione che è stata ventilata e valutata era
subordinata: ed è per quello che quasi tutti i proprietari dei
terreni stamani hanno portato una lettera dicendo che non erano
dissenzienti all'esproprio salvo alcune garanzie che chiedevano.
D'accordo con i proprietari si era deciso che quella soluzione che
poteva essere valida, doveva essere valutata da un geologo di loro
fiducia e la Giunta regionale ha deliberato nell'ultima riunione,
la nomina di questo geologo che dovrebbe definire i suoi lavori
nell'arco di 15-20 giorni per stabilire se quel tracciato è
compatibile con la struttura del terreno.
In quella fase, il sottoscritto si è assunto l'impegno che se
questa soluzione era geologicamente valida - di provvedere per una
variante onde evitare anche l'abbattimento di una abitazione sita
in quella località.
Questa risoluzione a mio giudizio anticipa i tempi, dobbiamo
prima sapere se è fattibile ed attendere lo studio su citato -
ripeto - concordato con gli abitanti della frazione.
Presidente
Ha chiesto la parola il Consigliere
Andrione, ne ha facoltà.
Andrione (UV)
Aujourd'hui toutes les choses sont
faisables: on a fait un ascenseur qui monte au Petit Cervin et nous
pensons que monsieur Bondaz devrait même nous remercier pour avoir
présenté cette résolution. Bien que nous ne nous souhaitons pas
qu'il continue à faire le Président de la Junte, nous lui donnons
par là l'occasion d'inaugurer, comme il a été à Chabodey, un autre
tunnel et dans des schistes difficiles.
Presidente
Ha chiesto la parola il Consigliere Vallet, ne
ha facoltà.
Vallet (UV)
Scusi il Presidente ma le dichiarazioni non
bastano, ci vogliono anche i fatti. Di concreto c'è che il 16-17-18
aprile chi di dovere provvederà a fare gli stati di consistenza dei
terreni. Quindi se vogliamo applicare modificazioni non c'è nessun
problema, credo che un impegno concreto sia come minimo quello di
sospendere le procedure d'esproprio, in attesa dei risultati su
quanto è stato detto.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
Io credo che il problema non sia di
carattere tecnico ma di volontà politica che deve essere espressa
da parte del Consiglio, perché il 23 gennaio c'è stata una
discussione sulla base di una petizione sottoscritta da 115
abitanti di Signayes, discussione che si è conclusa con una presa
di posizione da parte della maggioranza del Consiglio, che è stata
di rifiuto della richiesta della petizione, perché la SAV aveva
detto che quella soluzione era impraticabile perché richiedeva una
nuova conferenza dei servizi, una modificazione del progetto,
problemi di terreni instabili e valangosi, etc. etc.
Se la volontà è modificata rispetto al 21 gennaio, questo va
detto all'interno del consiglio e va espresso con un documento.
Quindi io credo che sia fondamentale una risoluzione o un documento
che esprima un orientamento diverso da parte del Consiglio, un
documento che recepisca quello che è emerso nel Consiglio di
frazione e che ha dato un'indicazione ben precisa addirittura è
stata allegata una planimetria che indica com'è realizzabile la
soluzione.
E' una soluzione razionale sicuramente migliorativa anche
rispetto ai problemi di viabilità, elimina una serie di
inconvenienti già indicati e quindi io credo sia importante che
venga fuori dal consiglio regionale una precisa indicazione.
Presidente
Ha chiesto la parola il Presidente della
Giunta Bondaz, ne ha facoltà.
Bondaz (DC)
Io vorrei capire bene la situazione.
Questa mattina - su accordo - i frazionisti hanno portato un
impegno a dare i terreni. Gli stati di consistenza non sono altro
che una procedura che si esegue negli espropri.
Vorrei avere chiarezza sulla posizione dei frazionisti e da
parte dei consiglieri.
La Giunta regionale in accordo con i frazionisti è in attesa
dello studio da parte del geologo dopodiché si troverà la soluzione
migliore e compatibile con gli abitanti della frazione.
Io posso anche prendermi l'impegno di sospendere i decreti ma se
la soluzione dei frazionisti risulterà non fattibile, io dovrò
rimettere i decreti di esproprio che la legge prevede. Io chiedo
che prima di assumere qualsiasi iniziativa si attenda la relazione
del geologo.
Gli stati di consistenza non sono altro che una manifestazione
di collaborazione da parte dei frazionisti sulla concessione dei
terreni per cambiare il tracciato ad un certo tipo di condizioni
che si erano definite in quella riunione.
Se nel prossimo Consiglio avremo il riscontro positivo del
geologo noi siamo disponibili ad approvare un ordine del giorno di
modifica del tracciato.
Vogliamo arrivare alla soluzione in accordo con i frazionisti,
con le carte in regola per poter dare alla SAV o chi per esso una
chiara e precisa indicazione anche tecnica.
Presidente
Ha chiesto la parola il Consigliere Perrin,
ne ha facoltà.
Perrin (UV)
Nous prenons acte de l'expression de volonté
de la part du Président du gouvernement, mais nous lui demanderions
d'être cohérent jusqu'au fond, parce que, s'il est vrai qu'il a
fait prédisposé une délibération de Junte pour la nomination d'un
géologue, afin qu'il y ait une expertise pour démontrer que le
déplacement du tunnel est faisable, je crois que, à plus forte
raison, il devrait accepter un engagement du Conseil, qui va lui
donner beaucoup plus de force.
Il vient de nous dire que nous sommes face à une oeuvre, qui
découle de ce programme, qui adopte des procédures tout à fait
différentes et qu'il y aurait donc des difficultés qui pourraient
surgir de la part de la Société Autoroute Valdôtaine, pour
l'acceptation d'un déplacement du tracé.
S'il a cet engagement du Conseil, je crois qu' il aura beaucoup
plus de force pour faire respecter une volonté que le Président
déclare avoir. Nous sommes disponibles, si vous voulez, monsieur le
Président, à modifier légèrement cet engagement. Je crois qu'un
engagement fort devrait quand même sortir de ce Conseil et je pense
que le Conseiller Vallet, Président de la II Commission, peut
proposer une solution d'engagement légèrement différente, mais qui
va également donner force à vous, monsieur le Président.
Presidente
Ha chiesto la parola il Consigliere Vallet,
ne ha facoltà.
Vallet (UV) Giustamente il Presidente ha fatto notare che su
queste conclusioni si può concordare. Con questo testo diciamo
quanto tu Presidente ti sei impegnato a realizzare, proporrei di
modificare la parte relativa all'impegno del Consiglio regionale
così come segue:
"Impegna la Giunta regionale ad assumere gli
opportuni provvedimenti al fine di valutare una soluzione
progettuale alternativa tecnicamente fattibile, che tenga conto
delle richieste avanzate ed in particolare a sospendere, in attesa
della definizione del progetto, le procedure
espropriative".
Presidente
Pongo in votazione la risoluzione indicata
in oggetto con l'emendamento proposto dal Consigliere
Vallet.
Esito della votazione:
Presenti, votanti e favorevoli: 28
Il Consiglio approva all'unanimità.
