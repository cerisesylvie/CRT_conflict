Classificazione
ENTI LOCALI
Comuni
ORDINE PUBBLICO - FORZE ARMATE
Pubblica sicurezza



Oggetto del Consiglio n. 3466 del 9 aprile 2008 - Resoconto
OGGETTO N. 3466/XII - Disegno di legge: "Incentivi regionali
per la promozione dell'esercizio associato delle funzioni di
polizia locale. Modificazioni alla legge regionale 19 maggio 2005,
n. 11 (Nuova disciplina della polizia locale e disposizioni in
materia di politiche di sicurezza. Abrogazione della legge
regionale 31 luglio 1989, n. 47)".
Articolo 1
(Modificazione alla legge regionale 19 maggio 2005, n.
11)
1. Dopo l'articolo 6 della legge regionale 19 maggio 2005, n.
11 (Nuova disciplina della polizia locale e disposizioni in materia
di politiche di sicurezza. Abrogazione della legge regionale 31
luglio 1989, n. 47), è inserito il seguente:
"Articolo 6bis
(Contributi regionali per la promozione dell'esercizio
associato delle funzioni comunali in materia di polizia
locale)
1. Al fine di incrementare e migliorare l'attività di polizia
locale, la Regione promuove l'esercizio in forma associata delle
funzioni di polizia locale, attraverso le forme di collaborazione
di cui al titolo I della parte IV della l.r. 54/1998, mediante la
concessione di contributi agli enti locali.
2. Al finanziamento degli interventi di cui al comma 1, si
provvede mediante risorse derivanti da trasferimenti con vincolo
settoriale di destinazione di cui al titolo V della legge regionale
20 novembre 1995, n. 48 (Interventi regionali in materia di finanza
locale).
3. La Giunta regionale, d'intesa con il Consiglio permanente
degli enti locali, stabilisce con propria deliberazione i criteri e
le modalità di concessione dei contributi di cui al comma 1, tenuto
conto che:
a) i contributi sono concessi in misura non superiore al 90
per cento delle spese ritenute ammissibili; tale percentuale è
graduata in relazione al numero e alla rilevanza delle funzioni
esercitate, alla forma associativa prescelta, privilegiando le
forme di collaborazione stabili, e al numero dei Comuni coinvolti,
favorendo le forme associative che interessano i Comuni di minore
dimensione demografica. Qualora il totale dei contributi massimi
erogabili, in relazione alle richieste presentate, ecceda la
disponibilità di bilancio, il contributo spettante a ciascun
richiedente è ridotto in proporzione;
b) il contributo ha carattere transitorio e tendenzialmente
decrescente;
c) la forma di collaborazione utilizzata ha una durata almeno
quinquennale.
4. La Giunta regionale, con la deliberazione di cui al comma
3, nel caso in cui le richieste di contributo comportino una spesa
inferiore alle disponibilità di bilancio, dispone l'eventuale
destinazione dello stanziamento residuo ad integrazione dei
trasferimenti agli enti locali nel limite della percentuale massima
stabilita dal comma 3, lettera a).
5. I contributi sono revocati, anche parzialmente, qualora
non sia comprovata l'effettiva gestione associata dei servizi
finanziati.".
Articolo 2
(Disposizioni finanziarie)
1. L'onere complessivo derivante dall'applicazione
dell'articolo 1 è determinato in annui euro 200.000 per gli anni
2008, 2009, 2010 e 2011.
2. L'onere di cui al comma 1 trova copertura nello stato di
previsione della spesa del bilancio della Regione per l'anno
finanziario 2008 e di quello pluriennale per il triennio 2008/2010
nell'obiettivo programmatico 2.1.1.02 (Trasferimenti con vincolo
settoriale di destinazione).
3. Al finanziamento dell'onere di cui al comma 1 si
provvede:
a) per l'anno 2008, mediante l'utilizzo delle risorse
iscritte nello stato di previsione della spesa del bilancio della
Regione per l'anno finanziario 2008 e di quello pluriennale per il
triennio 2008/2010 nell'obiettivo programmatico 2.1.1.02
(Trasferimenti con vincolo settoriale di destinazione), capitolo
68006 (Fondo globale di finanza locale per il finanziamento di
spese correnti) a valere sull'apposito accantonamento previsto al
punto E.1 dell'allegato n. 1 agli stessi bilanci;
b) per gli anni 2009, 2010 e 2011, mediante i trasferimenti
finanziari con vincolo settoriale di destinazione, determinati ai
sensi dell'articolo 25 della l.r. 48/1995.
4. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Articolo 3
(Cessazione di efficacia e clausola valutativa)
1. Le disposizioni di cui all'articolo 6bis della l.r.
11/2005, come introdotto dall'articolo 1, cessano di avere
efficacia dall'anno finanziario 2012. Al fine di un'eventuale
proroga dell'efficacia delle predette disposizioni, entro il 30
settembre 2011, la Giunta regionale, sentito il Consiglio
permanente degli enti locali, relaziona al Consiglio regionale in
merito agli effetti prodotti, con particolare riferimento al numero
e alla tipologia delle forme associative costituite, nonché
all'incremento e al miglioramento dei servizi resi ai cittadini
nell'ambito dell'attività di polizia locale.
Presidente
- Questo disegno di legge ha ricevuto il
parere favorevole a maggioranza delle Commissioni I e II, parere
favorevole con osservazioni del CPEL. Sono stati presentati 2
ordini del giorno e 150 emendamenti da parte del gruppo "PD", oltre
a 2 emendamenti del Presidente Caveri.
La parola al relatore, Consigliere Lavoyer.
Lavoyer (FA)
- Visto che la relazione è scritta ed è
allegata al disegno di legge, la do per letta.
Presidente
- Dichiaro aperta la discussione generale.
La parola al Consigliere Sandri.
Sandri (PD)
- Solo per annunciare il ritiro degli ordini
del giorno e degli emendamenti al presente disegno di legge.
Presidente
- Dichiaro chiusa la discussione generale se
nessuno intende intervenire.
Si passa all'esame dell'articolato.
Pongo in votazione l'articolo 1:
Consiglieri presenti: 26
Votanti e favorevoli: 24
Astenuti: 2 (Ottoz, Tibaldi)
Il Consiglio approva.
Presidente
- All'articolo 2 c'è l'emendamento n. 1 del
Presidente Caveri, che recita:
Emendamento
Al comma 1 dell'articolo 2 del dl n. 202, le parole: "e 2011"
sono sostituite dalle seguenti: ", 2011 e 2012".
Alla lettera b) del comma 3 dell'articolo 2 del dl n. 202, le
parole: "e 2011" sono sostituite dalle seguenti: ", 2011 e
2012".
Lo pongo in votazione:
Consiglieri presenti: 28
Votanti e favorevoli: 26
Astenuti: 2 (Ottoz, Tibaldi)
Il Consiglio approva.
Presidente
- Pongo in votazione l'articolo 2 nel testo
così emendato:
Articolo 2
(Disposizioni finanziarie)
1. L'onere complessivo derivante dall'applicazione
dell'articolo 1 è determinato in annui euro 200.000 per gli anni
2008, 2009, 2010, 2011 e 2012.
2. L'onere di cui al comma 1 trova copertura nello stato di
previsione della spesa del bilancio della Regione per l'anno
finanziario 2008 e di quello pluriennale per il triennio 2008/2010
nell'obiettivo programmatico 2.1.1.02 (Trasferimenti con vincolo
settoriale di destinazione).
3. Al finanziamento dell'onere di cui al comma 1 si
provvede:
a) per l'anno 2008, mediante l'utilizzo delle risorse
iscritte nello stato di previsione della spesa del bilancio della
Regione per l'anno finanziario 2008 e di quello pluriennale per il
triennio 2008/2010 nell'obiettivo programmatico 2.1.1.02
(Trasferimenti con vincolo settoriale di destinazione), capitolo
68006 (Fondo globale di finanza locale per il finanziamento di
spese correnti) a valere sull'apposito accantonamento previsto al
punto E.1 dell'allegato n. 1 agli stessi bilanci;
b) per gli anni 2009, 2010, 2011 e 2012, mediante i
trasferimenti finanziari con vincolo settoriale di destinazione,
determinati ai sensi dell'articolo 25 della l.r. 48/1995.
4. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Consiglieri presenti: 28
Votanti e favorevoli: 26
Astenuti: 2 (Ottoz, Tibaldi)
Il Consiglio approva.
Presidente
- All'articolo 3 c'è l'emendamento n. 2 del
Presidente Caveri, che recita:
Emendamento
L'articolo 3 del dl n. 202 è sostituito dal seguente:
"Articolo 3
(Cessazione di efficacia e clausola valutativa)
1. Le disposizioni di cui all'articolo 6bis della l.r.
11/2005, come introdotto dall'articolo 1, cessano di avere
efficacia dall'anno finanziario 2013. Al fine di un'eventuale
proroga dell'efficacia delle predette disposizioni, entro il 30
settembre 2012, la Giunta regionale, sentito il Consiglio
permanente degli enti locali, relaziona al Consiglio regionale in
merito agli effetti prodotti, con particolare riferimento al numero
e alla tipologia delle forme associative costituite, nonché
all'incremento e al miglioramento dei servizi resi ai cittadini
nell'ambito dell'attività di polizia locale.".
Consiglieri presenti: 28
Votanti e favorevoli: 26
Astenuti: 2 (Ottoz, Tibaldi)
Il Consiglio approva.
Presidente
- Pongo in votazione il disegno di legge nel
suo complesso:
Consiglieri presenti: 29
Votanti e favorevoli: 27
Astenuti: 2 (Ottoz, Tibaldi)
Il Consiglio approva.
