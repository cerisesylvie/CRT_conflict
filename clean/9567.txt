Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 647 del 4 luglio 1989 - Resoconto
OGGETTO N. 647/IX - DISEGNO DI LEGGE: "TRASFERIMENTI
FINANZIARI DELLA REGIONE AI COMUNI DELLA VALLE D'AOSTA A GARANZIA
DI UN ADEGUATO LIVELLO DI SPESA CORRENTE PRO CAPITE, PER
L'ESERCIZIO DELLE FUNZIONI DI LORO COMPETENZA".
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Cette loi a été l'objet d'une consultation
avec les forces syndicales et surtout avec les Communes. Je crois
que après l'expérience de la loi précédente, qui prévoyait une
intervention similaire pour ce qui est de la gestion des Communes,
on peut aujourd'hui présenter ce projet de loi en connaissant les
résultats et surtout les difficultés des Communes pour gérer la
partie courante. Je pense que tout le monde connaît les difficultés
qu'on rencontre avec le personnel et celles des gestions que les
lois de l'Etat ont confiées aux Communes sans prévoir une recette
corréspondante.
Par conséquent, surtout pour les petites Communes, il y a eu des
difficultés remarquables et je crois que avec cette loi qui prévoit
cette intervention, se reliant aux possibilités d'examiner les
programmes que les Communes mêmes se donnent, nous avons déjà de
bons résultats et on est dans la direction de considérer à nouveau
les fonctions des Communes dans notre Région.
Si vous avez eu la possibilité de lire la relation, en
particulier là où on énonce les buts de cette loi
("assicurare a
ciascun Comune un livello di spesa corrente ritenuto congruo in
relazione alle specifiche caratteristiche demografiche,
territoriali ed economico-urbanistiche, assegnando così ai
trasferimenti stessi funzione integrativa delle entrate comunali
provenienti dalle altre fonti di finanziamento ("altre entrate
correnti"); incentivare i Comuni a predisporre in tempi ragionevoli
e tenendo conto degli obiettivi programmatici della Regione i
propri strumenti di programmazione delle attività e della
spesa"),
vous pouvez comprendre que c'est dans ce sens qu'on a
cherché de primer les activités responsables de la part des
Communes et on a fait une répartition qui, même si ne donnera pas
une réponse ponctuelle aux différentes exigences des Communes, est
pour le 90% satisfaisante.
Pour le reste, on a prévu aussi que dans des cas échéants, où
les formules mathématiques qui vont répondre à des répartitions
statistiques des activités économiques (surtout pour la gestion du
territoire) ne fonctionnent pas, il y ait une intervention
particulière.
Celle-ci est donc la route sur laquelle on s’est
mis pour intervenir dans les problèmes des Communes avec des
critères objectifs, ce qui permettra d'avoir une réponse positive
de la part de l'Association des Communes.
PRESIDENTE:
Ha chiesto la parola il Consigliere Tonino; ne
ha facoltà.
TONINO (PCI):
Io voglio un chiarimento in merito
all'articolo 6 di questo disegno di legge, al cui secondo comma si
prevede che la liquidazione delle somme a favore dei Comuni,
previste dal primo comma dello stesso articolo, sia disposta:
"a) nella misura del 40%, dalla Giunta regionale con lo
stesso atto amministrativo di determinazione e impegno della
spesa;
b) nella misura del 40%, dal Presidente della Giunta regionale,
previa analisi e positiva valutazione (effettuate con le modalità
di cui all'articolo 4 della legge regionale 16 giugno 1988, n. 40)
della relazione previsionale e programmatica di cui all'articolo 3
della stessa legge e ad avvenuta approvazione, da parte della
Commissione regionale di controllo, del bilancio di previsione del
Comune".
Io voglio capire se qui si introduce un principio di valutazione
di merito da parte del Presidente della Giunta sulla relazione
previsionale programmatica dei Comuni, oppure no. Se no, che senso
ha il punto b) del secondo comma dell'articolo 6? Perché la
liquidazione viene fatta dal Presidente della Giunta "previa
analisi e positiva valutazione" della relazione previsionale e
programmatica?
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Noi voteremo a favore di questa legge,
perché dal punto di vista politico i Comuni hanno bisogno di questi
interventi. Voglio però sottolineare come la discussione in
Commissione sia stata prettamente politica e non sia stato
possibile approfondire, come si sarebbe voluto, la parte tecnica
delle formule in base alle quali vengono poi calcolate le somme
attribuite ai Comuni. Se ci fosse stato più tempo, sarebbe stato
possibile verificare anche più concretamente come vanno le cose
rispetto ai differenti Comuni della Valle.
La formulazione della legge è un po' critica. Non sappiamo se
ciò dipende dalla complessità di un'equa distribuzione tra i
Comuni, che richiede quindi degli accorgimenti tecnici particolari,
oppure se dipende casualmente dalla sua estensione.
Per il futuro ci auguriamo di poter approfondire leggi di questo
tipo con più calma, non solo dal punto di vista politico, ma anche
dal punto di vista tecnico.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Pour répondre aux questions posées par les
Conseillers Tonino et Mafrica, l'article 6 de la loi n° 40 (qui
reprend l'article 7 de la loi n° 15 du 1986) modifie la loi qui
prévoyait la présentation des relations programmatiques et dit
qu’on donnera le 40%
"previa analisi e positiva
valutazione".
Ca veut dire qu'on peut suivre les modalités
prévues par la loi n° 40, c'est-à-dire que si la relation suit les
modalités, on va allouer le 40% automatiquement. Or ce n'est pas le
cas d'entrer dans le mérite, mais on veut seulement souligner qu'il
y a la possibilité d'avoir une réponse aux modèles prévus pour
cette relation
Pour ce qui concerne ce que M. Mafrica a dit, s'il le veut on
pourra même faire une analyse de toutes les tentatives faites pour
modifier et intervenir avec des formules générales (sans prendre en
considération les problèmes des petites Communes) pour trouver une
solution qui puisse s'adapter aux différences entre une Commune et
l'autre.
Dans le cas spécifique on a cherché à examiner surtout les frais
que certaines Communes doivent payer par rapport à d'autres
Communes qui, au contraire, n'ont pas ces frais. Par exemple le
système scolaire comporte toute une série de services qui doivent
être soutenus par certaines Communes et non pas par les autres.
Alors on a fait une représentation graphique de cette situation,
en prévoyant aussi les possibles modifications. On a trouvé une
optimisation d'une courbe qui signale les pourcentages statistiques
que cette loi a repris et qui donne comme résultat l'annexe à la
loi même.
Voilà le sens technique de cette loi; je dois dire que,
malheureusement, une réponse universelle est impossible à obtenir:
il y aura toujours des cas exceptionnels qui, malgré les
tentatives, on n’arrivera pas à prévoir; c'est
justement pour cela qu'on a décidé de prévoir la possibilité
d'apporter des modifications successives à la loi.
PRESIDENTE:
Passiamo all'esame dell'articolato.
Do lettura dell'articolo Articolo 1
(Finalità della legge)
1 - La presente legge disciplina le modalità di determinazione e
di erogazione dei trasferimenti finanziari della Regione ai Comuni
della Valle d'Aosta, al fine di garantire a ciascuno di questi un
livello di spesa corrente pro-capite, per l'esercizio delle
funzioni di competenza, congruo in relazione alle specifiche
caratteristiche demografiche, territoriali ed
economico-urbanistiche.
PRESIDENTE:
Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Do lettura dell'articolo 2.
Articolo 2
(Determinazione dei trasferimenti finanziari)
1 - I trasferimenti finanziari di cui all'articolo 1 sono
determinati, per ciascun Comune, come differenza tra la "spesa
corrente di riferimento" e le "altre entrate correnti di
riferimento" di cui all'articolo 3, intendendosi queste ultime come
entrate correnti provenienti da fonti di finanziamento diverse da
quella disciplinata dalla presente legge.
2 - I trasferimenti di cui al primo comma non potranno essere,
in termini nominali, inferiori alla metà di quelli assegnati
nell'anno precedente ai sensi della presente legge.
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Do lettura dell'articolo 3.
Articolo 3
(Determinazione della "spesa corrente di riferimento" e delle
"altre entrate correnti di riferimento" di ciascun Comune)
1 - La "spesa corrente di riferimento "' e le "altre entrate
correnti di riferimento", arrotondate al milione di lire, sono
determinate per ciascun Comune applicando alla "spesa corrente" e
alle "altre entrate correnti ", di cui all'articolo 4, di tutti i
Comuni consolidate su base regionale i corrispondenti valori
percentuali indicati per ogni Comune nella tabella A allegata alla
presente legge.
PRESIDENTE:
Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Do lettura dell'articolo 4.
Articolo 4
(Determinazione della "spesa corrente" e delle "altre entrate
correnti" consolidate su base regionale)
1 - La "spesa corrente" e le "altre entrate correnti" di tutti i
Comuni, consolidate su base regionale, previste per l'anno di
assegnazione dei trasferimenti, a cui applicare le percentuali di
cui all'articolo 3, sono fissate annualmente - con riferimento
all'anno e al periodo pluriennale considerati dal bilancio della
Regione - con la legge finanziaria di cui all'articolo 19 della
legge regionale 7 dicembre 1979, n. 68, sulla base dei
corrispondenti valori desumibili dai bilanci di previsione dei
Comuni relativi all'anno precedente quello di assegnazione dei
trasferimenti disciplinati dalla presente legge.
PRESIDENTE:
Se nessuno chiede la parola, pongo in
votazione l'articolo 4 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Do lettura dell'articolo 5.
Articolo 5
(Ammontare complessivo dei trasferimenti finanziari)
1 - L'ammontare complessivo dei trasferimenti finanziari
correnti disciplinati dalla presente legge è determinato con le
modalità di calcolo indicate nei precedenti articoli, tenuto conto
del vincolo di bilancio della Regione.
2 - L'onere corrispondente ai trasferimenti finanziari di cui al
primo comma è, per l’anno 1990 e successivi,
determinato annualmente - con riferimento all'anno e al periodo
pluriennale considerati dal bilancio della Regione con la legge
finanziaria di cui all'articolo 19 della legge regionale 7 dicembre
1979, n. 68.
PRESIDENTE:
Se nessuno chiede la parola, pongo in
votazione l'articolo 5 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Do lettura dell'articolo 6.
Articolo 6
(Impegno e liquidazione dei trasferimenti finanziari)
1 - La Giunta regionale, entro un mese dall'entrata in vigore
della legge regionale di approvazione del bilancio annuale di
previsione della Regione, determina, con le modalità indicate nei
precedenti articoli, le somme da trasferire a favore di ciascun
Comune ed impegna la relativa spesa.
2 - La liquidazione a favore dei Comuni delle somme di cui al
primo comma è disposta:
a) nella misura del 40%, dalla Giunta regionale con lo stesso
atto amministrativo di determinazione e impegno della spesa;
b) nella misura del 40%, dal Presidente della Giunta regionale,
previa analisi e positiva valutazione - effettuate con le modalità
di cui all'articolo 4 della legge regionale 16 giugno 1988, n. 40 -
della relazione previsionale e programmatica di cui all'articolo 3
della stessa legge e ad avvenuta approvazione, da parte della
Commissione regionale di controllo, del bilancio di previsione del
Comune;
c) nella misura del 20%, dal Presidente della Giunta regionale
ad avvenuta trasmissione alla Commissione regionale di controllo,
da parte del Comune, del conto consuntivo relativo all'anno
precedente quello a cui si riferisce la liquidazione dei
trasferimenti.
3 - Nel caso in cui la relazione previsionale e programmatica
sia restituita al Comune con richiesta di riesame, non si dà luogo
all'erogazione dei finanziamenti di cui al secondo comma, lettere
b) e c), fino ad avvenuta positiva valutazione della relazione
quale risulta dopo il riesame del Comune.
PRESIDENTE:
Se nessuno chiede la parola, pongo in
votazione l'articolo 6 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Do lettura dell'articolo 7.
Articolo 7
(Concessione di contributi una tantum)
1 - Possono essere concessi, in aggiunta ai trasferimenti
finanziari di cui agli articoli precedenti, contributi per il
finanziamento di spese correnti ai Comuni per i quali, in sede di
assestamento del bilancio di previsione, l'ammontare delle entrate
correnti, comprensive del trasferimento finanziario di cui alla
presente legge, non copra la "spesa corrente di riferimento", pur a
fronte di una piena utilizzazione sia delle potenziali entrate
tributarie ed extratributarie, sia della parte di avanzo di
amministrazione destinabile al finanziamento di spese correnti ai
sensi dell'articolo 3 bis del decreto-legge 28 febbraio 1983, n 55,
aggiunto dalla legge di conversione 26 aprile 1983, n. 131.
2 - Il contributo di cui al comma precedente non può essere
superiore alla differenza tra la "spesa corrente di riferimento" e
le entrate correnti del Comune comprensive del trasferimento
finanziario concesso ai sensi della presente legge.
3 - La Giunta regionale, su motivata richiesta dei Comuni e
previo parere della Commissione tecnica di cui all'articolo 19,
secondo comma, della legge regionale 12 novembre 1987, n. 91,
delibera la concessione dei contributi di cui al primo comma nonché
l'impegno e la liquidazione della relativa spesa a favore dei
Comuni interessati.
4 - L'ammontare delle risorse finanziarie da destinare alla
concessione dei contributi di cui al primo comma è fissato
annualmente con la legge finanziaria di cui all'articolo 19 della
legge regionale 7 dicembre 1979, n. 68.
PRESIDENTE:
Se nessuno chiede la parola, pongo in
votazione l'articolo 7 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Do lettura dell'articolo 8.
Articolo 8
(Modificazione di norme)
Il secondo comma dell'articolo 4 della legge regionale 16 giugno
1988, n. 40, è sostituito dal seguente:
"2 - La relazione previsionale e programmatica che risultasse
incompleta o presentasse sostanziali incoerenze nelle indicazioni
di cui all'articolo 3, secondo comma, o con gli obiettivi
programmatici della Regione è restituita al Comune con richiesta di
riesame. In tal caso non si dà luogo all'erogazione dei
finanziamenti di cui all'articolo 2, quarto comma, lettere b) e c),
fino ad avvenuta positiva valutazione della relazione quale risulta
dopo il riesame del Comune".
PRESIDENTE:
Se nessuno chiede la parola, pongo in
votazione l'articolo 8 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all’unanimità
PRESIDENTE:
Do lettura dell'articolo 9.
Articolo 9
(Abrogazione di norme)
1 - L'ulteriore applicazione della legge regionale 22 aprile
1986, n. 15, è limitata alla gestione delle sole risorse
finanziarie ancora da trasferire ai Comuni ai sensi della legge
medesima. Alla conclusione di detta gestione, la legge regionale 22
aprile 1986, n.15, cessa di avere vigore.
PRESIDENTE:
Se nessuno chiede la parola, pongo in
votazione l'articolo 9 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Do lettura dell’articolo
10.
Articolo 10
(Norme transitorie)
1 - Nel primo biennio e nel terzo anno di applicazione della
presente legge, i trasferimenti di cui al primo comma dell'articolo
2 non potranno essere, in termini nominali, inferiori
rispettivamente al totale e a 3/4 di quelli assegnati nell'anno
precedente in applicazione della legge regionale 22 aprile 1986, n.
15 o della presente legge.
2 - La "spesa corrente", di cui all'articolo 4, di tutti i
Comuni consolidata su base regionale è prevista in lire 340.300
milioni per il triennio 1989/1991, di cui lire 106.900 milioni per
l'anno 1989.
3 - Le "altre entrate correnti", di cui all'articolo 4, di tutti
i Comuni consolidate su base regionale sono previste in lire
312.000 milioni per il triennio 1989/91, di cui lire 98.000 milioni
per l'anno 1989.
4 - L'ammontare complessivo dei trasferimenti finanziari
correnti di cui all'articolo 5 è previsto in lire 51.713 milioni
per il triennio 91989/1991 ed è determinato in lire 17.780 milioni
per l'anno 1989.
5 - L'ammontare delle risorse finanziarie da destinare alla
concessione dei contributi di cui all'articolo 7 è fissato per
l'anno 1989 in lire 520 milioni.
6 - L'anno amministrativo di cui al primo comma dell'articolo 6
è assunto dalla Giunta regionale, per l'anno 1989, entro un mese
dall’entrata in vigore della presente legge.
PRESIDENTE:
Se nessuno chiede la parola, pongo in
votazione l'articolo 10 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Do lettura dell'articolo 11.
Articolo 11
(Stanziamento della spesa)
1 - L'onere di lire 17.780 milioni, relativo ai trasferimenti
finanziari correnti di cui all'articolo 5 per l'anno 1989, ed i
corrispondenti oneri per gli anni futuri graveranno sul capitolo
22700 del bilancio di previsione della Regione per l'anno 1989 e
sul corrispondente capitolo di bilancio per gli anni
successivi.
2 - L'onere di lire 520 milioni, relativo alla concessione dei
contributi di cui all'articolo 7 per l'anno 1989, ed i
corrispondenti oneri per gli anni futuri graveranno sul capitolo,
di nuova istituzione, n. 22718 "Contributi una tantum ai Comuni per
il finanziamento di spese correnti in sede di assestamento del
bilancio di previsione" del bilancio di previsione della Regione
per l'anno 1989 e sul corrispondente capitolo di bilancio per gli
anni successivi.
3 - Alla copertura degli oneri di cui al primo e al secondo
comma si provvede, per l'anno 1989, mediante riduzione di pari
importi del capitolo 50100 "Fondo globale per il finanziamento di
spesa per ulteriori programmi di sviluppo (spese correnti)" -
allegato n. 8: interventi a carattere generale del bilancio di
previsione dalla Regione per l'anno 1989.
PRESIDENTE:
Se nessuno chiede la parola, pongo in
votazione l'articolo 11 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Do lettura dell'articolo 12.
Articolo 12
(Variazioni di bilancio)
1 - Al bilancio di previsione della Regione per l'anno 1989 sono
apportate le seguenti variazioni:
PARTE SPESA
VARIAZIONI IN DIMINUZIONE
Cap. 50100 "Fondo globale per il finanziamento di spese per
ulteriori programmi di sviluppo (spese correnti)"
£. 18.300.000.000
VARIAZIONI IN AUMENTO
Cap. 22700 "Trasferimenti finanziari correnti ai Comuni a
garanzia di un adeguato livello di spesa pro-capite per
l’esercizio delle funzioni di competenza" (l.r.
,
n. .)
£. 17.780.000.000
Cap. 22718 di nuova istituzione programma regionale 2.1.1.
finanza locale codificazione 2.1.1.5.2.2. 11.33.02 "contributi una
tantum ai Comuni per il finanziamento di spese correnti in sede di
assestamento del bilancio di previsione"
£. 520.000.000
------------------------
Totale in aumento £. 18.300.000.000
PRESIDENTE:
Se nessuno chiede la parola, pongo in
votazione l'articolo 12 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Do lettura dell'articolo 13.
Articolo 13
(Dichiarazione di urgenza)
1 - La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
PRESIDENTE:
Se nessuno chiede la parola, pongo in
votazione l'articolo 13 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE: Do lettura della Tabella A.
Tabella A
(...omissis...)
PRESIDENTE:
Se nessuno chiede la parola, pongo in
votazione la Tabella A testé letta.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
