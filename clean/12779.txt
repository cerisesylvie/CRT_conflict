Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3735 del 24 settembre 1992 - Resoconto
OGGETTO N. 3735/IX Approvazione ed impegno della spesa di
lire 50.000.000 per la concessione di un contributo a favore della
Lega delle Autonomie Locali - Direttivo regionale della Valle
d'Aosta - per l'organizzazione del 7° Incontro nazionale che si
terrà ad Aosta dall'11 al 13 novembre 1992.
Presidente
Do lettura della proposta di deliberazione
in oggetto.
Deliberazione Il Consiglio delibera:
1) di approvare la concessione del contributo di lire 50.000.000
a favore della lega delle Autonomie Locali - Direttivo regionale
della Valle d'Aosta (C.F. 80209030586) per l'organizzazione del 7°
Incontro nazionale Autonomie Locali e Servizi Sociali sul tema:
"Integrazione europea ed integrazione dei servizi: come dar vita ad
uno stato sociale europeo migliorando il rapporto fra pubblico e
privato" che si terrà ad Aosta dall'11 al 13 novembre 1992;
2) di approvare ed impegnare la relativa spesa di lire
50.000.000 (cinquantamilioni) imputando la stessa al Capitolo 60820
del bilancio di previsione della regione per l'anno 1992
"Contributi per interventi nel settore della sicurezza sociale" che
presenta la necessaria disponibilità;
3) di stabilire che alla liquidazione della spesa si provveda ai
sensi dell'articolo 58 della legge regionale 27 dicembre 1989,
n.90;
4) di ordinare l'emissione del relativo mandato di pagamento ai
sensi dell'articolo 59 della legge regionale 27 dicembre 1989,
n.90.
PresidenteHa chiesto di parlare l'Assessore alla Sanità ed
Assistenza Sociale, Cout.
Cout (PCI-PDS)
Per dire che interventi di questo tipo
si sono svolti in altre occasioni, negli anni scorsi. La differenza
sostanziale per quest'anno direi che è proprio per la quota che
viene destinata da parte della Regione, che non è più una quota che
copre totalmente o quasi totalmente la spesa, ma proprio per un
discorso di contenimento della spesa abbiamo voluto chiedere anche
al Comune di Aosta d'intervenire ed infatti interverrà per una
grossa parte di contributo, e alla stessa lega delle autonomie di
contribuire per una certa parte.
Il contributo per la Regione è di lire 50.000.000.
Presidente
Pongo in votazione la proposta in
oggetto.
Esito della votazione:
Presenti: 27
Votanti: 26
Favorevoli: 26
Astenuti: 1 (Riccarand)
Il Consiglio approva
