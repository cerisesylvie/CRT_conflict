Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2638 del 26 febbraio 1987 - Resoconto
OGGETTO N. 2638/VIII - DESTINAZIONE DELLE SORGENTI DI ACQUE
MINERALI SITE IN LOCALITÀ LA SAXE IN COMUNE DI COURMAYEUR.
(Interpellanza)
PRESIDENTE:
Le interpellanze presentate dal Consigliere
Sandri e dai Consiglieri Torrione e Breuvé, iscritte
rispettivamente ai punti 16 e 17, si propone di discuterle
congiuntamente, trattando argomento analogo. Ne do lettura:
INTERPELLANZA
VISTO l'articolo comparso su "La Stampa", pagina regionale,
l'8 febbraio c.a. dal titolo "Courmayeur, no alle Terme ";
RICORDATA la deliberazione 2353/VIII assunta dal Consiglio
regionale in data 13 novembre 1986 con cui si attribuiva al Comune
di Courmayeur la somma di lire 234.000.000 in base alla L.R.
27.6.1986, n. 27;
SOTTOLINEATO che l'acquisto era stato perfezionato dal Comune
di Courmayeur il 28 dicembre 1985 (rogito notarile dott.
Stellatelli Domenico di Aosta rep. n. 74908), quindi
antecedentemente all'approvazione della legge n. 27 del 1986 e che
la documentazione allegata alla domanda era carente, per lo meno
per le voci a) e d) dell'articolo 3 della citata legge (a relazione
previsionale e programmatica del Comune; di destinazione finale
dell'immobile);
TENUTO CONTO che l'Assessorato al Turismo, Urbanistica e Beni
Culturali, allora guidato dall'Assessore Borbey, esprimeva parere
favorevole alla concessione del contributo (lettera prot. n.
16674/5.24.1 in data 8 ottobre 1986) "... nell'ottica che
l'acquisizione della fonte e dei relativi terreni di pertinenza sia
preordinata a una valorizzazione di quell'acqua termale";
CONSIDERATO che ora tali terreni sarebbero ceduti
all'Amministrazione regionale al fine di permettere la costruzione
di nella zona di un capannone industriale;
PREOCCUPATO per lo strano comportamento delle due
Amministrazioni apparentemente contraddittorio e per l'evidente
aggiramento delle finalità della legge n. 27/86;
si
INTERPELLA
la Giunta regionale per conoscere gli intendimenti
dell'Esecutivo in merito ai terreni siti in località Lizzes di La
Saxe e se, alla base di questi intendimenti, esista una reale
conoscenza circa la possibilità di utilizzare le acque minerali di
La Saxe e dell'ex Fonte Vittoria ed inoltre se tra questi
intendimenti sia presente la volontà di salvaguardare una futura
utilizzazione di tali sorgenti.
F.to: G. Sandri
INTERPELLANZA
Il Consiglio regionale, con propria deliberazione n. 2353 in
data 13 novembre 1986, ha concesso, in applicazione della LR
27.6.1986 n. 27, un contributo di lire 234.000.000 a favore
dell'Amministrazione comunale di Courmayeur per l'acquisto della
sorgente La Saxe e dei relativi terreni di pertinenza, secondo le
previsioni ed in armonia con la relazione programmatica dello
stesso Comune.
Ora con una discutibile e apparentemente incomprensibile
decisione il Consiglio comunale di Courmayeur ha stabilito di
accogliere la richiesta di acquisto del terreno e della sorgente in
questione da parte dell'Amministrazione regionale che dovrebbe
utilizzare tale area per la costruzione di un capannone industriale
da destinare alla società Grivel.
Tutta la vicenda ha destato non solo vivissime polemiche
nell'ambito del centro turistico dell'alta Valle ma anche in altri
ambienti legittimamente preoccupati che una opportunità
termalistica, tra l'altro di tradizioni secolari e quindi
sfruttabili sotto il profilo turistico, venga sacrificata a favore
di un insediamento industriale che peraltro potrebbe trovare idonea
collocazione in altra area comunale.
Tutto ciò premesso i sottoscritti Consiglieri
regionali
INTERPELLANO
l'Assessore competente per conoscere:
a)
quali sono i motivi che hanno spinto la Giunta
regionale a sollecitare l'acquisto del Comune di Courmayeur della
sorgente di La Saxe e dei terreni di pertinenza;
b)
se corrisponde a verità il fatto che il Comune di
Courmayeur aveva dato l'incarico ad uno specialista di svolgere uno
studio di massima concernente l'analisi delle acque e l'eventuale
costruzione di un fabbricato per consentirne l'utilizzazione sotto
il profilo termale;
c)
quali sono le motivazioni che hanno fatto assumere
alla Giunta un comportamento contraddittorio e incomprensibile,
concedendo in prima istanza un contributo al Comune interessato di
oltre 230.000.000 per l'acquisto dell'area da utilizzare a scopi
termali e proponendo poi, a soli tre mesi di distanza, l'acquisto
della stessa zona da destinare invece ad usi industriali.
PRESIDENTE:
Ha chiesto di illustrare l'interpellanza
iscritta al punto 16 il Consigliere Sandri, ne ha facoltà.
SANDRI - (N.S.):
È apparsa sul quotidiano "La Stampa" l'8
febbraio u.s. una notizia per cui le terme di Courmayeur previste
per La Saxe erano state bloccate. Andando ad affrontare a fondo
questo problema, ci si è resi conto che il 13 novembre 1986 il
Consiglio regionale aveva attribuito al Comune di Courmayeur la
somma di 235 milioni per l'acquisto di un'area che doveva servire
per queste terme. In quella delibera però non troviamo il
riferimento alla destinazione di quest'area e malgrado questo, la
delibera in questione fu approvata dalla Giunta regionale.
L'art. 1 della legge 27.6.1986 (legge in base alla quale è stato
dato questo contributo) recita che questi potevano essere dati ai
"Comuni della Valle d'Aosta per l'acquisizione di immobili qualora
siano destinati a:
a) sedi di uffici e servizi pubblici e istituzionali di
competenza comunale (e non è il caso);
b) patrimonio immobiliare a scopo abitativo o sociale (e non è
il caso);
c) recupero e valorizzazione del patrimonio artistico, storico e
archeologico finalizzati ad una promozione culturale e turistica (e
non è il caso);
d) acquisizione di terreni ed alpeggi per favorire lo sviluppo
di attività economiche, turistiche e sportive atte altresì a
salvaguardare l'equilibrio idrogeologico del territorio".
In base a questa legge questa delibera non avrebbe dovuto essere
vistata dalla Commissione di Coordinamento che invece l'ha vistata
e non si capisce bene con quale possibilità, perchè un punto e) di
cessione alla Regione per costruzione capannoni industriali in
questa legge non è scritto, perchè quella delibera, che ci è stato
fatto credere fosse per le terme, è stata presa per un
finanziamento di tipo industriale. Mi chiedo anche se la
Commissione di Coordinamento sta facendo il suo dovere. Ricordo a
questo proposito al Presidente della Giunta che ci sono state due
lettere presentate dal Presidente della Giunta dietro
sollecitazione del Consiglio al Ministero per verificare la
questione della Commissione di Coordinamento Stato-Regione, perchè
mi sembra che non ci siamo dal punto di vista dell'applicazione.
Non ho niente di personale contro nessuno, però credo che se
passano delibere di questo genere in cui non si rispetta il dettato
di una legge, le cose non vadano assolutamente bene.
A questo punto mi chiedo anche come la Co.Re.Co potrà approvare
la delibera del Comune di Courmayeur che destina al posto che hanno
le terme questa area che è stata peraltro acquistata non molto
tempo fa, il 28.12.1985, a capannone industriale, tenendo conto che
l'Assessore Borbey l'8 ottobre 1986 si dichiarava favorevole alla
concessione del contributo perchè nell'ottica che l'acquisizione
della fonte dei relativi terreni di pertinenza fosse preordinata ad
una valorizzazione di quell'acqua termale.
Quindi abbiamo, da una parte, una delibera che ci è stato fatto
credere per destinazione ad uso termalistico di un'area che
comunque non rientrava nella legge di finanziamento.
Successivamente abbiamo comunque le prove che l'Assessorato al
Turismo voleva fare questo, e poi vediamo il Comune di Courmayeur
che cambia le carte in tavola e impone un'altra scelta. Questo non
va assolutamente bene, anche perchè il problema, andandolo a vedere
in loco, si può risolvere in maniera diversa.
I proprietari della ditta, una ditta importante dal punto di
vista economico, i cui prodotti che sono stimati in tutto il mondo
e qualificano anche l'immagine della Valle d'Aosta come produttrice
di materiali per alpinismo - l'alpinismo è sicuramente una delle
attività turistiche su cui noi più puntiamo - sono però proprietari
nello stesso Comune di Courmayeur di un'area industriale di oltre
2000 mq, che con delle aree circostanti può arrivare a 3500. Non si
capisce perchè la Giunta regionale, la Regione, debba rinunciare ad
un progetto termale per far offrire dal Comune di Courmayeur alla
società Grivel un terreno destinato diversamente, quando loro hanno
già la possibilità di predisporre una alternativa su terreni di
loro proprietà. Ed anche questo mi pare che sia un segno che in
questa vicenda ci sono dei grossi problemi.
Per quanto riguarda il termalismo, non è che sia un fatto
secondario che si possa tranquillamente tralasciare. La relazione
del prof. Roberto Gualtierotti da questo punto di vista è
estremamente precisa: c'è tutta una serie di indicazioni di cui vi
farò peraltro venia, che testimoniano l'utilità dal punto di vista
medico sanitario di questa acqua. Quindi ci sono prospettive non
solo dal punto di vista turistico e termale più generale, ma
proprio da un punto di vista di un utilizzo strettamente sanitario.
Rinunciare a questa ipotesi per un progetto di cui non si capisce
la legalità dal punto di vista formale, di cui non si capisce quali
siano gli interessi che stiano dietro, mi sembra abbastanza grave.
Oltretutto voglio sapere come farà la Giunta regionale a garantire
in alta Valle una qualificazione dal punto di vista occupazionale
quando accetta che la Morgex Carbo venga chiusa dicendo che poi
tanto ci saranno le terme a recuperare, quando di fatto uno dei due
stabilimenti termali su cui si vuole lavorare non potrà essere
fatto.
Qualcuno diceva furbescamente nei dibattiti preconsiliari che
ogni tanto si fanno, che la fonte de La Saxe si può captare e
portare a Morgex o Pré-Saint-Didier o dove si vuole, e fare uno
stabilimento termale in altra zona. Sappiate (il sottoscritto è
anche specialista in igiene) che nessun igienista iscritto all'albo
firmerà mai il prelievo di un'acqua in cui a meno di duecento metri
ci sia un impianto industriale di qualsiasi genere e tipo. Già
adesso nella relazione si dice che il contesto ecologico climatico
della sorgente è di indubbio interesse ambientale, ma le immediate
vicinanze della sorgente richiedono provvedimenti di riassetto. E
riassetto non è certamente metterci sopra un capannone
industriale.
Allora vogliamo sapere dalla Giunta esattamente cosa sta dietro
a questo problema e quali sono le sue intenzioni: se ha intenzione
di continuare a fare delle delibere che violano le leggi e di
accettare che si passino delle proposte dei Comuni che non sono
documentate. Infatti all'art. 3 della legge istitutiva c'è scritto
chiaramente che per accedere ai finanziamenti occorre la
destinazione finale dell'immobile, cosa che non è stata
assolutamente presentata; e non è stata presentata perchè non
rientrava nei quattro punti previsti dalla legge. Qui c'è stata una
violazione palese a livello di deliberazione sia regionale che
comunale. Per fare questo delle persone intelligenti hanno dei
motivi: è bene che in questa sede questi motivi siano palesati.
Si dà atto che dalla ore 11,41 alle ore 11,25 assume la
Presidenza il Vice Presidente DOLCHI.
PRESIDENTE:
Ha chiesto di illustrare l'interpellanza
iscritta al n. 17 il Consigliere Torrione, ne ha facoltà.
TORRIONE - (P.S.I.):
Vorrei fare un paragone che riguarda
esattamente l'acquisto da parte della Regione di uno stabilimento
industriale. La vicenda di Courmayeur assomiglia per certi aspetti
a quella di Saint Vincent, della Fera. Un giorno arriviamo qui e la
Giunta ci prospetta di acquistare il capannone della Fera di Saint
Vincent dicendo che doveva essere destinato ad attività
artigianali, così era scritto in delibera. Arriva in Consiglio la
delibera che riguarda il Comune di Courmayeur, la sorgente La Saxe,
e si scrive la stessa cosa, e cioè che si deve comprare la
sorgente, si deve dare un contributo di 234 milioni in funzione
dello sfruttamento termale della sorgente, e poi si dice ancora:
"dato atto che l'acquisizione delle sorgenti con terreni di
pertinenza è inserita nella relazione previsionale e programmatica
del Comune". Questo è il dato di fatto di riferimento, che
assomiglia molto a quello della Fera.
E siccome la Giunta quando gioca a poker si comporta bluffando,
se poi uno va a vedere, ecco che si scopre cosa ci sta dietro. Nel
caso della Fera si scopre che dopo dieci giorni neanche si monta su
una strana attività che è quella della Nuova Rock che è tutta da
scoprire; mi auguro che resti nuova ancora per tanto tempo, non
vorrei che fosse vecchia già prima di cominciare. Ma, a prescindere
da questo, nel caso di Courmayeur si scopre che si dà il contributo
per l'acquisto della sorgente, dopo di che come Regione si decide
di riacquistare per fare lì un capannone industriale. Non capisco
questo comportamento estremamente contraddittorio.
In questo ultimo caso, quello di Courmayeur, si rientra in un
discorso molto più generale, che è quello del termalismo che in
questa e in altre sedi ha trovato delle riaffermazioni puntuali e
precise da parte di Amministratori competenti. Perchè - mi chiedo -
si vuole cominciare a sconfiggere il discorso del termalismo in
Valle d'Aosta sostituendo o andando a sconfiggere l'idea di
installare uno stabilimento termale a Courmayeur, quando da parte
dello stesso Prof. Gualtierotti - al di là dell'accertamento della
purezza delle analisi a cui faceva cenno prima il Consigliere
Sandri - si dice una cosa che deve servire da monito a tutti noi?
Dice il professore: "riteniamo che le caratteristiche climatiche di
Courmayeur, il prestigio della località e le proprietà dell'acqua a
La Saxe, una volta accertata la purezza batteriologica alla
sorgente, siano tali da prospettare possibilità notevoli di
utilizzazione e di richiamo turistico-terapeutico".
Non si può venire in Consiglio, in sede di approvazione del
bilancio, ad affermare che non è vero che si è contro il
termalismo, perchè le somme anzichè essere all'Assessorato al
Turismo sono passate di competenza all'Assessorato alle Finanze.
Questo "giochino" del passaggio era vero, però è altrettanto vero
che questa opportunità in più che si viene ad offrire a Courmayeur
la si vuole togliere. E la ragione è quella che diceva il
Consigliere Sandri, perchè non si dica che poi la sfruttiamo in
maniera diversa, in quanto a detta del Prof. Gualtierotti stesso le
sorgenti e l'area di rispetto sono tali che se lì si va ad
insediare uno stabilimento industriale, su quella sorgente de La
Saxe si può mettere una croce sopra. Non si venga a dire - perchè
questo non è scientifico oltre tutto - che si può sfruttare e il
terreno per il posizionamento della fabbrica della Grivel che
scoppia per troppa salute, come ho letto sul giornale, e lo
sfruttamento della sorgente La Saxe, perchè questi due fatti sono
contrastanti e sono scientificamente incompatibili fra di loro.
Mi chiedo per quale motivo andare proprio a scegliere la
sorgente La Saxe; questo sta dilacerando la popolazione di
Courmayeur, ed ho qui sotto gli occhi una proposta di mozione della
minoranza al Comune di Courmayeur dove si chiede espressamente la
revoca delle deliberazione con cui si cedeva alla Regione la
sorgente La Saxe e l'area di pertinenza. In effetti, già è stata
sofferta la decisione di cedere alla Regione, adesso qualcuno fa
notare che ci troviamo di fronte ad un'altra incongruenza, per cui
il Comune prima accerta, dando l'incarico per questo studio, se ci
sono le possibilità di sfruttamento della sorgente dal punto di
vista termale, poi, una volta che lo studio conferma che quella
strada è praticabile, si smentisce e decide di non farlo più.
Qui veramente siamo all'insegna della incomprensione più totale;
sono anche rispettoso delle libertà comunali, però trovo
contraddittorio l'atteggiamento della Regione. Voglio sottolineare
che siamo per una espansione, anche in un Comune turistico, di una
attività prestigiosa come quella della Grivel, che ha un nome di
rilevanza mondiale e che può servire anche come ritorno dal punto
di vista dell'immagine di un certo tipo di turismo, però non
andiamo a fare una cosa che è in contrasto con l'altra. Credo che
nell'ambito del Comune di Courmayeur possano convivere uno
stabilimento termale per lo sfruttamento della sorgente La Saxe,
che dal punto di vista scientifico tutte le possibilità per essere
un richiamo in più per Courmayeur, e lo stabilimento della Grivel.
Ma perchè vogliamo aprioristicamente dire di no allo stabilimento
termale, quando poi nei convegni e là dove si fanno delle
proposizioni circa il futuro della nostra Regione è stato ribadito
continuamente che il termalismo è una delle componenti essenziali
del turismo in Valle d'Aosta, e quando avevamo segnato una mappa
del termalismo che andava da Courmayeur fino a Saint Vincent?
Avevamo detto, quando è successa la "grana" del Casinò, che se
le terme di Saint Vincent fossero state sfruttate in maniera
diversa, sarebbero servite per compensare una diminuzione di
clientela dovuta ai fatti del Casinò. Avevamo una mappa generale
del turismo in Valle che era composta da tessere diverse, una di
queste era il cosiddetto turismo termale. Non ho capito perchè
aprioristicamente vogliamo cominciare a mettere una pietra sopra a
questa tessera. Con questo ben venga un intervento regionale nei
confronti della Grivel, ma non siano le due cose alternative: o la
Grivel o le terme. Noi diciamo le terme e la Grivel: questo
nell'interesse di Courmayeur e dell'intera Valle d'Aosta.
PRESIDENTE:
Ha chiesto di parlare l'Assessore alla Sanità
e Assistenza Sociale Voyat, ne ha facoltà.
VOYAT - (U.V.):
Per quanto riguarda le acque di
Courmayeur esiste una relazione sulle caratteristiche
chimico-fisiche e batteriologiche delle acque e le possibilità del
loro utilizzo. È intenzione della Giunta regionale di utilizzare
queste acque, ma nel complesso termale di Pré-Saint-Didier, il cui
progetto di massima è pronto, e non a Courmayeur. Nel progetto di
massima delle terme a Pré-Saint-Didier è previsto lo sfruttamento
di tre acque: le acque termali di Pré-Saint-Didier, le acque
minerali di Courmayeur e una terza fonte ancora da definire, in
quanto non è mai stata analizzata.
Vi è l'intenzione di portare avanti il progetto delle terme di
Pré-Saint-Didier, inoltre abbiamo già avuto un primo incontro con
il Comune per sottoporre il progetto di massima, e la stessa cosa è
stata fatta con il Direttivo della Comunità Montana. Seguirà un
incontro con il Comune di Courmayeur, che è stato chiesto ieri dal
Sindaco, per discutere il problema. A questo incontro dovrà essere
presente anche l'Assessore al Turismo per poter completare la
captazione, la conduzione e lo studio finale delle terme di
Pré-Saint-Didier.
Per quanto riguarda la captazione delle acque, è altrettanto
evidente che eventuali fabbricati che devono sorgere nelle
vicinanze non debbono né rovinare la captazione delle acque e
nemmeno inquinarle.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Il y a eu sur cet argument la
tentative de donner l'idée qu'il y ait d'un côté de la mauvaise foi
et de l'autre côté des malentendus.
M. Sandri dit que la délibération pour la contribution de 234
millions à la Commune de Courmayeur ne devait pas être adoptée
étant donné qu'elle va contre la loi 27. La loi 27, au point 2,
dit: "acquisizione di terreni e alpeggi per favorire lo sviluppo di
attività economiche, turistiche e sportive". Alors, ou bien
l'activité qu'on a prévue est une activité économique ou non.
L'aspect touristique: le fait qu'il y ait une retombée au point de
vue touristique de l'exploitation des eaux c'est tout à fait
normal. Et alors je répète que l'adoption de cette délibération est
tout à fait normale et légitime.
Jusqu'à présent ni le Conseil régional ni la Junte ont des
pouvoirs de contrôle sur l'organe de contrôle même, et alors je
crois que soit la délibération du Conseil régional, qui doit être
approuvée de l'organe compétent, la Commission de Coordination,
soit la délibération du Conseil Communal qui est approuvée de la
Commission régionale de contrôle, ne sont pas des organes sous
tutelle ni de la Junte ni du Conseil régional, et alors ou l'on
respecte ces principes ou bien on met en discussion n'importe
quoi.
Quelqu'un veut soutenir qu'il y avait de la mauvaise foi au
moment où la Commune avait fait la proposition d'achat des terrains
de La Saxe avec les eaux. Je voudrais rappeler au Conseil que la
première lettre qui avait été envoyée de la part de la Commune pour
informer de son intention d'acheter les eaux de La Saxe est de
1985; il y a la lettre envoyée par la Commune là où on demandait
d'avoir une contribution à ce sujet. Par la suite, étant donné que
déjà en 1985 on prévoyait d'adopter une loi pour allouer une
contribution aux Communes par rapport à certains achats, on avait
conseillé la Commune même de prévoir qu'il y ait une requête suite
à l'approbation de la loi, ce que la Commune a fait. Par conséquent
il n'y avait absolument pas de la part de la Commune l'intention de
prévoir là des infrastructures qui soient au delà de ce que prévoit
le plan régulateur de Courmayeur. Tout le monde connaît ce que dit
le plan régulateur, donc c'est prévue une intervention de ce genre.
Et en effet cet achat, qui avait été inséré dans le programme de la
Commune même, concernait les eaux de La Saxe pour
l'utilisation.
On a parlé ici de contradiction ou pire encore d'analogie avec
ce qui s'est passé pour la Fera. Nous sommes ici pour dire
tranquillement (après on reprendra le discours de la Fera) qu'ici
il n'y avait aucune intention de la part de l'Administration
régionale de prévoir que l'établissement de Grivel pouvait être
déplacé là où on avait fait cette deuxième requête, mais je crois
que tout le Conseil connaît qu'il y a eu des difficultés pour
l'achat de la structure Rolla. A un moment donné l'intéressé a dit
que les temps avant d'arriver à un accord avec l'Administration
régionale étaient trop longs, par conséquent il renonçait. Suite à
cette décision c'était tout à fait normal qu'il y ait de la part de
l'Administration régionale la préoccupation pour donner un essor à
l'établissement Grivel. Et je voudrais préciser les temps:
ils sont conséquents. La requête de l'Administration régionale
de prendre en considération comme Commune la possibilité de donner
une perspective à l'établissement Grivel est conséquente à l'achat,
au lieu de le précéder. Il n'y avait absolument pas de la part de
la Commune l'intention de suivre cette idée; c'est l'Administration
régionale qui avait prévu cette contribution, suite aux difficultés
de l'achat Rolla. Après avoir passé deux années sans donner une
réponse à la possibilité d'épanouissement de l'établissement
Grivel, on a dit à la Commune d'examiner, étant donné que ce
terrain est prévu par le plan régulateur comme zone industrielle,
s'il y avait la possibilité d'utiliser les deux destinations. Il
n'y a absolument pas l'intention ni de l'Administration régionale
ni de la Commune de voir les deux choses en alternative.
Quelqu'un a rappelé que l'étude avait été commissionnée de la
part de la Commune: il est vrai. On avait prévu d'envoyer cette
lettre à la Commune pour donner la possibilité d'examiner la
requête de l'Administration régionale qui est due aux difficultés
de l'achat Rolla. Je crois que M. Sandri connaît que l'article de
la presse qui reprend ce problème, article de Miranda Rolla, est
assez clair à ce sujet. Il y a là une difficulté de prévoir un
épanouissement de l'établissement de Courmayeur et en même temps il
y a l'exigence de l'utilisation des eaux, qui ne veut absolument
pas dire que l'Administration régionale est contraire à
l'utilisation des eaux. On avait prévu l'exploitation des eaux
minérales de la zone, et pas seulement de Courmayeur. Je crois que
personne voudra soutenir que dans la zone où il y a la possibilité
d'exploiter les eaux on a la possibilité de prévoir des thermes,
étant donné qu'il y a un projet dans la zone de Pré-Saint-Didier
d'utilisation des thermes qui ont des caractéristiques différentes,
mais qui, comme tout le monde sait - à cet égard on pourrait lire
les relations qui ont été portées à l'Administration régionale des
différents experts - prévoit l'utilisation des eaux dans une
certaine limite.
Je voudrais ajouter ceci: ce n'est pas l'Administration
régionale qui avait prévu d'utiliser les deux choses ensemble; de
notre part on avait soulevé le problème en invitant
l'Administration communale de Courmayeur à donner une réponse dans
ce sens. Je crois que l'Administration communale de Courmayeur
n'est pas contraire à vérifier jusqu'au fond qu'il n'y ait pas
d'incompatibilité entre l'utilisation des eaux et l'utilisation de
cet établissement. Il n'y a aucun règlement qui fixe la distance de
200 mt. d'un établissement d'un côté ou de l'autre.
Sur le problème je ne peux que reconfirmer que l'Administration
régionale est d'accord de prévoir qu'il y ait la possibilité de
sauvegarder l'utilisation des eaux. Si par hasard - là on pourra
voir mieux avec la Commune - il y aura des difficultés,
l'Administration communale de Courmayeur sans doute se fera charge
des difficultés et de prendre en considération les possibilités de
modifier les points qui a déjà pris en considération.
S'il y avait des difficultés, on est là pour en prendre bonne
note, pour voir avec les experts de vérifier la compatibilité d'une
chose avec l'autre.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI - (N.S.):
Se si ascolta e si dà credito alle
parole del Presidente della Giunta, bisognerebbe affermare che la
Giunta regionale e la Giunta comunale sono disponibili pienamente e
incondizionatamente a verificare in tutte le sedi, prima di
prendere le opportune decisioni, l'incompatibilità fra le terme e
il capannone industriale. Ma queste affermazioni sono smentite,
ancora prima quasi che siano state dette in questo Consiglio, dal
fatto che la Giunta regionale ha già deliberato di affidare il
progetto della costruzione di un capannone in quella zona. Quindi
cosa aspettano? Non aspettano niente, non gliene importa niente se
esiste incompatibilità o meno, vanno avanti per la loro strada.
Questo deve essere chiaro: loro comunque ci costruiscono il
capannone; se poi è incompatibile si vedrà. Questa non è una
affermazione gratuita, è una affermazione fatta in questo
Consiglio.
E questo è evidentissimo dal procedimento che è stato seguito;
una cosa che ha illuminato la mia poca capacità di capire
politicamente, è stato il nesso che ha stabilità il Consigliere
Torrione fra questo caso e il caso della Fera. Siamo esattamente
nelle stesse condizioni: la Giunta sta andando avanti con la sua
politica che è diversa da quella che espone in questo Consiglio,
all'insaputa del Consiglio, e soltanto tramite interpellanza si
riesce a capire esattamente dove sta andando.
Che questo sia un bluff lo si riconosce anche dalla sufficienza
con cui il Presidente della Giunta regionale ha affrontato il
problema della legittimità della delibera. Ora, o noi vogliamo
cercare di stare sul "Filo del rasoio" come in un vecchio romanzo
di Maugham, oppure cerchiamo di affrontare le cose seriamente.
Quando di parla di sviluppo di attività economiche, turistiche,
sportive, può esserci dentro anche la Cogne, possiamo aver comprato
quel terreno e metterci dentro la Cogne: certo che ci sta dentro.
Però quando si parla di terreni e di alpeggi per favorire questa
attività, sicuramente non si parla di una questione di tipo
industriale, ma di tipo termale.
Tant'è vero che questa delibera, che non era valida in quanto il
Comune non ha richiesto in base a cosa destinarla, è stata salvata
dall'Assessore Borbey che ha fatto l'unica cosa seria che si doveva
fare: è andato a dire a cosa si doveva dedicare quell'area; ma l'ha
detto l'Assessore e non il Comune. Allora questa delibera è stata
fatta in modo irregolare, e non in malafede; all'art. 3 la stessa
legge dice: "La Giunta regionale, previo esame delle pratiche con i
responsabili degli Assessorati competenti all'acquisto, a seconda
delle finalità dello stesso...", ora questo lo avete visto voi e i
dirigenti dell'Assessorato e nessuno si è accorto che non c'era la
destinazione.
Questa è una cosa gravissima e non credo che sia molto
intelligente da parte di nessuno scaricare sulla Co.Re.Co. o sulla
Commissione di Coordinamento le sue responsabilità dicendo che non
si può controllare. Non è vero; ci sono le responsabilità prima di
tutto della Giunta e poi ci sono anche quelle della Commissione di
Coordinamento. Ma per questo avremo ancora da disquisire. Penso che
sia estremamente grave da parte della Presidenza della Giunta non
tenersi strettamente in linea con quello che è l'ordine
legalitario; questo è un modo di comportarsi che personalmente non
mi aspettavo, che mi ricorda passati Presidenti.
Seconda questione molto grave dal punto di vista della
correttezza è che non si sia risposto al fatto che i proprietari di
questa industria hanno a disposizione sul territorio comunale un
terreno sufficiente abbondantemente per fare questo capannone
industriale. Non si capisce perchè si deve andare a costruire sul
terreno di La Saxe.
Terza questione, avete firmato una cambiale in questo momento,
nel senso che vi siete intestarditi nel dire di prendere
quest'acqua e portarla a Pré-Saint-Didier. Prendiamo atto che
volete portare il termalismo a Pré-Saint-Didier e realizzare un
certo progetto; ma sappiate che è una cambiale a scadenza, perchè
non c'è in nessuna parte del mondo la possibilità di prendere
dell'acqua in cui vi sia nelle vicinanze uno stabilimento
industriale, o di qualunque altro tipo. A mio parere queste
cambiali si possono accettare da parte della Giunta regionale;
sappiate che sulle terme di Pré-Saint-Didier ci risentiremo.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Direi che il discorso che fa il
Comune nella sua autonomia decisionale, va comunque rispettato. C'è
da dire però che ci sono alcuni passaggi (e lo dico da osservatore
esterno) che non si capiscono, perchè nel novembre 1985 in effetti
all'unanimità il Consiglio comunale di Courmayeur ha stabilito di
acquistare la sorgente La Saxe per destinarla ad usi termali, ed è
la delibera precedente a quella richiesta, che il Presidente della
Giunta citava, del 1985. Ma al di là delle lettere, che hanno poca
importanza, pongo alcuni quesiti e mi riferisco a quanto diceva
soprattutto l'Assessore. Mantiene le stesse qualità organolettiche
e terapeutiche l'acqua se è trasportata da Courmayeur a
Pré-Saint-Didier? Prima domanda.
L'altra domanda è sulla possibilità di captare l'acqua con ormai
insediato uno stabilimento industriale. Qua è il problema, se è
pregiudizievole all'ulteriore sfruttamento della sorgente oppure
no.
Non voglio difendere Courmayeur o intromettermi in questioni che
non ci riguardano come Regione, però mi chiedo se sia opportuno per
Courmayeur farsi sfuggire una opportunità termalistica, perchè il
portare l'acqua a Pré-Saint-Didier favorisce un Comune piuttosto
che l'altro.
So già quale sarà l'obiezione, tuttavia ribadisco che resta
comunque contraddittoria questo tipo di impostazione, anche da
parte della Regione.
Non si era mai parlato sinora, e lo apprendo in questo momento,
di trasferire le acque di La Saxe a Pré-Saint-Didier. Comunque se
il Presidente sostiene di averlo detto, la disattenzione è mia. Al
di là di questo, capisco che far la guerra quando ormai è tutto
definito, se è già definito, è molto più difficile; ma io dico (e
prendo per buona l'ultima apertura del Presidente quando ha detto:
"se non sono compatibili le due cose ritorniamo sui nostri passi"):
cominciamo a sospendere l'esecuzione di tutto e a vedere se
l'insediamento industriale è compatibile ancora con lo sfruttamento
della fonte. Se a questo punto c'è un impegno in tal senso della
Giunta, il discorso è cautelativo; non faccio della polemica per il
gusto di farla, ma vorrei sapere se questo è un impegno preciso
della Giunta. Tutta questa vicenda si poteva evitare dicendo anche
in via preliminare al Comune quello che si è detto oggi in questa
aula, e cioè che prima di decidere volevamo vedere se esiste questa
compatibilità (o incompatibilità) fra questi due atteggiamenti che
si traducono poi in un processo di industrializzazione di un'area e
nello sfruttamento della stessa area per scopi termali.
Probabilmente evitavamo di fare litigare Courmayeur come si sono
litigati e la testimonianza è quella delibera passata per un solo
voto; evitavamo dei fraintendimenti che ci sono stati anche da
parte mia, e se non ho capito bene certe affermazioni chiedo scusa.
Devo dire però che al di là di quel breve cenno che ha fatto il
Presidente (probabilmente nel momento in cui abbiamo parlato della
delibera di contributo al Comune) di questa opportunità di spostare
a Pré-Saint-Didier le acque termali di Courmayeur, anche in
consessi di tipo diverso (mi riferisco ad un convegno di Saint
Vincent) non se ne era mai parlato.
Concludo dicendo che se la Giunta prende l'impegno di rivedere
tutta la questione alla luce di questa nuova impostazione che è
quella di esaminare la compatibilità delle due soluzioni, stiamo
fermi; se questo non succederà ci riserviamo di tornare
sull'argomento alla luce di quelle che saranno delle conclusioni a
cui dovrà comunque pervenire la Giunta.
Un ultima annotazione: si è fatto riferimento al discorso della
proprietà Rolla, ed è vero che la Regione aveva manifestato
l'intenzione di acquistare un capannone, acquisto che poi per le
note vicende che sono successe in questa aula non ha potuto avere
seguito, però a noi risulta che il capannone che doveva essere
destinato ad altri non è stato trasferito di proprietà, quindi
anche questa opportunità la si può esaminare.
Seguiremo con molta attenzione questo discorso anche perchè ci
interessa non solo per Courmayeur, ma per avere un quadro più
definito di quelli che sono i possibili interventi della Regione
nel settore termalistico, per cui anche una sola opportunità non è
il caso di farcela sfuggire.
