Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2450 del 23 luglio 1991 - Resoconto
OGGETTO N. 2450/IX Disegno di legge: "Intervento regionale
per l'attività di ricerca e sviluppo di nuovi prodotti svolta da
un'impresa industriale".
Presidente
Ha chiesto di parlare il relatore,
Consigliere Bich, ne ha facoltà.
Bich (Ind)
Il disegno di legge n. 271 ha come
obiettivo il concorso della Re-gione al processo di ricerca e
sviluppo in un settore essenziale, centrale delle nuove tecnologie
di registrazione e lettura per memorie di massa a disco rigido. E'
dunque un importante contri-buto nel mercato dell'informatica di
cui la Conner Peripherals Europe S.p.A. è azienda leader ed ha in
corso il trasferimento della propria sede legale in
Pont-Saint-Martin e in tempi brevi si prevede anche il
trasferimento della sede produttiva.
Il progetto di ricerca, per cui si richiede il parziale di
finanziamento, ha per oggetto unità di memoria a disco rigido da
3,5 a 2,5 pollici per mini computers, personal computers,
portatile, lap tec e note book.
Il programma pone come obiettivo sul piano commerciale il
consolidamento e l'ampliamento della presenza della società nel
Mercato Europeo con una gamma di prodotti e di prestazioni sempre
crescenti e una corrispondente diminuzione dei costi per carattere
di memoria disponibile.
La domanda di mercato delle unità a disco rigido è in costante
evoluzione sulle principali caratteristiche: capacità di memoria,
tempi di accesso alle informazioni, miniaturizzazione del
prodotto.
Le due direttrici lungo le quali la società si muove sono:
- tecnologie note del tipo Winchester, che hanno ancora un
notevole potenziale sviluppo;
- nuove tecnologie di sviluppo interno con un alto livello di
interazione con i fornitori di componentistica.
Il programma di ricerche e di sviluppo dei prodotti che ne
conseguiranno è previsto della durata complessiva di 36 mesi; il
costo complessivo, calcolato in via previsionale e, compresi i
costi attribuibili a commesse di ricerca sulla componentistica,
ammonta a complessive lire 10.500.000.000 così ripartite:
- personale 4,120 miliardi
- consulenze 510 milioni
- sviluppo tecnologico con terzi 2,5 miliardi
- viaggi 415 milioni
- materiali 980 milioni
- attrezzature spesate 625 milioni
- altri costi di produzione 410 milioni
per un totale di 10,470 miliardi.
Il disegno di legge che si sottopone all'esame del Consiglio
regionale autorizza pertanto la Giunta regionale a concedere alla
Conner contributi in conto capitale per le spese sostenute per la
ricerca e sviluppo dei nuovi prodotti di cui sopra, sino ad un
ammontare di lire quattro miliardi e nella misura massima del
cinquanta per cento delle spese sostenute e ritenute ammissibili a
finanziamento.
Presidente
Ha chiesto di parlare l'Assessore
all'Industria, Commercio, Artigianato e Trasporti Mafrica, ne ha
facoltà.
Mafrica (PCI-PDS)
In commissione mi si era fatto
osservare che i punti c) e d) dell'articolo 2 erano imprecisi e che
parlare di scorte poteva dare adito ad interpretazioni diverse dal
materiale per la ricerca, si po-teva pensare che fossero scorte per
la normale produzione; quindi propongo di sostituire al punto c) -
"materiali per la ricerca".
Analogamente al punto d), invece che "prestazione di terzi", si
è chiarito che si tratta di prestazioni di sviluppo tecnologico
presso terzi, cioè prestazioni sempre collegate alla ricerca.
Consegno gli emendamenti al Presidente del Consiglio.
Presidente
E' aperta la discussione generale.
Ha chiesto di parlare il Consigliere Rollandin, ne ha
facoltà.
Rollandin (UV)
La loi de financement qu'on vient
de discuter a déjà fait l'objet d'un débat en commission, par
conséquent toute une série, au moins de ma part, de réserves ont
déjà été éclaircies. Il y a eu la possibilité d'avoir une rencontre
avec les responsables de la Conner, rencontre qui a été très utile.
L'Assesseur a assisté à cette rencontre et on a eu la possibilité
de comprendre un peu mieux les différents engagements qui sont
conséquents à cette loi. Je crois que même les modifications que
vient de présenter l'Assesseur, sont le résultat du débat de cette
commission.
Je veux seulement signaler à M. le Président du Conseil que
l'intervention précédente sur la Tecdis n'avait pas été présentée
en II Commission, tout en étant prévu un engagement de dépense.
Cela pour justifier le fait que toute une série de problèmes je
n'ai pu les poser dans la commission compétente, car on n'a pas eu
la possibilité de le discuter.
Ici au contraire on a eu cette possibilité, je crois que
l'engagement, tout en étant plutôt lourd, est justifié. Je veux
insister sur le point du financement de la Communauté. Je veux
rappeler que, à différence de ce qui se passait pour Tecdis, il y a
l'Objectif 2 approuvé, qui prévoit une intervention spécifique dans
le centre de Pont-Saint-Martin et les financements sont pour cette
zone; je n'ai pas eu ici le rappel au projet Objectif 2. Ici on va
faire une intervention qui est parallèle à l'intervention prévue,
qui est pour la nouvelle industrialisation de la zone et pour la
formation de nouvelles forces d'emploi. Alors je n'ai pas saisi la
raison pour laquelle on a exclu de bénéficier de ces financements
spécifiques.
Là c'est un doute que je maintiens par rapport à cette
intervention. Pour le restant j'ai déjà présenté une série
d'observations qui ont eu en partie une réponse, par conséquence je
ne veux pas faire ici des discours techniques qui ont déjà fait
l'objet d'approfondissement en commission.
Presidente
Si passa all'esame dell'articolato. Do
lettura dell'articolo 1:
Articolo 1 (Finalità)
1. Le disposizione della presente legge sono dirette a favorire
l'attività di ricerca e sviluppo di nuovi prodotti effettuata
dall'impresa "Conner Peripherals Europe S.p.A.", con sede sociale
in Pont-Saint-Martin.
Presidente
Pongo in votazione l'articolo 1:
Esito della votazione
Presenti, votanti e favorevoli: 31
Il Consiglio approva all'unanimità
Presidente
Do lettura dell'articolo 2:
Articolo 2 (Investimenti ammessi a contributo)
1. E' autorizzata la concessione all'impresa "Conner Peripherals
Europe S.p.A." di contributi per le spese sostenute per l'attività
di ricerca e sviluppo di nuovi prodotti nel triennio successivo
all'entrata in vigore della presente legge.
2. Sono considerati ammissibili a contributo i seguenti
investimenti:
a) personale impiegato per la ricerca;
b) attrezzature e strumentazioni di nuovo acquisto utilizzate
nella ricerca, con esclusione di impianti generali, mobili ed
arredi anche se collegati con il programma di ricerca;
c) scorte;
d) prestazioni di terzi.
Presidente
All'articolo 2 vi è l'emendamento
presentato dall'Assessore Mafri-ca, di cui dò lettura:
Emendamento all'articolo 2, comma 2, sostituire i punti c) e
d) con i seguenti:
c) materiali per la ricerca
d) prestazioni di sviluppo tecnologico presso terzi.
Lo pongo in votazione:
Esito della votazione
Presenti, votanti e favorevoli: 32
Il Consiglio approva all'unanimità
Presidente
Pongo in votazione l'articolo 2 nel testo
così modificato:
Articolo 2 (Investimenti ammessi a contributo)
1. E' autorizzata la concessione all'impresa "Conner Peripherals
Europe S.p.A." di contributi per le spese sostenute per l'attività
di ricerca e sviluppo di nuovi prodotti nel triennio successivo
all'entrata in vigore della presente legge.
2. Sono considerati ammissibili a contributo i seguenti
investimenti:
a) personale impiegato per la ricerca;
b) attrezzature e strumentazioni di nuovo acquisto utilizzate
nella ricerca, con esclusione di impianti generali, mobili ed
arredi anche se collegati con il programma di ricerca;
c) materiali per la ricerca
d) prestazioni di sviluppo tecnologico presso terzi.
Esito della votazione
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 3:
Articolo 3 (Procedure e carattere dei contributi)
1. Per gli investimenti di cui al comma due dell'articolo 2,
sono autorizzati contributi in conto capitale fino a complessive
lire quattro miliardi e nella misura massima del cinquanta per
cento della spesa riconosciuta ammissibile.
2. I contributi sono concessi con deliberazione della Giunta
regionale, previa istruttoria svolta dalla "Finaosta S.p.A.", che
provvede altresì al controllo della documentazione di spesa
attestante l'effettuazione degli investimenti.
Presidente
Pongo in votazione l'articolo 3:
Esito della votazione
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 4:
Articolo 4 (Non cumulabilità dei finanziamenti)
1. I finanziamenti di cui all'articolo 3 non sono cumulabili con
contributi previsti da altre leggi per gli stessi interventi.
Presidente
Pongo in votazione l'articolo 4:
Esito della votazione
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 5:
Articolo 5 (Norme finanziarie)
1. L'onere derivante dall'applicazione della presente legge
previsto in lire 1.500 milioni per l'anno 1991, graverà
sull'istituendo capitolo 46950 del bilancio per l'esercizio in
corso.
2. Alla copertura dell'onere di cui al comma uno si provvede
mediante riduzione di pari importo dello stanziamento iscritto al
cap. 67030 "Fondo globale per spese di investimento" a valere
sull'intervento previsto all'allegato n.8 al bilancio per
l'esercizio 1991 relativo all'assistenza tecnologica alle imprese
artigianali e industriali (Area attività produttive - servizi alle
imprese - codice: D. 3.5); su detto intervento risulta, quindi,
disponibile la minor somma di lire 4.500 milioni.
3. Per gli esercizi 1992 e 1993 l'onere relativo sarà
determinato con la legge di bilancio ai sensi dell'articolo 15
della legge regionale 27 dicembre 1989, n. 90 "(Norme in materia di
bilancio e di contabilità generale della Regione autonoma Valle
d'Aosta)".
Presidente
Pongo in votazione l'articolo 5:
Esito della votazione
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 6:
Articolo 6 (Variazioni di bilancio)
1. Alla parte spesa del bilancio di previsione della Regione per
l'esercizio finanziario 1991 sono apportate, in termini di
competenza e di cassa, le seguenti variazioni:
in diminuzione
Cap. 67030 "Fondo globale per spese di investimento"
Lire 1.500.000.000
In aumento
programma regionale 2.2.2.09:
interventi promozionali per la industria.
Codificazione 2.1.1.6.3.2.10.28.05.
Cap. 46950 (di nuova istituzione)
"Contributo in conto capitale all'impresa "Conner Peripherals
Europe S.p.A." per la ricerca e lo sviluppo di nuovi prodotti".
Legge regionale n.
Lire 1.500.000.000
Presidente
Pongo in votazione l'articolo 6:
Esito della votazione
Presenti, votanti e favorevoli: 32
Il Consiglio approva all'unanimità
Presidente
Pongo in votazione il complesso della
legge:
Esito della votazione
Presenti, votanti e favorevoli: 32
Il Consiglio approva all'unanimità
