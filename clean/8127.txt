Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2568 del 29 gennaio 1987 - Resoconto
OGGETTO N. 2568/VIII - DISEGNO DI LEGGE CONCERNENTE:
"NORMATIVA E CRITERI GENERALI PER L'ASSEGNAZIONE, LA DETERMINAZIONE
DEI CANONI E LA GESTIONE DEGLI ALLOGGI DI EDILIZIA RESIDENZIALE
PUBBLICA".
PRESIDENTE:
Si passa all'esame dell'articolato del D.L.
n. 275. Do lettura dell'art. l:
TITOLO I
(Norme per l'assegnazione degli alloggi di edilizia residenziale
pubblica)
CAPO I
(Disposizioni di carattere generale e definizioni
convenzionali)
ART. 1
(Ambito di applicazione delle norme)
1. Le presenti norme, emanate in conformità coi criteri
generali approvati dal CIPE con deliberazione del 19 novembre 1981,
pubblicata nella Gazzetta Ufficiale del 19 dicembre 1981, n. 348,
si applicano a tutti gli alloggi realizzati o recuperati da Enti
pubblici a totale carico o con il concorso o contributo dello Stato
o della Regione, nonchè a quelli di proprietà di Enti pubblici non
economici o affidati in gestione ai medesimi e comunque utilizzati
per le finalità sociali proprie della edilizia residenziale
pubblica.
2. Sono esclusi da tale applicazione gli alloggi:
a)
realizzati o recuperati con programmi di edilizia
agevolata o convenzionata;
b)
di servizio e cioè quelli per i quali la legge
preveda la semplice concessione amministrativa con conseguente
disciplinare e senza contratto di locazione;
c)
di proprietà degli Enti pubblici previdenziali
purchè non realizzati o recuperati a totale carico o con il
concorso o contributo dello Stato e/o della Regione;
d)
che non siano utilizzati o utilizzabili per i fini
propri dell'edilizia residenziale pubblica per le modalità di
acquisizione o per la destinazione funzionale o per le
caratteristiche dell'utenza o per particolari caratteri di pregio
storico o artistico.
3. L'individuazione degli alloggi di cui alla lettera d) del
precedente secondo comma è effettuata, su richiesta dell'Ente
pubblico proprietario o gestore, dal Consiglio regionale con
deliberazione.
PRESIDENTE:
All'art. 1, 10 comma, è stato presentato un
emendamento da parte del Presidente della Giunta, che recita:
Dopo le parole "le presenti norme emanate" sostituire "in
conformità" con "in armonia".
Ha chiesto di parlare, sull'art. 1, il Consigliere Tonino, ne ha
facoltà.
TONINO (P.C.I.):
Manteniamo all'art. 1 la richiesta di
togliere le parole "emanato in conformità ai criteri generali
approvati dal CIPE con deliberazione 19.11.1981 pubblicata nella
Gazzetta Ufficiale n. 348". Non ripeto le argomentazioni di questa
mattina, ma a me pare inopportuno che una delibera del CIPE, che ha
validità solamente per le Regioni a statuto ordinario, sia stata
assunta - sia pure come base per costruire un articolato, come dice
il Presidente della Giunta "in armonia" - dalla nostra Regione. Fra
l'altro, ho qui sotto mano diverse leggi di altre Regioni che hanno
evitato di scrivere nell'art. 1 questo concetto.
PRESIDENTE:
Ha chiesto di parlare il Consigliere
Segretario Tamone, ne ha facoltà.
TAMONE (U.V.):
Le osservazioni del Consigliere Tonino ci
trovano indubbiamente interessati, perchè si tratta di argomento
che anche noi abbiamo esaminato; nello stesso tempo, però, pensiamo
che la formulazione, che questa mattina è stata detta dal
Presidente della Giunta, possa riassumere le nostre posizioni e con
la formula "in armonia" si possano superare le difficoltà, che sono
state rappresentate in questo momento dal Consigliere Tonino. Per
cui, ci asterremo sull'emendamento presentato dal P.C.I. e voteremo
l'emendamento che è stato presentato dal Presidente Rollandin.
PRESIDENTE:
Riassumo brevemente, perchè non tutti forse
hanno seguito il problema di cui si discuteva. Esiste all'art. 1 un
emendamento del Presidente della Giunta che prevede di sostituire
le parole "in conformità" con le parole "in armonia" - e di questo
ha parlato il Consigliere Segretario Tamone. Poi il Consigliere
Tonino ha illustrato le ragioni per cui egli intende mantenere
l'emendamento, che si trova a vostre mani, riguardante sempre
l'art. 1, il quale recita:
Al primo comma togliere le parole "...emanate in conformità ai
criteri generali approvati dal CIPE con deliberazione del 19
novembre 1981, pubblicata nella Gazzetta Ufficiale del 19 dicembre
1981, n. 348, ....". Tale emendamento, pertanto, non fa riferimento
al provvedimento del CIPE, nè "in conformità" nè "in armonia".
L'emendamento sostitutivo presentato dal P.C.I. viene posto per
primo in votazione; la sua approvazione annullerebbe l'emendamento
del Presidente della Giunta.
ESITO DELLA VOTAZIONE
Presenti 29
Votanti 10
Favorevoli 10
Astenuti 19 (Aloisi, Bondaz, Borbey, Chabod, De Grandis, Faval,
Fosson, Lanièce, Lanivi, Maquignaz, Marcoz, Martin, Perrin,
Pollicini, Ricco, Rollandin, Stévenin, Tamone e Voyat)
Il Consiglio non approva
Si dà atto che dalle ore 16,28 assume la Presidenza il
Presidente BONDAZ.
PRESIDENTE:
Pongo in votazione l'emendamento presentato
dal Presidente della Giunta, di cui è stata data testè lettura:
ESITO DELLA VOTAZIONE
Presenti 29
Votanti 19
Favorevoli 19
Astenuti 10 (Bajocco, Baldassarre, Breuvé, Dolchi, Mafrica,
Millet, Pascale, Tonino, Torrione e Sandri)
Il Consiglio approva
PRESIDENTE:
Pongo in votazione l'art. 1 nel testo così
emendato:
ART. 1
(Ambito di applicazione delle norme)
1.
Le presenti norme, emanate in armonia coi criteri
generali approvati dal CIPE con deliberazione del 19 novembre 1981,
pubblicata nella Gazzetta Ufficiale del 19 dicembre 1981, n. 348,
si applicano a tutti gli alloggi realizzati o recuperati da Enti
pubblici a totale carico o con il concorso o contributo dello Stato
o della Regione, nonchè a quelli di proprietà di Enti pubblici non
economici o affidati in gestione ai medesimi e comunque utilizzati
per le finalità sociali proprie della edilizia residenziale
pubblica.
2.
Sono esclusi da tale applicazione gli
alloggi:
a)
realizzati o recuperati con programmi di edilizia
agevolata o convenzionata;
b)
di servizio e cioè quelli per i quali la legge
preveda la semplice concessione amministrativa con conseguente
disciplinare e senza contratto di locazione;
c)
di proprietà degli Enti pubblici previdenziali
purchè non realizzati o recuperati a totale carico o con il
concorso o contributo dello Stato e/o della Regione;
d)
che non siano utilizzati o utilizzabili per i fini
propri dell'edilizia residenziale pubblica per le modalità di
acquisizione o per la destinazione funzionale o per le
caratteristiche dell'utenza o per particolari caratteri di pregio
storico o artistico.
3.
L'individuazione degli alloggi di cui alla lettera
d) del precedente secondo comma è effettuata, su richiesta
dell'Ente pubblico proprietario o gestore, dal Consiglio regionale
con deliberazione.
ESITO DELLA VOTAZIONE
Presenti 29
Votanti 19
Favorevoli 19
Astenuti 10 (Bajocco, Baldassarre, Breuvé, Dolchi, Mafrica,
Millet, Pascale, Tonino, Torrione e Sandri)
Il Consiglio approva
PRESIDENTE:
Do lettura dell'art. 2:
ART. 2
(Nozione di alloggio adeguato)
1. Ai fini della presente legge si considera alloggio adeguato
alle esigenze del nucleo familiare quello avente una superficie
utile netta non inferiore a:
a)
mq. 45 per un nucleo familiare composto da uno o
due persone;
b)
mq. 60 per un nucleo familiare composto da tre o
quattro persone;
c)
mq. 80 per un nucleo familiare composto da cinque
persone;
d)
mq. 95 per un nucleo familiare: composto da sei o
più persone;
2. Ai fini della determinazione della superficie utile netta di
cui al comma precedente, non si tiene conto di eventuali
autorimesse singole, del posto macchina in autorimessa di uso
comune, di balconi, terrazze, cantine ed altri accessori simili,
della superficie scoperta di pertinenza dell'immobile di godimento
esclusivo del conduttore e della superficie condominiale destinata
a verde.
PRESIDENTE:
Pongo in votazione l'art. 2 testè letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 3:
ART. 3
(Nozione di alloggio improprio o antigienico)
1. Agli effetti della presente legge si intende per:
I)
alloggio improprio, l'unità immobiliare avente
caratteristiche tipologiche incompatibili con la destinazione ad
abitazione e priva di almeno tre degli impianti igienici di cui
all'art. 7, ultimo comma, del decreto ministeriale 5.7.1975
pubblicato sulla Gazzetta Ufficiale del 18.7.1975, n. 190;
rientrano comunque in detta categoria le baracche, le stalle, le
grotte, le caverne, i sotterranei, le soffitte, i bassi, i garages
e le cantine;
II)
alloggio antigienico, l'abitazione per la quale
ricorra almeno una delle seguenti fattispecie;
a) altezza minima interna utile di tutti i locali inferiori ai
valori di cui alla legge regionale 23.2.1976, n. 11 e successive
modificazioni ed integrazioni;
b) presenza di stanze da letto con superficie inferiore a mq. 9
se per una persona e mq. 14 se per due o più persone;
c)
presenza di vani utili totalmente sprovvisti di
finestre apribili;
d)
presenza di stanza da bagno carente di almeno due
degli impianti di cui all'art. 7, ultimo comma, del citato decreto
ministeriale 5.7.1975;
e)
presenza di umidità permanente su uno o più vani
utili per una superficie pari ad almeno un quarto di quella
dell'alloggio, determinando quest'ultima ai sensi dell'art. 13, 1°
comma, lett. a), della legge dello Stato 27.7.1978, n. 392, e non
eliminabile con gli interventi manutentivi indicati all'art. 31, 1°
comma, lettere a) e b) della legge 5 agosto 1978, n. 457.
PRESIDENTE:
Pongo in votazione l'art. 3 testè letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 4:
ART. 4
(Nozione di vano convenzionale, vano utile e vano
accessorio)
1. Ai fini della presente legge si considera:
a)
vano convenzionale, quello costituito da una
superficie di mq. 14, determinata ai sensi dell'art. 13, 3° comma,
della legge dello Stato 27.7.1978, n. 392;
b)
vano utile, l'ambiente o locale che riceve aria e
luce direttamente dall'esterno mediante finestra, porta o altra
apertura ed abbia superficie non inferiore a mq. 9;
c)
vano accessorio, il locale destinato a servizi e
disimpegno - come ingresso, corridoio, anticamera, cucina, water
closet, ripostiglio, seminterrato - con superficie inferiore a mq.
9.
PRESIDENTE:
Pongo in votazione l'art. 4 testè letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 5:
ART. 5
(Nozione di nucleo familiare)
1. Costituiscono il nucleo familiare del concorrente
all'assegnazione di un alloggio di edilizia residenziale pubblica,
se con lui conviventi:
a)
il coniuge;
b)
i figli legittimi, naturali riconosciuti e
adottivi;
c)
gli affiliati;
d)
il convivente more uxorio;
e)
gli ascendenti, i discendenti diversi da quelli
indicati alla lettera b), i collaterali e gli affini fino al 3°
grado.
2. Per i componenti di cui alle lettere d) ed e) è necessario
che la stabile convivenza con il concorrente abbia avuto inizio
almeno due anni prima della data di pubblicazione del bando di
concorso e sia dimostrata nelle forme di legge. Possono essere
considerati del nucleo familiare anche persone non legate da
vincoli di parentela o affinità, qualora la convivenza istituita
abbia carattere di stabilità, sia finalizzata alla reciproca
assistenza morale e materiale, e sia stata instaurata da almeno due
anni dalla data del bando di concorso e sia dichiarata in formo
pubblica con atto di notorietà sia da parte del concorrente sia da
parte della persona convivente.
PRESIDENTE:
Pongo in votazione l'art. 5 testè letto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 6:
CAPO II
(Norme per l'assegnazione degli alloggi)
ART. 6
(Requisiti per l'accesso all'edilizia residenziale
pubblica)
1.
I requisiti per l'assegnazione degli alloggi di
edilizia residenziale pubblica sono i seguenti:
a) cittadinanza italiana. Il cittadino straniero è ammesso
soltanto se tale diritto è riconosciuto, in condizioni di
reciprocità, da convenzioni o trattati internazionali;
b) residenza anagrafica da almeno tre anni o attività lavorativa
principale e continuativa per un periodo non inferiore a tre anni
nel comune o in uno dei comuni compresi nell'ambito territoriale
cui si riferisce il bando di concorso, salvo che si tratti di
lavoratori emigrati all'estero, per i quali è ammessa la
partecipazione per un solo ambito territoriale. Per le assegnazioni
a favore dei richiedenti appartenenti alle forze dell'ordine, si
richiama il disposto dell'art. 25 della legge dello Stato 18 agosto
1978, n. 497;
c) non titolarità di diritti di proprietà, usufrutto, uso e
abitazione su di un alloggio, ubicato in qualsiasi località,
adeguato alle esigenze del nucleo familiare oppure su più alloggi
anche non adeguati ubicati in qualsiasi località. Non preclude la
possibilità di assegnazione la titolarità del diritto di proprietà
su di un immobile nei cui confronti esiste un diritto reale di
godimento altrui;
d) assenza di precedenti segnalazioni in atto in proprietà
immediata o futura di alloggio realizzato con contributi pubblici;
nonchè assenza di precedenti finanziamenti agevolati in qualunque
forma concessi dallo Stato o da altri Enti pubblici; nonchè,
infine, assenza di precedenti assegnazioni cui abbia seguito
l'alienazione dell'alloggio da parte dell'assegnatario. In ogni
caso l'esclusione opera soltanto se l'alloggio sia utilizzabile
oppure, se perito, abbia dato luogo a risarcimento del danno;
e) reddito annuo complessivo del nucleo familiare non superiore
al limite di cui all'allegato A);
f) non aver ceduto totalmente o parzialmente, al di fuori dei
casi previsti dalla legge, l'alloggio eventualmente assegnato in
precedenza in locazione semplice (art. 26 della legge dello Stato 8
agosto 1977, n. 513);
g) non essere stati assoggettati a sfratto o a revoca da parte
dell'Ente proprietario o gestore negli ultimi dieci anni.
2.
I requisiti debbono essere posseduti da parte del
richiedente e, limitatamente alle precedenti lettere c), d), f) e
g), anche da parte degli altri componenti il nucleo familiare, sin
dalla data della pubblicazione del bando, fino al momento
dell'assegnazione dell'alloggio.
3.
Particolari requisiti aggiuntivi possono essere
stabiliti dalla Regione in relazione all'assegnazione di alloggi
realizzati con finanziamenti destinati a specifiche finalità,
ovvero in relazione a peculiari esigenze locali. Per tali
interventi i provvedimenti regionali di localizzazione potranno
prevedere i requisiti integrativi rispondenti agli scopi
particolari dell'intervento, con eventuale riferimento anche
all'anzianità di residenza.
PRESIDENTE:
All'art. 6 sono stati proposti alcuni
emendamenti. Il Gruppo comunista ha presentato un emendamento al °
comma, di cui do lettura:
l. La lettera c) del 1° comma è così modificata:
c) non titolarità di diritti di proprietà, usufrutto, uso e
abitazione di un alloggio adeguato alle esigenze del nucleo
familiare, nell'ambito territoriale cui si riferisce il bando di
concorso. Oppure di uno o più alloggi, ubicati in qualsiasi
località, il cui valore locativo complessivo, determinato ai sensi
della legge 27 luglio 1978, n. 392, sia almeno pari al valore
locativo convenzionale di un alloggio di superficie complessiva di
120 mq. localizzato nella città di Aosta.
Il valore locativo convenzionale è de terminato dalla Giunta
regionale ed è inserito nei bandi di assegnazione.
Non preclude la possibilità di assegnazione la titolarità del
diritto di proprietà su di un immobile nei cui confronti esiste un
diritto reale di godimento altrui.
Lo pongo in votazione:
ESITO DELLA VOTAZIONE
Presenti 30
Votanti 6
Favorevoli 6
Astenuti 24 (Aloisi, Baldassarre, Beneforti, Bondaz, Borbey,
Breuvé, Chabod, De Grandis, Faval, Fosson, Lanièce, Lanivi,
Maquignaz, Marcoz, Martin, Pascale, Perrin, Pollicini, Ricco,
Rollandin, Stévenin, Tamone, Torrione e Voyat)
Il Consiglio non approva
PRESIDENTE:
All'art. 6 vi è l'emendamento presentato dal
Presidente della Giunta, di cui do lettura:
c) non titolarità dei diritti di proprietà, usufrutto, uso e
abitazione:
1) su di un alloggio adeguato, ai sensi del precedente art. 2,
alle esigenze di un nucleo familiare, nell'ambito territoriale cui
si riferisce il bando di concorso;
2) su uno o più alloggi, ubicati in qualsiasi località il cui
valore locativo complessivo, determinato ai sensi della legge dello
Stato 27 luglio 1974, n. 392, sia almeno pari al valore locativo di
un alloggio adeguato con condizioni abitative medie nell'ambito
territoriale cui si riferisce il bando di concorso. Detto valore
locativo medio è determinato sulla base delle modalità stabilite
dalla citata legge 392 e con i seguenti parametri:
- superficie corrispondente agli standard abitativi di cui al
precedente art. 2, con l'aumento del 20%;
- tipologia corrispondente alla categoria catastale A/3,
coefficiente 1,05.
- classe demografica del comune di destinazione della domanda di
assegnazione del concorrente. Qualora trattasi di comune con
popolazione inferiore ai 5000 abitanti si applica il coefficiente
0,80;
- livello di piano: coefficiente 1;
- zona: coefficiente 1 per tutti i comuni;
- vetustà pari ad anni 20: coefficiente 0,85;
- conservazione e manutenzione: coefficiente 1.
Ha chiesto di parlare il Consigliere Tonino, ne ha facoltà.
TONINO (P.C.I.):
Voglio capire se l'emendamento
presentato dal Presidente della Giunta comprende quella decisione
di aggiungere "con l'aumento del 20%"?
PRESIDENTE:
Sì, la comprende. Pongo in votazione
l'emendamento presentato dal Presidente della Giunta, di cui ho
dato testè lettura:
ESITO DELLA VOTAZIONE
Presenti 30
Votanti 29
Favorevoli 29
Astenuti 1 (Sandri)
Il Consiglio approva
PRESIDENTE:
All'art. 6, 10 comma, vi è un altro
emendamento del Gruppo comunista, di cui do lettura:
2. Al terzo comma, seconda riga, sostituire la parola "Regione"
con "Consiglio regionale".
Lo pongo in votazione:
ESITO DELLA VOTAZIONE
Presenti 29
Votanti 7
Favorevoli 7
Astenuti 22 (Baldassarre, Beneforti, Bondaz, Borbey, Breuvé,
Chabod, De Grandis, Faval, Fosson, Lanièce, Lanivi, Maquignaz,
Marcoz, Pascale, Perrin, Pollicini, Ricco, Rollandin, Stévenin,
Tamone, Torrione e Voyat)
Il Consiglio non approva
PRESIDENTE:
Pongo in votazione l'art. 6 nel testo così
emendato:
ART. 6
(Requisiti per l'accesso all'edilizia residenziale
pubblica)
I. I requisiti per l'assegnazione degli alloggi di edilizia
residenziale pubblica sono i seguenti:
a)
cittadinanza italiana. Il cittadino straniero è
ammesso soltanto se tale diritto è riconosciuto, in condizioni di
reciprocità, da convenzioni o trattati internazionali;
b)
residenza anagrafica da almeno tre anni o attività
lavorativa principale e continuativa per un periodo non inferiore a
tre anni nel comune o in uno dei comuni compresi nell'ambito
territoriale cui si riferisce il bando di concorso, salvo che si
tratti di lavoratori emigrati all'estero, per i quali è ammessa la
partecipazione per un solo ambito territoriale. Per le assegnazioni
a favore dei richiedenti appartenenti alle forze dell'ordine, si
richiama il disposto dell'art. 25 della legge dello Stato 18 agosto
1978, n. 497;
c) non titolarità di diritti di proprietà, usufrutto, uso e
abitazione:
1) su di un alloggio adeguato, ai sensi del precedente art. 2,
alle esigenze di un nucleo familiare, nell'ambito territoriale cui
si riferisce il bando di concorso;
2) su uno o più alloggi, ubicati in qualsiasi località il cui
valore locativo complessivo, determinato ai sensi della legge dello
Stato 27 luglio 1978, n. 392, sia almeno pari al valore locativo di
un alloggio adeguato con condizioni abitative medie nell'ambito
territoriale cui si riferisce il bando di concorso. Detto valore
locativo medio è determinato sulla base delle modalità stabilite
dalla citata legge 392 e con i seguenti parametri:
- superficie corrispondente agli standard abitativi di cui al
precedente art. 2, con l'aumento del 20%;
- tipologia corrispondente alla categoria catastale A/3,
coefficiente 1,05;
- classe demografica del Comune di destinazione della domanda di
assegnazione del concorrente. Qualora trattasi di comune con
popolazione inferiore ai 5000 abitanti si applica il coefficiente
0,80;
- livello di piano: coefficiente 1;
- zona: coefficiente 1 per tutti i comuni;
- vetustà pari ad anni 20: coefficiente 0,85;
- conservazione e manutenzione: coefficiente 1.
d) assenza di precedenti assegnazioni in atto in proprietà
immediata o futura di alloggio realizzato con contributi pubblici;
nonchè assenza di precedenti finanziamenti agevolati in qualunque
forma concessi dallo Stato o da altri Enti pubblici; nonchè,
infine, assenza di precedenti assegnazioni cui abbia seguito
l'alienazione dell'alloggio da parte dell'assegnatario. In ogni
caso l'esclusione opera soltanto se l'alloggio sia utilizzabile
oppure, se perito, abbia dato luogo a risarcimento del danno;
e) reddito annuo complessivo del nucleo familiare non superiore
al limite di cui all'allegato A);
f) non aver ceduto totalmente o parzialmente, al di fuori dei
casi previsti dalla legge, l'alloggio eventualmente assegnato in
precedenza in locazione semplice (art. 26 della legge dello Stato 8
agosto 1977, n. 513);
g) non essere assoggettati a sfratto o a revoca da parte
dell'Ente proprietario o gestore negli ultimi dieci anni.
2. I requisiti debbono essere posseduti da parte del richiedente
e, limitatamente alle precedenti lettere c), d), f) e g), anche da
parte degli altri componenti il nucleo familiare, sin dalla data
della pubblicazione del bando, fino al momento dell'assegnazione
dell'alloggio.
3. Particolari requisiti aggiuntivi possono essere stabiliti
dalla Regione in relazione all'assegnazione di alloggi realizzati
con finanziamenti destinati a specifiche finalità, ovvero in
relazione a peculiari esigenze locali. Per tali interventi i
provvedimenti regionali di localizzazione potranno prevedere i
requisiti integrativi rispondenti agli scopi particolari
dell'intervento, con eventuale riferimento anche all'anzianità di
residenza.
ESITO DELLA VOTAZIONE
Presenti 30
Votanti 23
Favorevoli 23
Astenuti 7 (Aloisi, Bajocco, Dolchi, Mafrica, Millet, Sandri e
Tonino)
Il Consiglio approva
PRESIDENTE:
Do lettura dell'art. 7:
ART. 7
(Nozioni di reddito)
1. Ai fini dell'assegnazione degli alloggi di cui alla presente
legge, si considera reddito annuo complessivo il reddito imponibile
fiscale, al lordo delle imposte ed al netto dei contributi
previdenziali e assistenziali, degli assegni familiari e degli
oneri deducibili, maggiorato dei redditi esentasse, con esclusione
dei redditi soggetti a tassazione separata e dei sussidi concessi
dagli Enti pubblici a fini assistenziali.,
2. Il reddito imponibile di riferimento è quello relativo
all'ultima dichiarazione fiscale la cui scadenza sia precedente
alla data di pubblicazione del bando.
3. Qualora alla formazione del reddito predetto concorrano
redditi da lavoro dipendente, questi sono calcolati nella misura
del sessanta per cento.
4. In ogni caso, i redditi da lavoro dipendente complessivi del
concorrente e degli altri appartenenti al suo nucleo familiare,
escluso il reddito da lavoro dipendente di maggiore entità, sono
calcolati nella misura del novanta per cento, su cui si applica
l'ulteriore riduzione ai sensi del comma precedente.
5. In caso di reddito misto, gli eventuali oneri deducibili
vanno detratti o dal reddito di lavoro dipendente o dall'insieme
degli altri redditi a seconda della maggiore entità dell'uno o
degli altri.
6. Per quanto concerne soggetti che durante il periodo preso in
considerazione ai fini della determinazione del reddito abbiano
prestato servizio militare, si fa riferimento al reddito dell'anno
precedente se prodotto a mezzo di una attività permanente e
continuativa.
7. Per quanto concerne invece soggetti che durante il periodo
preso in considerazione ai fini della determinazione del reddito
abbiano iniziato un'attività permanente e continuativa, il reddito
si calcola dividendo il reddito reale per i mesi durante i quali
questo è stato prodotto e moltiplicando il risultato per
dodici.
8. In deroga a quanto stabilito dal secondo comma del presente
articolo, coloro i quali dimostrino che il reddito imponibile
riferito all'anno in cui vengono esaminate le domande è, per motivi
comunemente considerati casi sociali, inoppugnabilmente inferiore a
quello relativo all'ultima dichiarazione fiscale la cui scadenza è
precedente alla data di pubblicazione del bando, possono far valere
la situazione reddituale più favorevole ai fini
dell'assegnazione.
Gli interessati sono tenuti ad allegare alla domanda di cui
al successivo articolo 11 apposita certificazione rilasciata
dall'Assessorato regionale della Sanità ed Assistenza
Sociale.
PRESIDENTE:
All'art. 7 vi sono emendamenti presentati dal
Gruppo comunista e dal Presidente della Giunta.
L'emendamento presentato dal Partito comunista recita:
Alla fine del 1° comma, dopo le parole "a fini assistenziali"
aggiungere "e delle rendite da malattie professionali".
Ha chiesto di parlare il Consigliere Tonino, ne ha facoltà.
TONINO (P.C.I.):
All'art. 7 abbiamo presentato due
emendamenti; il secondo, che è quello che si riferisce alla
necessità di togliere i redditi derivanti dalle malattie
professionali, è stato recepito dalla proposta fatta dal Presidente
della Giunta, quindi lo ritiriamo, riconoscendoci nella proposta
che è stata concordata; rimane invece valida la prima parte
dell'emendamento, che ci pare questione di un certo rilievo.
PRESIDENTE:
Vi è, sempre al 1° comma, l'emendamento
proposto dal Presidente della Giunta, di cui do lettura:
Dopo le parole "e degli oneri deducibili .... " eliminare
"maggiorato dei redditi esentasse".
Lo pongo in votazione:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
All'art. 6, 5° comma, vi è un ulteriore
emendamento presentato dal Gruppo comunista, che recita:
Dopo il 5° comma aggiungere il seguente comma:
"Il reddito complessivo è inoltre diminuito di L. 1.500.000 in
misura fissa, per ogni familiare che risulti a carico o di altra
persona del nucleo familiare".
Lo pongo in votazione:
ESITO DELLA VOTAZIONE
Presenti 30
Votanti 11
Favorevoli 11
Astenuti 19 (Beneforti, Bondaz, Borbey, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Perrin,
Pollicini, Ricco, Rollandin, Stévenin, Tamone e Voyat)
Il Consiglio non approva
PRESIDENTE:
Pongo in votazione l'art. 7 nel testo così
emendato:
ART. 7
1. Ai fini dell'assegnazione degli alloggi di cui alla presente
legge, si considera reddito annuo complessivo il reddito imponibile
fiscale, al lordo delle imposte ed al netto dei contributi
previdenziali e assistenziali, degli assegni familiari e degli
oneri deducibili, con esclusione dei redditi soggetti a tassazione
separata e dei sussidi concessi dagli Enti pubblici a fini
assistenziali.
2. Il reddito imponibile di riferimento è quello relativo
all'ultima dichiarazione fiscale la cui scadenza sia precedente
alla data di pubblicazione del bando.
3. Qualora alla formazione del reddito predetto concorrano
redditi da lavoro dipendente, questi sono calcolati nella misura
del sessanta per cento.
4. In ogni caso, i redditi da lavoro dipendente complessivi del
concorrente e degli altri appartenenti al suo nucleo familiare,
escluso il reddito da lavoro dipendente di maggiore entità, sono
calcolati nella misura del novanta per cento, su cui si applica
l'ulteriore riduzione ai sensi del comma precedente.
5. In caso di reddito misto, gli eventuali oneri deducibili
vanno detratti o dal reddito di lavoro dipendente o dall'insieme
degli altri redditi a seconda della maggiore entità dell'uno o
degli altri.
6. Per quanto concerne soggetti che durante il periodo preso in
considerazione ai fini della determinazione del reddito abbiano
prestato servizio militare, si fa riferimento al reddito dell'anno
precedente se prodotto a mezzo di una attività permanente e
continuativa.
7. Per quanto concerne invece soggetti che durante il periodo
preso in considerazione ai fini della determinazione del reddito
abbiano iniziato un'attività permanente e continuativa, il reddito
si calcola dividendo il reddito reale per i mesi durante i quali
questo è stato prodotto e moltiplicando il risultato per
dodici.
8. In deroga a quanto stabilito dal secondo comma del presente
articolo, coloro i quali dimostrino che il reddito imponibile
riferito all'anno in cui vengono esaminate le domande è, per motivi
comunemente considerati casi sociali, inoppugnabilmente inferiore a
quello relativo all'ultima dichiarazione fiscale la cui scadenza è
precedente alla data di pubblicazione del bando, possono far valere
la situazione reddituale più favorevole ai fini
dell'assegnazione.
Gli interessati sono tenuti ad allegare alla domanda di cui
al successivo articolo 11 apposita certificazione rilasciata
dall'Assessorato regionale della Sanità ed Assistenza
Sociale.
ESITO DELLA VOTAZIONE
Presenti 30
Votanti 19
Favorevoli 19
Astenuti 11 (Aloisi, Bajocco, Baldassarre, Breuvé, Dolchi,
Mafrica, Millet, Pascale, Sandri, Tonino e Torrione)
Il Consiglio approva
PRESIDENTE:
Do lettura dell'art. 8:
ART. 8
(Nozioni di particolari categorie sociali)
1. Ai fini della presente legge è considerato:
a) anziano, il soggetto cha abbia superato il 60° anno di
età, viva solo o in coppia, eventualmente anche con discendenti
minori a carico oppure con handicappati;
b)
handicappato, il soggetto affetto da menomazioni di
qualsiasi genere che comportino una diminuzione permanente della
capacità lavorativa superiore a due terzi;
c)
famiglia di recente formazione, quella in cui i
coniugi conviventi abbiano contratto matrimonio da non più di due
anni dalla data di pubblicazione del bando;
d)
famiglia di prossima formazione, quelle in cui i
futuri coniugi abbiano, alla data di scadenza del termine di
presentazione delle domande, effettuato le pubblicazioni del
matrimonio. La condizione cessa ove il matrimonio non venga
contratto prima della data stabilita per la firma del contratto di
locazione.
PRESIDENTE:
Pongo in votazione l'art. 8 testè letto:
ESITO DELLA VOTAZIONE
Presenti 31
Votanti 30
Favorevoli 30
Astenuti 1 (Sandri)
Il Consiglio approva
PRESIDENTE:
Do lettura dell'art. 9:
ART. 9
(Norme per l'emanazione del bandi di concorso)
1. All'assegnazione degli alloggi si provvede mediante
pubblico concorso indetto dai comuni ove sono localizzati gli
interventi costruttivi.
2. Il concorso può essere indetto per ambiti territoriali
sovracomunali in conformità alle direttive emanate dalla Giunta
regionale.
3. Le procedure d'aggiornamento, di norma biennali, previste dal
successivo art. 19, vengono avviate mediante bando da emanarsi
entro il 30 giugno e la relativa graduatoria definitiva deve essere
approvata entro il 30 giugno dell'anno successivo.
4. I bandi di concorso, finalizzati alla formazione di
graduatorie generali permanenti, debbono essere pubblicati mediante
affissione di manifesti per almeno quindici giorni utili
consecutivi nell'albo pretorio dei comuni interessati dal
bando.
5. I comuni dovranno assicurare la massima pubblicità dei bandi
anche in altre forme ritenute idonee.
6. Nel caso di mancato adempimento degli oneri di cui ai commi
precedenti da parte del comune nei termini prescritti, il
Presidente della Giunta regionale, previa deliberazione della
Giunta stessa, provvede alla nomina di un Commissario ad acta,
secondo le norme dell'art. 26 della legge regionale 15.5.1978, n.
11, in quanto applicabili.
7. Per l'assegnazione di alloggi destinati alla sistemazione di
nuclei familiari in dipendenza di gravi e particolari esigenze
abitative, la Giunta regionale ha facoltà di autorizzare, anche su
proposta dei comuni, l'emanazione di bandi speciali, indicando gli
eventuali requisiti integrativi, nonchè le forme aggiuntive di
pubblicità, dei bandi di concorso ritenute più idonee per la
capillare informazione dei potenziali richiedenti.
8. Contestualmente all'emissione del bando di concorso generale
e in concomitanza con gli aggiornamenti di cui al precedente terzo
comma, il comune territorialmente competente provvede
all'emanazione del bando speciale riservato ai profughi, così come
previsto dalla legge dello Stato 26 dicembre 1981, N. 763.
PRESIDENTE:
Pongo in votazione l'art. 9 testè letto:
ESITO DELLA VOTAZIONE
Presenti 31
Votanti 30
Favorevoli 30
Astenuti 1 (Sandri)
Il Consiglio approva
PRESIDENTE:
Do lettura dell'art. 10:
ART. 10
(Contenuti del bando di concorso)
1. Il bando di concorso deve indicare:
a)
l'ambito territoriale di assegnazione;
b)
i requisiti per l'accesso all'edilizia residenziale
pubblica prescritti dal precedente art. 6, nonchè gli eventuali
altri requisiti che potranno essere stabiliti dalla Giunta
regionale per specifici interventi;
c)
le norme per la determinazione dei canoni di
locazione;
d)
il termine di scadenza della presentazione delle
domande;
e)
i documenti da allegare alla domanda - con
specifiche indicazioni per i lavoratori emigrati all'estero - a
pena di esclusione.
2. Il termine entro il quale devono essere presentate le
domande è, di norma; di sessanta giorni dalla data del bando. Per i
lavoratori emigrati all'estero il termine è prorogato di trenta
giorni se residenti nell'area europea e mediterranea extra europea,
e di sessanta giorni se residenti nei restanti paesi extra
europei.
PRESIDENTE:
Pongo in votazione l'art. 10 testè letto:
ESITO DELLA VOTAZIONE
Presenti 31
Votanti 30
Favorevoli 30
Astenuti 1 (Sandri)
Il Consiglio approva
PRESIDENTE:
Do lettura dell'art. 11:
ART. 11
(Contenuto e presentazione delle domande)
1. La domanda, redatta su apposito modulo fornito dal comune
e da inoltrarsi allo stesso nei termini indicati dal bando, deve
essere completata con le seguenti indicazioni:
a)
la cittadinanza nonchè la residenza del concorrente
ed il luogo in cui lo stesso presta attività lavorativa;
b)
i dati anagrafici e concernenti l'attività
lavorativa e il reddito del concorrente e di ciascun componente del
nucleo familiare di questo;
c)
l'ubicazione e la consistenza dell'alloggio
occupato;
d)
il luogo in cui dovranno recapitarsi le
comunicazioni relative al concorso.
2. Il concorrente può indicare nella domanda ogni elemento
utile ai fini dell'attribuzione del punteggio per la formazione
della graduatoria.
3. Il concorrente deve dichiarare nei modi previsti dall'art.
4 della legge dello Stato 4 gennaio 1968, n. 1F, che sussistono in
suo favore i requisiti di cui al precedente art. 6 ed in favore dei
componenti del suo nucleo familiare, i requisiti di cui alle lett.
c), d), f), e g) dello stesso art. 6.
4. Alla domanda debbono essere allegati i documenti indicati
nel bando.
PRESIDENTE:
Pongo in votazione l'art. 11 testè letto:
ESITO DELLA VOTAZIONE
Presenti 31
Votanti 30
Favorevoli 30
Astenuti 1 (Sandri)
Il Consiglio approva
PRESIDENTE:
Do lettura dell'art. 12:
ART. 12
(Istruttoria delle domande)
1. Il comune che ha indetto il bando procede all'istruttoria
delle domande dei concorrenti, verificando la regolarità e la
completezza della compilazione del modulo di domanda e l'esistenza
della documentazione richiesta.
2. A tal fine può richiedere agli interessati ulteriori
informazioni o una documentazione integrativa, anche avvalendosi
della collaborazione del comune in cui il concorrente risiede o
lavora.
3. Il comune di cui al primo comma provvede all'attribuzione, in
via provvisoria, dei punteggi a ciascuna domanda sulla base della
documentazione presentata e delle situazioni dichiarate
dall'interessato nel modulo di domanda e accertate.
4. Per l'esecuzione delle funzioni di cui ai precedenti commi i
comuni possono avvalersi, previa convenzione, di personale
dell'Istituto autonomo per le case popolari.
5. In caso di inadempienza in ordine all'istruttoria, la Giunta
regionale adotta i provvedimenti necessari per l'esecuzione
dell'istruttoria medesima.
6. Le domande, con i punteggi a ciascuna attribuiti e con la
relativa documentazione, sono trasmesse entro centoventi giorni dal
termine di scadenza per la presentazione delle medesime, alla
commissione di cui all'art. 14.
PRESIDENTE:
Pongo in votazione l'art. 12 testè letto:
ESITO DELLA VOTAZIONE
Presenti 31
Votanti 30
Favorevoli 30
Astenuti 1 (Sandri)
Il Consiglio approva
PRESIDENTE:
Do lettura dell'art. 13:
ART. 13
(Disposizioni della Giunta regionale per la raccolta e
l'elaborazione delle informazioni)
1. Entro novanta giorni dall'entrata in vigore della presente
legge, la Giunta regionale impartisce disposizioni ai comuni per la
raccolta e l'elaborazione a livello regionale delle informazioni
contenute nei moduli di domanda.
PRESIDENTE:
Pongo in votazione l'art. 13 testè letto:
ESITO DELLA VOTAZIONE
Presenti 31
Votanti 30
Favorevoli 30
Astenuti 1 (Sandri)
Il Consiglio approva
PRESIDENTE:
Do lettura dell'art. 14:
ART. 14
(Commissione di assegnazione degli alloggi)
1.
La graduatoria di assegnazione degli alloggi è
predisposta da un organo collegiale nominato con decreto del
Presidente della Giunta regionale per ambiti territoriali
determinati.
2.
La Commissione è così composta:
a)
da un magistrato, anche a riposo, con funzioni di
presidente, designato dal presidente del tribunale di
Aosta;
b)
dal sindaco del comune interessato all'assegnazione
o un suo delegato;
c)
da due consiglieri del comune interessato
all'assegnazione, di cui uno in rappresentanza delle
minoranze.
d)
dal presidente dell'istituto autonomo per le case
popolari della Valle d'Aosta o un suo delegato;
e)
da un rappresentante della Regione designato dalla
Giunta regionale;
f)
da un rappresentante delle organizzazioni sindacali
dei lavoratori dipendenti più rappresentative su base regionale,
designato dalle medesime;
g)
da un rappresentante delle organizzazioni sindacali
degli assegnatari più rappresentative a livello nazionale,
designato dalle medesime;
h)
da un rappresentante delle organizzazioni sindacali
dei lavoratori autonomi.
3.
La commissione è integrata con un rappresentante
delle organizzazioni dei profughi - designato dal competente
ufficio dell'amministrazione regionale - che partecipa, con voto
consultivo, alle sedute il cui ordine del giorno preveda l'esame di
domande concernenti l'assegnazione di alloggi ai profughi.
4.
La commissione elegge nel proprio seno il vice
presidente, fra i membri indicati alle lettere da d) ad h).
5.
Per la validità delle deliberazioni è sufficiente
la presenza di cinque componenti della commissione, fra i quali,
comunque il presidente o il vice presidente.
6.
In caso di parità di voti, prevale quello del
presidente della seduta.
7.
La commissione rimane in carica cinque
anni.
8.
La segreteria operativa della commissione è formata
da dipendenti del comune di volta in volta interessato, cui compete
altresì la designazione del segretario delle relative
sedute.
9.
La commissione ha sede presso l'Istituto autonomo
per le case popolari della Valle d'Aosta.
10.
La commissione, ove lo ritenga utile per il
migliore espletamento dei compiti ad essa affidati, può tenere le
proprie riunioni anche nella sede del comune interessato alla
formazione della graduatoria.
PRESIDENTE:
Pongo in votazione l'art. 14 testè letto:
ESITO DELLA VOTAZIONE
Presenti 31
Votanti 30
Favorevoli 30
Astenuti 1 (Sandri)
Il Consiglio approva
PRESIDENTE:
Do lettura dell'art. 15:
ART. 15
(Indennità e compensi ai componenti della
commissione)
1.
Ai componenti della commissione di cui al
precedente art. 14 è corrisposta una indennità di presenza nella
misura prevista per i componenti supplenti della commissione
regionale di controllo e, qualora non risiedano nel Comune di
Aosta, il rimborso delle spese di viaggio.
2.
L'onere finanziario per il funzionamento della
commissione è a carico dell'Amministrazione regionale.
PRESIDENTE:
Pongo in votazione l'art. 15 testè letto:
ESITO DELLA VOTAZIONE
Presenti 31
Votanti 30
Favorevoli 30
Astenuti 1 (Sandri)
Il Consiglio approva
PRESIDENTE:
Do lettura dell'art. 16:
ART. 16
(Punteggi di selezione della domanda)
1. Le graduatorie di assegnazione sono formate sulla base di
punteggi attribuiti, in dipendenza delle condizioni soggettive e
oggettive del concorrente e del suo nucleo familiare, come
segue:
Condizioni soggettive:
I)
reddito complessivo del nucleo familiare inferiore
al cinquanta per cento del reddito stabilito per l'assegnazione di
cui all'all. A):
................................................................
punti 1
II)
richiedenti il cui nucleo familiare sia composto
da cinque persone ed oltre:
................................................................
punti 1
III)
richiedenti anziani di cui alla lett. a)
dell'art. 8:
................................................................
punti 1
IV)
famiglia con anzianità di formazione non superiore
a due anni dalla data della pubblicazione del bando, o famiglia la
cui costituzione è prevista entro la data stabilita per la stipula
del contratto di locazione, o singoli con figli con conviventi a
carico:
..................................................................
punti 1
V)
presenza di handicappati nel nucleo familiare - da
certificare da parte delle autorità competenti - affetti da
menomazioni come indicato alla lett. b) dell'art. 8:
...............................................................
punti 2,5
VI)
nuclei familiari emigrati, rientrati in Italia
prima della pubblicazione del bando e comunque da non più di due
anni per stabilirvi la loro residenza:
..................................................................
punti 1
VII)
canone di locazione incidente per oltre il
venticinque per cento sul reddito complessivo del nucleo familiare
stabilito per l'assegnazione di cui all'all. A):
...............................................................
punti 0,5
VIII)
richiedenti con anzianità di residenza superiore
a dieci anni nel comune sede dell'intervento:
..................................................................
punti 1
IX)
distanza fra luogo di lavoro e residenza:
-
superiore a dieci km. ................ punti 1
-
superiore a venti km. ................ punti 2
Condizioni oggettive:
- Situazione di grave disagio abitativo accertata da parte
dell'autorità competente ed esistente da almeno due anni alla data
del bando, dovuta a:
X)
abitazione in locale adibito impropriamente ad
alloggio:
..................................................................
punti 3
XI)
nucleo familiare, composto da almeno due persone,
coabitante in uno stesso alloggio con uno o più nuclei familiari,
comunque formati da non meno di due unità:
................................................................
punti 2
XII)
abitazione in alloggio antigienico, ai sensi del
punto II del precedente art. 3:
................................................................
punti 2
XIII)
situazione di disagio abitativo, esistente alla
data di pubblicazione del bando, in alloggio sovraffollato:
-
da oltre due a tre persone a vano utile:
................................................................
punti 1
-
da oltre tre a quattro persone a vano utile:
................................................................
punti 2
-
da oltre quattro persone a vano utile:
................................................................
punti 3
XIV)
richiedenti che alla data di pubblicazione del
bando:
-
abitino in alloggio procurato a titolo precario da Ente
pubblico;
-
fruiscano di sistemazione alloggiativa in struttura
alberghiera a carico totale o parziale di Ente pubblico;
-
abitino in alloggio che debba essere rilasciato a seguito
di provvedimento esecutivo di sfratto che non sia stato intimato
per inadempienza contrattuale oppure a seguito di verbale di
conciliazione giudiziaria oppure a seguito di ordinanza di sgombero
emessa dall'autorità competente;
-
abitino in alloggio di servizio che debba essere
abbandonato a seguito del collocamento a riposo o trasferimento del
richiedente:
................................................................
punti 6
2. Le condizioni di cui ai precedenti punti X) e XII) non
sono cumulabili fra loro, così come quelle di cui ai punti XI) e
XIII).
3. La condizione di cui al punto XIV) non è cumulabile con le
altre condizioni oggettive.
PRESIDENTE:
All'art. 16 vi è l'emendamento proposto dal
Gruppo comunista, di cui do lettura:
Il punto II viene così sostituito:
"II) richiedenti il cui nucleo familiare sia composto da:
3 unità ......................................................
punti 1
4 unità ......................................................
punti 2
5 unità ......................................................
punti 3"
Ha chiesto di parlare il Consigliere Bajocco, ne ha facoltà.
BAJOCCO (P.C.I.):
Abbiamo presentato questo emendamento
in quanto lo riteniamo valido. La prima ragione è che vi è una
forte riduzione del nucleo familiare, non essendo più, come una
volta, che le famiglie erano composte da cinque, sei o sette
persone; oggi il numero dei componenti è diminuito e non vogliamo
penalizzare per nessuna ragione le famiglie composte da tre,
quattro o cinque unità.
Proporremmo che a famiglie composte da tre unità si dia 1 punto,
da quattro unità 2 punti, cinque unità 3 punti, là dove la legge
prevede solo 1 punto per le cinque unità.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Comme j'ai déjà expliqué au moment de
cette rencontre des Chefs de Groupe, d'ici à une année ou bien
lorsque le Conseil le voudra, on examinera les différentes
propositions et, si c'est le cas, on pourra modifier selon les
indications, mais sûrement pas dans ces termes car de cette façon
on modifierait dans son ensemble l'annexe A).
On pourrait prévoir que pour les familles de trois, quatre, cinq
membres il y ait une différenciation, mais dans ce sens; cela
pourra être 0,3 pour trois membres, 0,5 pour quatre membres et 1
point pour la famille de cinq membres.
Nous sommes donc engagés dans ce sens et on sera disponible à
revoir ce cas au moment où on pourra examiner les différentes
propositions.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Dichiaro la mia astensione su
questo emendamento. Il Consigliere Bajocco stamattina ha
giustamente sollevato questo problema, però l'impegno preso dal
Presidente della Giunta in Commissione e ribadito adesso soddisfa
certe nostre richieste. Pertanto, su questo punto, pur riconoscendo
l'importanza di questa modifica, mi astengo per le motivazioni ora
dette.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.):
Questo emendamento è l'unico, fra quelli
presentati dal Gruppo comunista, su cui mi asterrò, perchè a mio
parere non tiene sufficientemente conto del problema degli anziani,
che hanno dei gruppi familiari estremamente piccoli e che già hanno
difficoltà di accesso alle case popolari. I nuclei degli anziani
sono formati al massimo da una, due persone e, pertanto, mi sembra
che questo tipo di punteggio penalizzi la categoria.
PRESIDENTE:
Pongo in votazione l'emendamento presentato
dal Gruppo comunista, di cui ho dato testè lettura:
ESITO DELLA VOTAZIONE
Presenti 30
Votanti 5
Favorevoli 5
Astenuti 25 (Aloisi, Baldassarre, Beneforti, Bondaz, Borbey,
Breuvé, Chabod, De Grandis, Faval, Fosson, Lanièce, Lanivi,
Maquignaz, Marcoz, Martin, Pascale, Perrin, Pollicini, Ricco,
Rollandin, Sandri, Stévenin, Tamone, Torrione e Voyat)
Il Consiglio non approva
PRESIDENTE:
Pongo in votazione l'art. 16 nel suo testo
originale:
ESITO DELLA VOTAZIONE
Presenti 30
Votanti 24
Favorevoli 24
Astenuti 6 (Bajocco, Dolchi, Mafrica, Millet, Tonino e
Sandri)
Il Consiglio approva
PRESIDENTE:
Do lettura dell'art. 17:
ART.
17
(Formazione della graduatoria)
1.
La Commissione, entro novanta giorni dal
ricevimento degli atti e dei documenti del concorso, forma la
graduatoria provvisoria, distinta in relazione alla composizione
del nucleo familiare dei concorrenti.
2.
Entro quindici giorni dalla sua formazione, la
graduatoria, con indicazione del punteggio conseguito da ciascun
concorrente, nonchè dei modi e dei termini per proporre
opposizione, è pubblicata nell'Albo Pretorio del Comune per
quindici giorni consecutivi. Il comune segue altresì le stesse
forme di pubblicità previste per il bando.
3.
Ai concorrenti emigrati all'estero è data notizia
dell'avvenuta pubblicazione della graduatoria a mezzo
raccomandata.
4.
Entro trenta giorni dalla pubblicazione della
graduatoria nell'Albo Pretorio o, per i concorrenti emigrati
all'estero, dall'invio a mezzo raccomandata della comunicazione di
cui al comma precedente, gli interessati possono presentare
opposizione in carta semplice alla commissione, sulla quale la
stessa decide entro trenta giorni dalla scadenza del termine
stabilito per la presentazione di detto gravame.
5. Esaurito l'esame delle opposizioni, la commissione formula la
graduatoria definitiva.
6. In caso di parità di punteggio è preferito il richiedente più
anziano di età.
7. In caso di persistente parità è preferito il richiedente con
maggiore anzianità di residenza in Valle d'Aosta. In caso di
ulteriore parità, la commissione procede al sorteggio in presenza
degli interventi.
8. L'ordine conseguito da ciascun concorrente nella graduatoria
definitiva dà titolo all'assegnazione dell'alloggio fino ad
esaurimento delle disponibilità e costituisce titolo di precedenza
nella scelta dell'alloggio stesso.
9. Gli anziani, secondo la definizione di cui al precedente art.
8, e le famiglie di recente o prossima formazione, individuate ai
sensi del citato art. 8, lettere c) e d), oltre ad essere inseriti
nella graduatoria generale permanente, vengono collocati d'ufficio
in un'unica graduatoria speciale, con il medesimo punteggio
ottenuto nella graduatoria generale, per l'assegnazione della quota
di alloggi di superficie minima, non superiore a mq. 60, che
saranno ripartiti, dalla Giunta regionale su proposta del Comune o
dei Comuni interessati, fra le dette categorie sulla base
dell'entità numerica dei gruppi di domande, garantendo agli anziani
una percentuale non inferiore al trenta per cento degli alloggi
minimi realizzati.
10. Identica procedura deve essere seguita per nuclei familiari
con presenza di handicappati di cui al precedente art. 8 lettera
b), ai fini della destinazione prioritaria di alloggi collocati a
piano terreno, nonchè gli alloggi inseriti in edifici realizzati
con abbattimento delle barriere architettoniche secondo quanto
disposto dall'art. 17 del D.P.R. 27.4.1978, n. 384.
11. Eventuali alloggi aventi le caratteristiche tecniche citate
nei due precedenti commi e non assegnati alle categorie speciali
cui erano prioritariamente destinati, vengono assegnati secondo la
graduatoria generale.
12. La Giunta regionale provvede, nell'ambito degli interventi
di edilizia sovvenzionata, a stabilire le quote minime di alloggi
da realizzare ai fini del soddisfacimento prioritario della domanda
delle citate categorie speciali. Detti alloggi non vengono
computati nella quota di riserva di cui ai successivi artt. 24, 25
e 26.
13. La graduatoria definitiva è pubblicata con le stesse
formalità stabilite per la graduatoria provvisoria.
14. Gli alloggi sono assegnati in relazione alla composizione
del nucleo familiare del concorrente e secondo l'ordine stabilito
nella graduatoria definitiva, che, a tali effetti, conserva la sua
efficacia per due anni e comunque fino a quando non venga
aggiornata nei modi previsti dalla presente legge.
15. La graduatoria definitiva, distinta in relazione alla
composizione del nucleo familiare di ogni concorrente, è valida per
l'assegnazione di qualsiasi genere di alloggio di edilizia
residenziale pubblica, fatto salvo quanto previsto dai successivi
articoli.
PRESIDENTE:
All'art. 17 vi è un emendamento presentato
dal Gruppo comunista, il quale recita:
Al comma 6, alla prima riga dopo la parola "punteggio",
sostituire con: "si effettua il sorteggio in presenza degli
interessati". Sopprimere il comma 7.
Ha chiesto di parlare il Consigliere Bajocco, ne ha facoltà.
BAJOCCO (P.C.I.):
A mio avviso questo emendamento ha una
sua validità. Il punto 6 dice: "in caso di parità di punteggio è
preferito il richiedente più anziano di età". Noi diciamo invece:
"in caso di parità di punteggio si effettua un sorteggio in
presenza degli interessati"; perchè il punto 7 continua: "in caso
di persistente parità è preferito il richiedente con maggiore
anzianità di residenza in Valle d'Aosta. In caso di ulteriore
parità, la commissione procede al sorteggio in presenza degli
interessati". Per cui, riteniamo che sia più corretto arrivare di
fronte agli interessati al sorteggio; ecco la ragione per la quale
abbiamo presentato questo emendamento.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Per dichiarare la mia astensione
su questo emendamento presentato dal Partito Comunista, perchè
ritengo che, per come è formulato l'art. 17, si attui una politica
che va incontro alle esigenze degli anziani in questo senso. Voterò
l'art. 17 come è stato presentato e mi asterrò su quell'emendamento
presentato dal Partito Comunista.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO (P.C.I.):
Non è che l'articolo dia precedenza ai
più anziani, perchè su questo saremmo d'accordo tutti quanti. Vi
sono vari articoli nella legge dove si dà già una indicazione di
priorità per questa categoria. Non è il problema, in questo
articolo, di precedenza di età. Il Consigliere Baldassarre ha un
anno più di me, forse la sua situazione è migliore della mia: lui
prende la casa, io no.
PRESIDENTE:
Pongo in votazione l'emendamento presentato
dal Gruppo comunista al 6° punto dell'art. 17:
ESITO DELLA VOTAZIONE
Presenti 30
Votanti 6
Favorevoli 6
Astenuti 24 (Aloisi, Baldassarre, Beneforti, Bondaz, Borbey,
Breuvé, Chabod, De Grandis, Faval, Fosson, Lanièce, Lanivi,
Maquignaz, Marcoz, Martin, Pascale, Perrin, Pollicini, Ricco,
Rollandin, Stévenin, Tamone, Torrione e Voyat)
Il Consiglio non approva
PRESIDENTE:
Pongo in votazione l'art. 17 nel suo testo
originario:
ESITO DELLA VOTAZIONE
Presenti 30
Votanti 29
Favorevoli 29
Astenuti 1 (Sandri)
Il Consiglio approva
PRESIDENTE:
Do lettura dell'art. 18:
ART. 18
(Accertamento del reddito)
1. Quando la commissione preposta alla formazione della
graduatoria o gli enti competenti all'assegnazione ed alla gestione
degli alloggi, in base ad elementi obiettivamente accertati, si
trovino di fronte a casi in cui il reddito documentato ai fini
fiscali appaia palesemente inattendibile, hanno l'obbligo di
trasmettere agli Uffici finanziari, per gli opportuni accertamenti,
tale documentazione.
2. In pendenza di tali accertamenti, la formazione della
graduatoria non viene pregiudicata e gli alloggi, relativi ai casi
controversi, vengono assegnati con l'espressa condizione che
l'assegnazione sarà revocata nel caso in cui il risultato
dell'accertamento dell'Ufficio finanziario escluda l'esistenza del
requisito in argomento, ferme restando le conseguenti sanzioni
penali.
PRESIDENTE:
Pongo in votazione l'art. 18 testè letto:
ESITO DELLA VOTAZIONE
Presenti 30
Votanti 29
Favorevoli 29
Astenuti 1 (Sandri)
Il Consiglio approva
PRESIDENTE:
Do lettura dell'art. 19:
ART. 19
(Aggiornamento della graduatoria di assegnazione)
1. L'aggiornamento della graduatoria di assegnazione avviene nei
modi previsti nei successivi commi.
2. Le graduatorie conseguenti ai bandi generali vengono
aggiornate, almeno biennalmente, mediante bandi di concorso
integrativi indetti con le modalità di cui al precedente art. 9, ai
quali possono partecipare sia nuovi aspiranti all'assegnazione sia
coloro i quali, già collocati in graduatoria, abbiano interesse a
far valere condizioni più favorevoli.
3. I concorrenti collocati in graduatoria sono tenuti, a pena di
estromissione dalla stessa, a confermare ogni quattro anni la
domanda di assegnazione, dichiarando e comprovando la permanenza
dei requisiti e delle condizioni.
4. In caso di assenza totale o parziale di domande di
assegnazione, i comuni, previa autorizzazione della Giunta
regionale, possono individuare particolari categorie di beneficiari
da immettere provvisoriamente negli alloggi di edilizia
residenziale pubblica, i quali saranno assoggettati a contratti di
locazione a termine con canone determinato secondo la legge dello
Stato 27 luglio 1978, n. 392. Per la presentazione delle domande,
la loro istruttoria, la formazione delle graduatorie provvisorie e
definitive valgono le disposizioni dei precedenti artt. 11, 12, 16
e 17.
5. È altresì facoltà dei comuni, sulla base delle specifiche
condizioni locali, procedere all'aggiornamento della graduatoria
mediante bandi integrativi annuali, ferma restando la necessità
della conferma quadriennale delle domande.
PRESIDENTE:
All'art. 19, 4° comma, vi è un emendamento
presentato dal Gruppo comunista, di cui do lettura:
Al 4° comma dopo la parola "i Comuni" aggiungere "devono
predisporre un secondo bando e successivamente, ...".
Ha chiesto di parlare il Consigliere Bajocco, ne ha facoltà.
BAJOCCO (P.C.I.):
Mi sembra molto restrittivo il 4° comma
dell'art. 19, per cui abbiamo presentato un emendamento in cui,
dopo le parole "i comuni", si chiede di aggiungere un secondo bando
e poi il testo continua con "previa autorizzazione della Giunta
regionale ...". Qui si dice che "in caso di assenza totale o
parziale di domande di assegnazione i comuni, previa autorizzazione
della Giunta regionale, possono individuare particolari categorie
di beneficiari da immettere provvisoriamente ...". Il problema è
che si sono verificati dei casi in cui il comune ha stipulato un
bando, nella prima assegnazione non c'era un numero sufficiente di
persone, in Commissione si è deciso di invitare il comune a rifare
un altro bando, al secondo bando hanno partecipato decine di
persone. È per questo che chiedevo che fosse rifatto il secondo
bando, per dare la possibilità a qualcuno, che forse non ha visto
il primo, di fare domanda.
PRESIDENTE:
Pongo in votazione l'emendamento proposto dal
Gruppo comunista al 4° comma dell'art. 19:
ESITO DELLA VOTAZIONE
Presenti 30
Votanti 11
Favorevoli 11
Astenuti 19 (Beneforti, Bondaz, Borbey, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Perrin,
Pollicini, Ricco, Rollandin, Stévenin, Tamone e Voyat)
Il Consiglio non approva
PRESIDENTE:
Pongo in votazione l'art. 19 nel suo testo
originario:
ESITO DELLA VOTAZIONE
Presenti 30
Votanti 24
Favorevoli 24
Astenuti 6 (Bajocco, Dolchi, Mafrica, Millet, Tonino e
Sandri)
Il Consiglio approva
PRESIDENTE:
Do lettura dell'art. 20:
ART. 20
(Verifica dei requisiti prima dell'assegnazione)
1. In sede di assegnazione degli alloggi deve essere
verificata la permanenza dei requisiti previsti per
l'assegnazione.
2.
L'eventuale mutamento delle condizioni oggettive e
soggettive dei concorrenti, fra il momento dell'approvazione della
graduatoria definitiva e quello dell'assegnazione, non influisce
sulla collocazione in graduatoria, sempre che permangano i
requisiti di cui all'art. 6, e non siano trascorsi più di dodici
mesi dalla formazione della graduatoria definitiva. Ove, invece,
detto termine sia decorso, la verifica deve riguardare anche il
punteggio precedentemente determinato ai sensi del precedente art.
16.
3.
Il comune, qualora accerti la mancanza di alcuni
dei requisiti o delle condizioni in capo all'assegnatario ai sensi
del secondo comma del presente articolo, trasmette la relativa
documentazione alla commissione di cui al precedente articolo 14,
la quale nei successivi venti giorni, provvede ad esprimere parere
vincolante al comune in ordine all'eventuale esclusione del
concorrente dalla graduatoria o all'eventuale mutamento della
posizione del richiedente nella graduatoria medesima e ne dà
notizia all'ente gestore.
4.
Gli assegnatari di alloggi ex "INCIS militari" non
sono assoggettati alla verifica del possesso dei requisiti di cui
al precedente art. 6.
PRESIDENTE:
Pongo in votazione l'art. 20 testè letto:
ESITO DELLA VOTAZIONE
Presenti 30
Votanti 29
Favorevoli 29
Astenuti 1 (Sandri)
Il Consiglio approva
PRESIDENTE:
Do lettura dell'art. 21:
ART. 21
(Modalità di assegnazione)
1. L'assegnazione degli alloggi agli aventi diritto in base
all'ordine della graduatoria definitiva, distinta in relazione alla
composizione del nucleo familiare di ogni concorrente, è effettuata
dal comune territorialmente competente.
2. Ogni Ente proprietario o gestore di alloggi, cui si applicano
le disposizioni della presente legge, è tenuto a comunicare al
comune territorialmente competente l'elenco degli alloggi
disponibili entro otto giorni dalla data di disponibilità.
3. Non possono essere assegnati ai singoli beneficiari alloggi
la cui superficie relativa alla sola unità immobiliare, determinata
ai sensi dell'art. 13, 3° comma, della legge dello Stato 27.7.1978,
n. 392, rapportata al nucleo familiare, ecceda lo standard
abitativo di cui al precedente art. 2.
4. Sono ammesse assegnazioni in deroga al precedente comma e
comunque limitatamente allo standard immediatamente superiore,
qualora le caratteristiche dei nuclei familiari dei richiedenti in
graduatoria e degli assegnatari interessati ad eventuali cambi di
alloggio non consentano, a giudizio del comune, soluzioni valide nè
ai fini della razionalizzazione dell'uso del patrimonio pubblico nè
ai fini del soddisfacimento di domande con pari o più grave
connotazione di bisogno.
PRESIDENTE:
Pongo in votazione l'art. 21 testè letto:
ESITO DELLA VOTAZIONE
Presenti 30
Votanti 29
Favorevoli 29
Astenuti 1 (Sandri)
Il Consiglio approva
PRESIDENTE:
Do lettura dell'art. 22:
ART. 22
(Scelta degli alloggi)
1. Il sindaco comunica l'assegnazione agli aventi diritto con
lettera raccomandata, con avviso di ricevimento, fissando il giorno
per la scelta dell'alloggio.
2. La scelta dell'alloggio, nell'ambito di quelli da consegnare,
è compiuta dagli assegnatari secondo l'ordine di precedenza
stabilito dalla graduatoria, nel rispetto di quanto previsto al
precedente art. 21, 3° comma.
3. La scelta dell'alloggio deve essere effettuata
dall'assegnatario o dalla persona all'uopo delegata con firma
autenticata. In caso di mancata presentazione l'assegnatario decade
dal diritto di scelta.
4. In caso di rinuncia all'alloggio proposto, non adeguatamente
motivata, il comune dichiara la decadenza dell'assegnazione e
l'esclusione dalla graduatoria, previa diffida all'interessato di
accettare l'alloggio stesso.
5. In caso di rinuncia ritenuta giustificata dal comune per
gravi e documentati motivi, l'interessato non perde il diritto
all'assegnazione ed alla scelta degli alloggi che siano
successivamente ultimati o comunque si rendano disponibili.
PRESIDENTE:
Pongo in votazione l'art. 22 testè letto:
ESITO DELLA VOTAZIONE
Presenti 30
Votanti 29
Favorevoli 29
Astenuti 1 (Sandri)
Il Consiglio approva
PRESIDENTE:
Do lettura dell'art. 23:
ART. 23
(Consegna degli alloggi)
1. Avvenuta la scelta dell'alloggio, il comune trasmette
all'ente gestore l'elenco degli assegnatari con l'indicazione dei
singoli alloggi da essi scelti e copia dell'intera documentazione
relativa ai requisiti ed alle condizioni in base ai quali è stata
effettuata l'assegnazione.
2. Tutti i documenti relativi all'assegnazione vengono, a cura
del comune, archiviati ed i relativi dati trasmessi
all'Amministrazione regionale per la registrazione e memorizzazione
nell'anagrafe dell'utenza degli alloggi di edilizia residenziale
pubblica.
3. Entro quindici giorni dalla ricezione della documentazione di
cui al primo comma, l'ente gestore, con lettera raccomandata con
avviso di ricevimento, comunica agli assegnatari le condizioni per
la stipulazione del contratto di locazione.
4. L'assegnatario è tenuto, a pena di decadenza, ad adempiere le
condizioni stabilite nella predetta comunicazione e, nel giorno
fissato dall'Ente gestore, dovrà sottoscrivere, presso la sede
dell'Ente, il contratto di locazione.
5. Qualora l'assegnatario risulti inadempiente rispetto a quanto
disposto dal precedente quarto comma, l'Ente gestore fissa un
ulteriore termine, non superiore a dieci giorni, trascorso
inutilmente il quale restituisce al comune tutti gli atti per la
pronuncia della decadenza dall'assegnazione.
6. L'alloggio consegnato deve essere occupato dall'assegnatario
e dal suo nucleo familiare entro trenta giorni dalla sottoscrizione
del verbale di consegna.
7. Trascorso tale termine senza che l'alloggio sia stato
occupato, l'Ente gestore, qualora non sussistano per l'interessato
gravi motivi rappresentati prima che sia trascorso il termine di
cui al precedente sesto comma, intima all'assegnatario
l'occupazione dell'alloggio entro l'ulteriore termine di dieci
giorni.
8. Qualora l'occupazione non venga effettuata entro l'ulteriore
termine di cui al precedente settimo comma, l'Ente gestore
trasmette gli atti al comune per la pronuncia della decadenza
dall'assegnazione.
9. Tutti i termini sopraindicati sono raddoppiati se si tratta
di lavoratori emigrati all'estero.
PRESIDENTE:
Pongo in votazione l'art. 23 testè letto:
ESITO DELLA VOTAZIONE
Presenti 30
Votanti 29
Favorevoli 29
Astenuti 1 (Sandri)
Il Consiglio approva
PRESIDENTE:
Do lettura dell'art. 24:
ART. 24
(Riserva di alloggi per situazioni di emergenza
abitativa)
1. La Giunta regionale, anche su proposta del Sindaco del comune
interessato, può riservare alloggi da assegnare annualmente, per
ciascun ambito territoriale, per far fronte a specifiche situazioni
di emergenza abitativa, compreso il caso di sgombero di unità
abitativa da recuperare, nonchè per consentire la mobilità
dell'utenza.
2. Anche per le assegnazioni degli alloggi riservati a norma del
comma precedente devono sussistere i requisiti prescritti, salvo
che non si tratti di sistemazione provvisoria, che non può eccedere
la durata di due anni.
3. Nel caso in cui il beneficiario della riserva sia già
assegnatario di alloggio di edilizia residenziale pubblica, i
requisiti richiesti sono quelli per la permanenza.
4. L'accertamento dei requisiti viene effettuato dalla
commissione di cui all'art. 14, previa istruttoria da parte dei
comuni interessati.
PRESIDENTE:
Pongo in votazione l'art. 24 testè letto:
ESITO DELLA VOTAZIONE
Presenti 30
Votanti 29
Favorevoli 29
Astenuti 1 (Sandri)
Il Consiglio approva
PRESIDENTE:
Do lettura dell'art. 25:
ART. 25
(Riserva di alloggi a favore dei profughi)
1. La riserva di alloggi a favore dei profughi prevista
dall'art. 34 della legge dello Stato 26 dicembre 1981, n. 763, è
disposta su proposta dei comuni, basata sulla consistenza delle
domande in graduatoria presentate dai profughi in ciascun ambito di
concorso in occasione dei bandi generali ed integrativi emanati dai
comuni stessi.
2. L'aliquota di riserva da destinare ai profughi viene disposta
dopo la formazione della graduatoria speciale dei profughi
richiedenti, i quali sono collocati nella graduatoria generale con
lo stesso punteggio ottenuto nella graduatoria speciale. Detta
aliquota non può essere inferiore al quindici per cento degli
alloggi compresi nei nuovi programmi di intervento, se non per
insufficienza di aventi titolo, ma non può, comunque, eccedere il
quindici per cento medesimo. Per la definizione della qualifica di
profugo si richiamano le disposizioni della citata legge 26
dicembre 1981, n. 763.
PRESIDENTE:
Pongo in votazione l'art. 25 testè letto:
ESITO DELLA VOTAZIONE
Presenti 30
Votanti 29
Favorevoli 29
Astenuti 1 (Sandri)
Il Consiglio approva
PRESIDENTE:
Do lettura dell'art. 26:
ART. 26
(Riserva di alloggi a favore delle forze dell'ordine)
1. In conformità a quanto previsto dal 1° comma dell'art. 10 del
decreto del Presidente della Repubblica del 30 dicembre 1972, n.
1035, la Regione riserva un'aliquota del 15% degli alloggi
finanziati dallo Stato per la sistemazione abitativa dei nuclei
familiari di appartenenti alla Polizia di Stato, all'Arma dei
Carabinieri, al Corpo della Guardia di Finanza e al Corpo degli
Agenti di Custodia effettivamente residenti e in servizio in Valle
d'Aosta.
2. Gli alloggi attribuiti a norma del comma precedente, nel caso
di trasferimento dei beneficiari ad altra sede fuori dal territorio
valdostano, debbono essere lasciati liberi improrogabilmente entro
il termine stabilito dal Presidente della Giunta regionale.
3. Il Presidente della Giunta può preliminarmente ripartire di
volta in volta il complesso degli alloggi destinati alle forze
dell'ordine fra le quattro "forze" indicate al 1° comma.
4. Il Presidente della Giunta determinerà le modalità di
accertamento del possesso dei requisiti di legge per poter
beneficiare degli alloggi di cui al presente articolo, nonché le
procedure per la trasmissione degli elenchi nominativi dei
beneficiari ai comuni e all'Istituto autonomo case popolari,
rispettivamente per l'emissione dell'atto di assegnazione e per la
stipulazione dei contratti di locazione.
PRESIDENTE:
All'art. 26 vi è un primo emendamento,
presentato dal Gruppo comunista, al 1° comma, penultima riga:
dopo le parole "Agenti di custodia" aggiungere "e Vigili
Urbani".
Ha chiesto di parlare il Consigliere Bajocco, ne ha facoltà.
BAJOCCO (P.C.I.):
Avevo già presentato questo emendamento
fin dalle prime riunioni in Commissione, perchè qui si parla di una
aliquota del 15% degli alloggi finanziati dallo Stato, per la
sistemazione abitativa di nuclei familiari di appartenenti alla
Polizia di Stato, all'Arma dei Carabinieri, al Corpo della Guardia
di Finanza e al Corpo degli Agenti di Custodia effettivamente
residenti e in servizio in Valle d'Aosta.
Con il nostro emendamento proponiamo di inserire anche il corpo
dei Vigili Urbani per la ragione che oggi in questi corpi vi è un
ruolo regionale, mentre una volta non esisteva, per cui le forze
dell'ordine arrivavano tutte da via. In Valle d'Aosta ci sono
diversi appartenenti alla Polizia, ai Carabinieri, che sono
residenti in Aosta e vediamo che i Vigili Urbani arrivano da
Torino, da Milano e da varie altre parti. Per questo, chiedevamo
l'inclusione in questa riserva di aliquota del 15% anche dei Vigili
Urbani.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Je regrette de dire à M. Bajocco qu'il
n'existe pas le rôle régional pour les "Vigili Urbani" et à cet
égard on a justement proposé un cours afin qu'il n'y ait que du
personnel résident en Vallée d'Aoste; alors, le problème ne se pose
pas.
PRESIDENTE:
Pongo in votazione il primo emendamento
proposto dal Gruppo comunista testè letto:
ESITO DELLA VOTAZIONE
Presenti 29
Votanti 5
Favorevoli 5
Astenuti 24 (Aloisi, Baldassarre, Beneforti, Bondaz, Borbey,
Breuvé, Chabod, De Grandis, Faval, Fosson, Lanièce, Lanivi,
Maquignaz, Marcoz, Martin, Pascale, Perrin, Pollicini, Ricco,
Rollandin, Stévenin, Tamone, Torrione e Voyat)
Il Consiglio non approva
PRESIDENTE:
All'art. 26 vi è un ulteriore emendamento
presentato dal Gruppo comunista:
al comma terzo, ultima riga correggere da "quattro" a "cinque
forze".
L'emendamento viene dichiarato decaduto.
Pongo in votazione l'art. 26 nel suo testo originario:
ESITO DELLA VOTAZIONE
Presenti 31
Votanti 25
Favorevoli 25
Astenuti 5 (Bajocco, Dolchi, Mafrica, Millet e Tonino)
Contrari 1 (Sandri)
Il Consiglio approva
PRESIDENTE:
Do lettura dell'art. 27:
ART. 27
(Subentro nella domanda e nella assegnazione)
1. In caso di decesso dell'aspirante assegnatario o
dell'assegnatario subentrano, rispettivamente nella domanda e
nell'assegnazione, nell'ordine il coniuge superstite, i figli
legittimi, naturali riconosciuti e adottivi, gli affiliati, il
convivente more uxorio, gli ascendenti di primo grado. Chi subentra
nella domanda o nella assegnazione al posto del defunto deve
dimostrare che conviveva con lo stesso al momento della sua morte e
che era incluso nel suo stato di famiglia.
2. I componenti del nucleo familiare definiti al precedente art.
5 e diversi da quelli indicati al primo comma del presente
articolo, al fine di subentrare nella domanda o nell'assegnazione,
devono dimostrare che convivevano con il defunto aspirante
assegnatario o assegnatario, da almeno due anni al momento della
sua morte e che per lo stesso periodo erano inclusi nel suo stato
di famiglia.
3. Il subentro nella domanda è consentito anche negli altri casi
di uscita dal nucleo familiare del richiedente.
4. Qualora il titolare del contratto di locazione abbandoni
l'alloggio, lasciando nello stesso gli altri componenti del nucleo
originario, l'Ente gestore volturerà la locazione in favore della
persona subentrante nell'assegnazione a norma del primo comma.
5. In caso di separazione personale, anche di fatto, purchè
anagraficamente rilevabile, di scioglimento del matrimonio, di
cessazione degli effetti civili del medesimo, l'Ente gestore
provvede all'eventuale voltura del contratto di locazione,
uniformandosi alla decisione del giudice. In carenza di pronunzia
giudiziale in merito, all'assegnatario subentra nell'assegnazione
il coniuge, se tra i due si sia così convenuto e qualora risulti
che quest'ultimo occupi stabilmente l'alloggio.
6. Al momento della voltura del contratto l'Ente gestore
verifica che il subentrante e gli altri componenti il suo nucleo
familiare siano in possesso dei requisiti di cui al successivo art.
44.
PRESIDENTE:
Pongo in votazione l'art. 27 testè letto:
ESITO DELLA VOTAZIONE
Presenti 32
Votanti 31
Favorevoli 31
Astenuti 1 (Sandri)
Il Consiglio approva
PRESIDENTE:
Do lettura dell'art. 28:
ART. 28
(Ampliamento del nucleo familiare e ospitalità
temporanea)
1.
L'ampliamento stabile del nucleo familiare
nell'alloggio assegnato è ammissibile quando è determinato dalla
filiazione. In ogni altro caso è condizionato dal mantenimento di
tutti i requisiti previsti nel successivo art. 44: la relativa
verifica è effettuata dall'Ente gestore.
2.
L'ampliamento stabile del nucleo familiare
istituisce per il nuovo componente autorizzato il diritto di
subentro alle condizioni di cui al precedente art. 27 con relativa
applicazione della normativa per la gestione degli alloggi.
3.
È altresì ammessa, previa autorizzazione dell'Ente
gestore, l'ospitalità temporanea di terze persone per un periodo
non superiore a due anni, prorogabile solo per un ulteriore biennio
qualora l'istanza dell'assegnatario scaturisca da obiettive
esigenze di assistenza a tempo determinato o da altro giustificato
motivo da valutarsi da parte dell'Ente gestore. Tale ospitalità a
titolo precario non ingenera nessun diritto al subentro. La
variazione di carattere gestionale decorre dal mese successivo
all'autorizzazione concessa dall'Ente gestore ed ha effetto fino
alla scadenza dell'autorizzazione stessa.
PRESIDENTE:
Pongo in votazione l'art. 28 testè letto:
ESITO DELLA VOTAZIONE
Presenti 32
Votanti 31
Favorevoli 31
Astenuti 1 (Sandri)
Il Consiglio approva
PRESIDENTE:
Do lettura dell'art. 29:
ART. 29
(Inquilini di alloggi acquisiti dall'Ente pubblico per fini
di edilizia residenziale pubblica)
1. In caso di acquisto da parte dell'Ente pubblico, a fini di
edilizia residenziale pubblica, di alloggi occupati da inquilini,
questi acquisiscono il diritto all'assegnazione dell'alloggio fino
ad allora occupato, se sono in possesso dei requisiti di cui
all'art. 44.
PRESIDENTE:
Pongo in votazione l'art. 29 testè letto:
ESITO DELLA VOTAZIONE
Presenti 32
Votanti 31
Favorevoli 31
Astenuti 1 (Sandri)
Il Consiglio approva
PRESIDENTE:
Do lettura dell'art. 30:
ART. 30
(Alloggi acquistati o realizzati ai sensi di norme sulla
emergenza abitativa)
1.
Gli alloggi acquistati o realizzati ai sensi degli
artt. 7 e 8 del D.L. 15.12.1979, n. 629, convertito, con
modificazioni, nella legge 15.2.1980, n. 25, o di analoghe norme
legislative successive, una volta che sia cessata, previa
deliberazione del comune interessato, la causa di emergenza
abitativa che ha dato luogo al relativo programma, sono
assoggettati alle norme della presente legge.
2.
Le norme della presente legge si applicano anche
alle assegnazioni delle case-parcheggio e dei ricoveri provvisori
non appena siano cessate le cause dell'uso contingente per le quali
detti alloggi sono stati realizzati e sempre che questi abbiano
tipologie e standard abitativi adeguati.
PRESIDENTE:
Pongo in votazione l'art. 30 testè letto:
ESITO DELLA VOTAZIONE
Presenti 32
Votanti 31
Favorevoli 31
Astenuti 1 (Sandri)
Il Consiglio approva
PRESIDENTE:
Do lettura dell'art. 31:
TITOLO III
(Criteri per la gestione della mobilità negli alloggi di
edilizia residenziale pubblica)
ART. 31
(Mobilità consensuale)
1.
I cambi consensuali tra assegnatari vengono
autorizzati dall'Ente gestore, su richiesta congiunta degli
assegnatari medesimi, previa verifica dei requisiti per la
permanenza nell'alloggio.
2.
L'Ente gestore raccoglie le richieste di cambio di
alloggio dandone pubblicità nelle forme più opportune agli
assegnatari.
3.
Le istanze devono essere motivate:
a)
da presenza nel nucleo familiare di portatori di
handicap;
b)
da gravi e comprovate esigenze familiari, di salute
e personali;
c) da esigenze di anziani interessati a lasciare alloggi grandi
per trasferirsi in altri minimi;
d)
da variazioni in aumento o in diminuzione del
nucleo familiare;
e)
da esigenze di avvicinamento al luogo di
lavoro.
PRESIDENTE:
Pongo in votazione l'art. 31 testè letto:
ESITO DELLA VOTAZIONE
Presenti 32
Votanti 31
Favorevoli 31
Astenuti 1 (Sandri)
Il Consiglio approva
PRESIDENTE:
Do lettura dell'art. 32:
ART. 32
(Programma di mobilità. Criteri)
1. Ai fini dell'eliminazione delle condizioni di
sottoutilizzazione o sovraffollamento degli alloggi di edilizia
residenziale pubblica, nonchè dei disagi abitativi di carattere
sociale, l'Ente gestore, d'intesa con la Regione e con i comuni
interessati, predispone biennalmente un programma di mobilità
dell'utenza da effettuarsi sia attraverso il cambio consensuale
degli alloggi già assegnati, sia mediante la utilizzazione di
quelli di risulta e di quelli di nuova assegnazione, ai sensi del
primo comma del precedente art. 24.
2. Il programma di mobilità viene formato sulla base dei
seguenti criteri:
a) verifica dello stato d'uso e affollamento degli alloggi cui
si applica la seguente normativa, con conseguente individuazione
delle situazioni di anomalo affollamento per eccesso o per difetto
esistenti secondo le classi di gravità, in relazione alla
composizione e alle caratteristiche socio-economiche dei nuclei
familiari;
b) utilizzazione di elenchi degli assegnatari aspiranti alla
mobilità formati attraverso la pubblicazione periodica, con
frequenza almeno biennale, di appositi bandi da emanarsi a cura
dell'Ente gestore, secondo scadenza e modalità definite d'intesa
con la Regione, garantendo la diffusione nei confronti degli
assegnatari;
c) priorità alle domande di cambio fondate sulle motivazioni e
l'ordine di successione di cui al 3° comma del precedente art.
31.
d)
istituzione nei comuni di una commissione per la
valutazione delle domande di cambio di alloggio composta così come
previsto dal successivo art. 33:
e) non potrà essere concesso il cambio di alloggio agli
assegnatari che abbiano perduto i requisiti previsti dal successivo
art. 44 per la permanenza nell'alloggio, nè a coloro che non
abbiano osservato norme contrattuali;
f) dovranno essere predisposte misure anche finanziarie da parte
dell'Amministrazione regionale che agevolino il cambio degli
alloggi fra gli assegnatari.
PRESIDENTE:
Pongo in votazione l'art. 32 testè letto:
ESITO DELLA VOTAZIONE
Presenti 32
Votanti 31
Favorevoli 31
Astenuti 1 (Sandri)
Il Consiglio approva
PRESIDENTE:
Do lettura dell'art. 33:
ART.. 33
(Commissione per la mobilità)
1. La graduatoria degli aspiranti al cambio di alloggio è
formata da una commissione così composta:
-
un rappresentante della Regione, scelto fra il personale
dell'Amministrazione regionale con qualifica non inferiore a
vice-dirigente, con funzioni di Presidente;
-
due rappresentanti dell'Ente gestore;
-
un rappresentante designato dalle organizzazioni sindacali
dell'utenza;
-
due rappresentanti del comune nel cui territorio sorgono
gli alloggi interessati dal programma di mobilità.
2.
La Commissione approva il regolamento per il
proprio funzionamento.
3.
Si applicano le disposizioni di cui all'art. 15
della presente legge.
PRESIDENTE:
Pongo in votazione l'art. 33 testè letto:
ESITO DELLA VOTAZIONE
Presenti 32
Votanti 31
Favorevoli 31
Astenuti 1 (Sandri)
Il Consiglio approva
PRESIDENTE:
Do lettura dell'art. 34:
TITOLO III
(Norme per la regolamentazione delle autogestioni)
ART. 34
(Alloggi soggetti all'autogestione dei servizi)
1.
Gli Enti gestori favoriscono e promuovono
l'autogestione da parte dell'utenza dei servizi accessori e degli
spazi comuni su conforme richiesta della maggioranza degli
assegnatari.
2.
L'autorizzazione dell'Ente gestore ha efficacia
vincolante nei confronti di tutti gli assegnatari.
3.
In caso di particolari esigenze o difficoltà l'Ente
gestore può deliberare di soprassedere all'attivazione
dell'autogestione ovvero di sospendere
la
prosecuzione per i tempi strettamente necessari per far cessare le
cause ostative assunte a base del deliberato.
4. Fino al momento dell'effettivo funzionamento delle
autogestioni gli assegnatari sono tenuti a rimborsare agli Enti
gestori i costi diretti ed indiretti dei servizi erogati, secondo
acconti mensili e conguagli annuali sulla base del rendiconto
redatto dall'Ente.
5. Gli assegnatari che si rendono morosi verso l'autogestione
sono considerati inadempienti degli obblighi derivanti dal
contratto di locazione anche agli effetti del successivo art.
39.
PRESIDENTE:
Pongo in votazione l'art. 34 testè letto:
ESITO DELLA VOTAZIONE
Presenti 32
Votanti 31
Favorevoli 31
Astenuti 1 (Sandri)
PRESIDENTE:
Do lettura dell'art. 35:
ART. 35
(Alloggi in amministrazione condominiale)
1. È fatto divieto agli enti gestori di proseguire o di iniziare
l'attività di amministrazione degli stabili integralmente o
prevalentemente ceduti in proprietà.
2. Dal momento della costituzione del condominio cessa per gli
assegnatari in proprietà l'obbligo di corrispondere all'Ente
gestore le quote per spese generali, di amministrazione e di
manutenzione, eccezion fatta per quelle afferenti al rimborso delle
spese sostenute per il servizio di rendicontazione e di esazione
delle rate di riscatto.
3. Le norme di cui ai commi precedenti si applicano altresì agli
assegnatari in locazione con patto di futura vendita, la cui misura
è stabilita annualmente dall'Ente gestore.
4. Gli assegnatari in locazione di alloggi compresi negli
stabili a regime condominiale hanno diritto di voto, in luogo
dell'Ente gestore, per le delibere relative alle spese ed alle
modalità di gestione dei servizi a rimborso, ivi compreso il
riscaldamento.
5. Le spese relative a tali servizi sono versate direttamente
all'Amministrazione del condominio cui compete di agire anche in
giudizio per il recupero nei confronti degli assegnatari
inadempienti o morosi.
PRESIDENTE:
Pongo in votazione l'art. 35 testè letto:
ESITO DELLA VOTAZIONE
Presenti 32
Votanti 31
Favorevoli 31
Astenuti 1 (Sandri)
Il Consiglio approva
PRESIDENTE:
Do lettura dell'art. 36:
TITOLO IV
(Annullamento o revoca dell'assegnazione e conseguente
risoluzione contrattuale)
ART. 36
(Annullamento dell'assegnazione)
1. L'annullamento dell'assegnazione viene disposto con ordinanza
del Sindaco del comune competente nei seguenti casi:
a)
per assegnazione avvenuta in contrasto con le norme
vigenti al momento dell'assegnazione medesima;
b)
per assegnazione conseguita sulla base di
dichiarazioni mendaci o di documentazioni risultate false.
2. In presenza di tali condizioni, comunque accertate prima
della consegna dell'alloggio o nel corso di locazione, il comune,
contestualmente alla comunicazione con lettera raccomandata
all'assegnatario delle risultanze conseguenti agli accertamenti
compiuti, assegna al medesimo un termine di quindici giorni per la
presentazione di deduzioni scritte e di documenti, dandone
contemporanea notizia all'Ente gestore.
3. I termini su indicati sono raddoppiati per i lavoratori
emigrati all'estero, nel caso in cui trattasi di accertamenti
effettuati prima della consegna dell'alloggio.
4. Qualora dall'esame dei documenti prodotti dall'assegnatario
non emergano elementi tali da modificare le condizioni accertate
dal comune, il sindaco pronuncia l'annullamento dell'assegnazione
entro i successivi trenta giorni, sentito il parere obbligatorio e
vincolante della commissione di assegnazione di cui al precedente
art. 14.
5. L'annullamento dell'assegnazione comporta, nel corso del
rapporto di locazione, la risoluzione di diritto del contratto.
6. L'ordinanza del sindaco che deve contenere il termine, non
superiore a sei mesi, per il rilascio determina gli effetti di cui
al dodicesimo comma dell'art. 11 del D.P.R. 30.12.1972, n. 1035, ai
sensi dell'art. 95 del D.P.R. 24.7.1977, n. 616, e dell'art. 3
della legge dello Stato 16.5.1978, n. 196.
7. Il provvedimento del sindaco ha carattere
definitivo.
PRESIDENTE:
Pongo in votazione l'art. 36 testè letto:
ESITO DELLA VOTAZIONE
Presenti 32
Votanti 31
Favorevoli 31
Astenuti 1 (Sandri)
Il Consiglio approva
PRESIDENTE:
Do lettura dell'art. 37:
ART. 37
(Decadenza dell'assegnazione)
1. La decadenza dall'assegnazione viene dichiarata, dal sindaco
del comune territorialmente competente nei casi in cui
l'assegnatario:
a)
abbia ceduto, in tutto o in parte, l'alloggio
assegnatogli;
b)
non abiti stabilmente nell'alloggio assegnato o ne
muti la destinazione d'uso ovvero non lo abbia occupato stabilmente
nei termini indicati al precedente art. 23;
c)
abbia adibito l'alloggio ad attività
illecite;
d)
abbia perduto i requisiti di cui all'art. 6
prescritti per l'assegnazione, salvo quanto indicato alla
successiva lettera e);
e)
fruisca di un reddito annuo complessivo per il
nucleo familiare superiore al limite stabilito per la permanenza,
come indicato al successivo art. 44.
f)
sia diventato proprietario, da solo o in
comproprietà con il coniuge convivente, di più alloggi anche non
adeguati al proprio nucleo familiare nell'ambito territoriale
regionale.
2. Al caso in cui alla lettera f) del comma precedente è
equiparato quello dell'acquisto della proprietà di alloggio come
ivi descritto da parte del coniuge convivente.
3. Per il procedimento si applicano le disposizioni previste dal
precedente art. 36 per l'annullamento dell'assegnazione.
4. La decadenza dall'assegnazione comporta la risoluzione di
diritto del contratto ed il rilascio immediato dell'alloggio.
5.
Il sindaco può tuttavia concedere un termine non eccedente
i sei mesi per il rilascio dell'immobile, in presenza di
documentate ragioni di disagio familiare.
6. Contro il decreto del sindaco, è esperibile il ricorso
previsto dal tredicesimo comma dell'art. 11 del D.P.R. 30.12.1972,
n. 1035.
PRESIDENTE:
All'art. 37 vi sono due emendamenti,
identici, presentati dal Gruppo comunista e dal Presidente della
Giunta. L'emendamento del Gruppo comunista viene ritirato;
pertanto, resta in vigore l'emendamento presentato dal Presidente
della Giunta. Ne do lettura:
La lettera f) del 10 comma è soppressa. Il secondo comma è
soppresso.
Ha chiesto di parlare il Consigliere Bajocco, ne ha facoltà.
BAJOCCO (P.C.I.):
Siamo d'accordo su questo emendamento;
solo una puntualizzazione. Dice l'emendamento presentato dal
Presidente della Giunta: "La lettera f) del 10 comma è soppressa" -
e mi va bene - "Il secondo comma è soppresso". Forse sarebbe meglio
mettere, anzichè secondo comma, il numero due.
Interviene il Presidente della Giunta, Rollandin, che porta, a
convalida della esatta formulazione dell'emendamento, il parere
fornito dagli esperti.
PRESIDENTE:
Pongo in votazione l'emendamento presentato
dal Presidente della Giunta, di cui ho dato testè lettura;
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
PRESIDENTE:
Pongo in votazione l'art. 37 nel testo così
emendato:
ART. 37
1. La decadenza dall'assegnazione viene dichiarata, con
decreto, dal sindaco del comune territorialmente competente, nei
casi in cui l'assegnatario:
a)
abbia ceduto, in tutto o in parte, l'alloggio
assegnatogli;
b)
non abiti stabilmente nell'alloggio assegnato o ne
muti la destinazione d'uso ovvero non lo abbia occupato stabilmente
nei termini indicati al precedente art. 23;
c)
abbia adibito l'alloggio ad attività
illecite;
d)
abbia perduto i requisiti di cui all'art. 6 prescritti per
l'assegnazione, salvo quanto indicato alla successiva lettera
e);
e)
fruisca di un reddito annuo complessivo per il
nucleo familiare superiore al limite stabilito per la permanenza,
come indicato al successivo art. 44.
2. Per il procedimento si applicano le disposizioni previste
dal precedente art. 36 per l'annullamento
dell'assegnazione
.
3. La decadenza dall'assegnazione comporta la risoluzione di
diritto del contratto ed il rilascio immediato
dell'alloggio.
4. Il sindaco può tuttavia concedere un termine non eccedente
i sei mesi per il rilascio dell'immobile, in presenza di
documentate ragioni di disagio familiare.
5. Contro il decreto del sindaco, è esperibile il ricorso
previsto dal tredicesimo comma dell'art. 11 del D.P.R. 30.12.1972,
n. 1035.
ESITO DELLA VOTAZIONE
Presenti 31
Votanti 30
Favorevoli 30
Astenuti 1 (Sandri)
Il Consiglio approva
PRESIDENTE:
Do lettura dell'art. 38:
ART. 38
(Modalità per la dichiarazione di decadenza in caso di
superamento del reddito)
1. L'ente gestore preavvisa gli assegnatari con redditi
superiori al limite stabilito ai sensi dell'art. 44 che la
decadenza verrà dichiarata dopo due ulteriori accertamenti annuali
consecutivi che documentino la stabilizzazione del reddito al di
sopra del predetto limite. La decadenza - come previsto al
precedente art. 37 - verrà dichiarata dopo quattro accertamenti
annuali consecutivi qualora alla formazione del reddito familiare
concorrano quelli di figli o nuclei familiari conviventi.
2.
Per tutto il periodo di permanenza del reddito al
di sopra del limite di decadenza agli assegnatari interessati viene
applicato il canone di locazione determinato ai sensi della legge
dello Stato 27.7.1978, n. 392.
3.
Agli assegnatari di alloggi ex INCIS-militari non
si applicano le disposizioni del primo comma del presente
articolo.
PRESIDENTE:
All'art. 38 vi è un emendamento presentato
dal Gruppo comunista, che recita:
Al primo comma sostituire, alla quarta riga, la parola
"...due..." con "quattro".
Ha chiesto di parlare il Consigliere Tonino, ne ha facoltà.
TONINO (P.C.I.):
Insistiamo su questa richiesta, malgrado
il Presidente della Giunta abbia fatto una dichiarazione di
disponibilità nell'incontro avuto con i Capigruppo.
In effetti, per redditi familiari anche di due persone il dover
uscire per due anni di seguito dal reddito può essere un fatto
normale. In questo caso mettiamo davvero l'Istituto nell'obbligo di
dichiarare la revoca. A noi sembra una misura assurda; già si paga
l'equo canone, se il reddito è mantenuto per diversi anni, il
discorso può essere diverso, ma fermarsi a due e a quattro anni,
nel caso dei figli - non ripeto le argomentazioni di questa mattina
- a me pare che sia sbagliato.
Ora, si è detto: "vedremo nell'applicazione pratica": ciò non
toglie che, per quanto ci riguarda, manteniamo la nostra richiesta
di prevedere uno sfondamento del reddito almeno per quattro anni e
per sei anni, nel caso concorrano anche i figli, perchè ci sembra
una misura più equa e più giusta.
PRESIDENTE:
Pongo in votazione l'emendamento testè
letto:
ESITO DELLA VOTAZIONE
Presenti 30
Votanti 10
Favorevoli 10
Astenuti 20 (Beneforti, Bondaz, Borbey, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stévenin, Tamone e Voyat)
Il Consiglio non approva
PRESIDENTE:
All'art. 38, ° comma, vi è un secondo
emendamento proposto dal Gruppo comunista:
al primo comma, ottava riga, sostituire la parola "... quattro
..." con "... sei...".
Lo pongo in votazione:
ESITO DELLA VOTAZIONE
Presenti 30
Votanti 10
Favorevoli 10
Astenuti 20 (Beneforti, Bondaz, Borbey, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stévenin, Tamone e Voyat)
Il Consiglio non approva
PRESIDENTE:
Pongo in votazione l'art. 38 nel suo testo
originario:
ESITO DELLA VOTAZIONE
Presenti 30
Votanti 20
Favorevoli 20
Astenuti 10 (Aloisi, Bajocco, Baldassarre, Breuvé, Dolchi,
Mafrica, Millet, Pascale, Tonino e Torrione)
Il Consiglio approva
PRESIDENTE:
Do lettura dell'art. 39:
ART. 39
(Risoluzione del contratto)
1.
La morosità superiore a tre mesi nel pagamento del
canone di locazione o nel rimborso delle spese dirette o indirette
per i servizi prestati all'inquilino è causa di risoluzione del
contratto con conseguente decadenza dall'assegnazione.
2.
La morosità può essere tuttavia sanata per non più
di una volta nel corso dell'anno qualora il pagamento della somma
dovuta, con i relativi interessi al tasso legale, avvenga nel
termine perentorio di sessanta giorni dalla costituzione in
mora.
3.
Non è causa di risoluzione del contratto nè di
applicazione degli interessi la morosità dovuta a stato di
disoccupazione, grave malattia o indigenza - tempestivamente
segnalata - dell'assegnatario qualora ne siano derivate
l'impossibilità o la grave difficoltà, accertata dall'Ente gestore
di effettuare il regolare pagamento del canone di
locazione.
4.
Dei casi sopracitati l'Ente gestore informa
l'Amministrazione regionale per gli eventuali provvedimenti assiste
di competenza, ivi compreso il pagamento del canone.
5.
All'atto della cessazione delle condizioni di cui
ai precedenti commi l'Ente gestore determina le modalità di
recupero delle somme dovute.
6. In caso di risoluzione del contratto per morosità e,
conseguentemente, decadenza dall'assegnazione, il provvedimento del
legale rappresentante dell'Ente gestore, che deve contenere un
termine per il rilascio dell'alloggio non superiore a trenta
giorni, determina gli effetti di cui al dodicesimo comma dell'art.
11, del D.P.R. 30.12.1972, n. 1035 e non soggetto a graduazioni o
proroghe.
PRESIDENTE:
Pongo in votazione l'art. 39 testè letto:
ESITO DELLA VOTAZIONE
Presenti 31
Votanti 29
Favorevoli 29
Astenuti 2 (Dolchi e Sandri)
Il Consiglio approva
PRESIDENTE:
Do lettura dell'art. 40:
ART. 40
(Occupazioni e cessioni illegali degli alloggi)
1.
Il sindaco territorialmente competente dispone con
proprio atto il rilascio degli alloggi di edilizia residenziale
pubblica occupati senza titolo.
2.
A tal fine diffida con lettera raccomandata
l'occupante a rilasciare l'alloggio entro trenta giorni dal
ricevimento della diffida, salvo che nello stesso termine
l'occupante medesimo presenti contro deduzioni scritte e documenti
a corredo.
3.
In tal caso il sindaco, valutati gli atti, decide,
entro l'ulteriore termine di trenta giorni, se confermare o meno il
provvedimento espulsivo.
4.
In ordine al provvedimento del sindaco si applicano
le disposizioni di cui all'art. 11, dodicesimo comma del D.P.R.
30.12.1972, n. 1035.
5.
Sono fatte salve le disposizioni contenute nel
successivo art. 54.
PRESIDENTE:
Pongo in votazione l'art. 40 testè letto:
ESITO DELLA VOTAZIONE
Presenti 31
Votanti 30
Favorevoli 30
Astenuti 1 (Sandri)
Il Consiglio approva
PRESIDENTE:
Do lettura dell'art. 41:
TITOLO V
(Il canone di locazione negli alloggi di edilizia
residenziale pubblica)
ART. 41
(Elementi formativi del canone di locazione)
1. Il canone di locazione degli alloggi di cui al precedente
art. 1 è costituito:
a)
da una quota destinata al reinvestimento per
interventi di recupero o di costruzione di alloggi di edilizia
residenziale pubblica, nonchè alle altre finalità di cui all'art.
25, 3° comma, della legge 8 agosto 1977, n. 513;
b)
da una quota per spese generali e di
amministrazione, determinata annualmente dalla Giunta regionale ai
sensi dell'art. 25, 2° comma, della legge 8 agosto 1977, n. 513, e
comunque tale da coprire le spese effettive sostenute dall'Ente
gestore;
c)
da una quota per la manutenzione degli alloggi,
determinata annualmente dalla Giunta regionale ai sensi dell'art.
25, 2° comma, della legge 8 agosto 1977, n. 513, e comunque tale da
coprire le spese effettive sostenute dall'Ente gestore.
PRESIDENTE:
Pongo in votazione l'art. 41 testè letto:
ESITO DELLA VOTAZIONE
Presenti 31
Votanti 30
Favorevoli 30
Astenuti 1 (Sandri)
Il Consiglio approva
PRESIDENTE:
Do lettura dell'art. 42:
ART. 42
(Rimborso delle spese per i servizi)
1. Gli assegnatari sono inoltre tenuti a rimborsare
integralmente all'Ente gestore le spese dirette ed indirette
sostenute per i servizi ad essi prestati nella misura fissata
dall'Ente stesso in relazione al costo dei medesimi, secondo
criteri di ripartizione correlati alla superficie o alla quota
millesimale dei singoli alloggi.
PRESIDENTE:
Pongo in votazione l'art. 42 testè letto:
ESITO DELLA VOTAZIONE
Presenti 31
Votanti 30
Favorevoli 30
Astenuti 1 (Sandri)
Il Consiglio approva
PRESIDENTE:
Do lettura dell'art. 43:
ART. 43
(Criteri per la determinazione
del canone)
1. Per la determinazione del canone di locazione degli alloggi
di cui all'art. 1 della presente legge, gli Enti gestori si basano
sul reddito complessivo del nucleo familiare degli assegnatari,
così come indicato al precedente art. 5, e sul valore locativo
degli alloggi.
2. Alla formazione del reddito annuo complessivo del nucleo
familiare concorre anche il reddito prodotto dai conviventi in
forma continuativa a qualunque titolo.
3. Si considera reddito annuo complessivo il reddito imponibile
fiscale, al lordo delle imposte e al netto dei contributi
previdenziali e assistenziali, degli assegni familiari e degli
oneri deducibili, maggiorato dei redditi esentasse, con esclusione
dei redditi soggetti a tassazione separata e dei sussidi concessi
da Enti pubblici a fini assistenziali.
4. Qualora alla formazione del reddito concorrano redditi da
lavoro dipendente, questi sono calcolati nella misura del sessanta
per cento.
5. In caso di reddito misto, gli eventuali oneri deducibili
vanno detratti o dal reddito di lavoro dipendente o dall'insieme
degli altri redditi a seconda della maggiore entità dell'uno o
dell'altro.
6. Il reddito complessivo è inoltre diminuito di lire 1.500.000
in misura fissa, per ogni familiare che risulti a carico
dell'assegnatario o di altra persona del suo nucleo familiare.
7. Per l'individuazione di familiari a carico si rinvia al
disposto di cui all'art. 15 del D.P.R. 29 settembre 1973, n.
597.
8. Gli Enti gestori richiedono, almeno biennalmente e
successivamente al 1° giugno, agli assegnatari, che sono tenuti a
fornirla nei termini all'uopo stabiliti, documentazione atta a
comprovare la situazione di lavoro, reddituale, e la condizione non
professionale di ogni componente il nucleo familiare e comunque di
tutti coloro che occupano stabilmente l'alloggio.
9. Per tali accertamenti essi possono avvalersi degli organi
dell'Amministrazione dello Stato e degli Enti locali e sono
autorizzati a chiedere informazioni e certificazioni.
10. L'accertamento del reddito deve avvenire tramite
presentazione da parte dell'assegnatario di copia della
dichiarazione dei redditi relativi all'anno precedente per ogni
componente il nucleo familiare e per ogni convivente che svolga
attività lavorativa autonoma o dipendente o percepisca
pensione.
11. Qualora l'assegnatario non produca, nei termini prefissati,
la documentazione richiesta dall'Ente gestore, verrà applicato il
canone di cui al successivo art. 48 punto G).
12. In relazione ai caratteri oggettivi degli alloggi, gli Enti
gestori definiscono il canone di locazione secondo le disposizioni
di cui al seguente art. 45.
PRESIDENTE:
All'art. 43 vi sono gli emendamenti
presentati dal Gruppo comunista e dal Presidente della Giunta.
L'emendamento presentato dal Gruppo comunista recita: Al terzo
comma, ultima riga, dopo le parole "a fini assistenziali"
aggiungere "e delle rendite da malattia professionale".
Ha chiesto di parlare il Consigliere Tonino, ne ha facoltà.
TONINO (P.C.I.):
Analogamente a quanto abbiamo fatto
all'art. 7, ritiriamo il nostro emendamento riconoscendoci in
quello presentato dal Presidente della Giunta.
PRESIDENTE:
L'emendamento presentato dal Gruppo comunista
è pertanto ritirato.
Do lettura dell'emendamento presentato dal Presidente della
Giunta:
All'art. 43, terzo comma, dopo le parole "e degli oneri
deducibili ..." eliminare "maggiorato dei redditi esentasse".
Lo pongo in votazione:
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
PRESIDENTE:
Pongo in votazione l'art. 43 nel testo così
emendato:
ART. 43
(Criteri per la determinazione
dei canoni)
1.
Per la determinazione del canone di locazione degli
alloggi di cui all'art. 1 della presente legge, gli Enti gestori si
basano sul reddito complessivo del nucleo familiare degli
assegnatari, così come indicato al precedente art.
5,
e sul
valore locativo degli alloggi.
2.
Alla formazione del reddito annuo complessivo del
nucleo familiare concorre anche il reddito prodotto dai conviventi
in forma continuativa a qualunque titolo.
3.
Si considera reddito annuo complessivo il reddito
imponibile fiscale, al lordo delle imposte e al netto dei
contributi previdenziali e assistenziali, degli assegni familiari e
degli oneri deducibili, con esclusione dei redditi soggetti a
tassazione separata e dei sussidi concessi da Enti pubblici a fini
assistenziali.
4.
Qualora alla formazione del reddito concorrano
redditi da lavoro dipendente, questi sono calcolati nella misura
del sessanta per cento.
5.
In caso di reddito misto, gli eventuali oneri
deducibili vanno detratti o dal reddito di lavoro dipendente o
dall'insieme degli altri redditi a seconda della maggiore entità
dell'uno o dell'altro.
6.
Il reddito complessivo è inoltre diminuito di lire
1.500.000 in misura fissa, per ogni familiare che risulti a carico
dell'assegnatario o di altra persona del suo nucleo
familiare.
7.
Per l'individuazione di familiari a carico si
rinvia al disposto di cui all'art. 15 del D.P.R. 29 settembre 1973,
n. 597.
8.
Gli Enti gestori richiedono, almeno biennalmente e
successivamente al 1° giugno, agli assegnatari, che sono tenuti a
fornirla nei termini all'uopo stabiliti, documentazione atta a
comprovare la situazione di lavoro, reddituale, e la condizione non
professionale di ogni componente il nucleo familiare e comunque di
tutti coloro che occupano stabilmente l'alloggio.
9.
Per tali accertamenti essi possono avvalersi degli
organi dell'Amministrazione dello Stato e degli Enti locali e sono
autorizzati a chiedere informazioni e certificazioni.
10.
L'accertamento del reddito deve avvenire tramite
presentazione da parte dell'assegnatario di copia della
dichiarazione dei redditi relativi all'anno precedente per ogni
componente il nucleo familiare e per ogni convivente che svolga
attività lavorativa autonoma o dipendente o percepisca
pensione.
11.
Qualora l'assegnatario non produca, nei termini
prefissati, la documentazione richiesta dall'Ente gestore, verrà
applicato il canone di cui al successivo art. 48 punto G).
12.
In relazione ai caratteri oggettivi degli alloggi,
gli Enti gestori definiscono il canone di locazione secondo le
disposizioni di cui al seguente art. 45.
ESITO DELLA VOTAZIONE
Presenti 31
Votanti 30
Favorevoli 30
Astenuti 1 (Sandri)
Il Consiglio approva
PRESIDENTE:
Do lettura dell'art. 44:
ART. 44
(Requisiti per la permanenza nell'alloggio)
1. Ai fini del mantenimento del diritto alla locazione,
l'assegnatario, gli altri componenti il suo nucleo familiare e
comunque tutti coloro che occupano stabilmente l'alloggio devono
essere in possesso dei requisiti di cui al precedente art. 6, fatta
eccezione per quelli di cui alle lettere b) ed e) che si intendono
così sostituiti:
b) residenza anagrafica nell'alloggio in godimento;
e) reddito annuo complessivo, calcolato secondo le modalità
di cui all'art. 43, non superiore al doppio del limite
corrispondente alla prima classe dei nuclei familiari di cui alla
tabella A) allegata alla presente legge.
PRESIDENTE:
All'art. 44 vi è l'emendamento presentato dal
Gruppo comunista, di cui do lettura:
Il punto e) è così modificato:
e) reddito annuo complessivo, calcolato secondo le modalità di
cui all'art. 43, non superiore al doppio del limite determinato in
funzione della composizione del nucleo familiare dalla tabella A)
allegata alla presente legge.
Lo pongo in votazione:
ESITO DELLA VOTAZIONE
Presenti 31
Votanti 11
Favorevoli 11
Astenuti 20 (Beneforti, Bondaz, Borbey, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stévenin, Tamone e Voyat)
Il Consiglio non approva
PRESIDENTE:
Pongo in votazione l'art. 44 nel suo testo
originario:
ESITO DELLA VOTAZIONE
Presenti 31
Votanti 20
Favorevoli 20
Astenuti 11 (Aloisi, Bajocco, Baldassarre, Breuvé, Dolchi,
Mafrica, Millet, Pascale, Sandri, Tonino e Torrione)
Il Consiglio approva
PRESIDENTE:
Do lettura dell'art. 45:
ART. 45
(Determinazione del valore locativo)
1. Il valore locativo dell'alloggio è determinato dal
prodotto fra il costo unitario di produzione e la superficie
convenzionale dell'alloggio medesimo.
2. La superficie convenzionale è determinata dalla somma dei
seguenti elementi con applicazione del coefficiente unico
1:
a)
l'intera superficie dell'unità immobiliare;
b)
il 25% della superficie di balconi, terrazze,
cantine ed altri accessori similari.
3. Il costo unitario di produzione si ottiene moltiplicando
il costo base per i coefficienti correttivi.
4. Il costo base è determinato dal valore risultante dal
disposto degli artt. 14 e 22 della legge dello Stato 27.7.1978, n.
392, ridotto del 20%.
5. I coefficienti correttivi del costo base sono i
seguenti:
A) Tipologia.
Si fa riferimento alla categoria catastale con l'applicazione
dei coefficienti di cui all'art. 16, primo comma, della legge dello
Stato 27.7.1978, n. 392.
B) Classe demografica dei comuni.
Si applicano i seguenti coefficienti:
a)
0,90 per gli immobili siti in comuni con
popolazione superiore a diecimila abitanti;
b)
0,80 per gli immobili siti in comuni con
popolazione fino a diecimila abitanti.
Il coefficiente 0,80 è applicato anche agli alloggi ubicati
nei comuni con popolazione inferiore a cinquemila abitanti.
C) Ubicazione.
A tutto il patrimonio di edilizia residenziale pubblica si
applica il coefficiente pari a 1.
D) Livello del piano.
A tutto il patrimonio di edilizia residenziale pubblica si
applica il coefficiente pari a 1.
E) Vetustà.
Si applicano le disposizioni previste dall'art. 20 della
legge dello Stato del 27.7.1978, n. 392.
F) Stato di conservazione e manutenzione.
Si applicano le disposizioni previste dall'art. 21 della
legge dello Stato del 27.7.1978, n. 392.
PRESIDENTE:
Pongo in votazione l'art. 45 testè letto:
ESITO DELLA VOTAZIONE
Presenti 32
Votanti 31
Favorevoli 31
Astenuti 1 (Sandri)
Il Consiglio approva
PRESIDENTE:
Do lettura dell'art. 46:
ART. 46
(Rapporto fra valore locativo e canone di locazione)
1. Il canone annuo di locazione degli alloggi di cui al
precedente art. 1 è stabilito nella misura del 3, 85% del valore
locativo.
PRESIDENTE:
Pongo in votazione l'art. 46 testè letto:
ESITO DELLA VOTAZIONE
Presenti 32
Votanti 31
Favorevoli 31
Astenuti 1 (Sandri)
Il Consiglio approva
PRESIDENTE:
Do lettura dell'art. 47:
ART. 47
(Integrazione e aggiornamento del canone)
1. Per gli alloggi ultimati prima dell'entrata in vigore
della presente legge, il canone definito a norma dell'art. 46 è
integrato dagli aggiornamenti annuali maturati fino al mese di
giugno dell'anno precedente all'applicazione della presente
legge.
2. Detti aggiornamenti sono computati:
a)
per gli alloggi ultimati prima dell'entrata in
vigore della legge dello Stato 27.7.1978, n. 392, sulla base del
60% della variazione dell'indice dei prezzi accertata dall'ISTAT
nel periodo compreso fra giugno 1978 e giugno dell'anno precedente
all'applicazione, da parte dell'Ente gestore, dei nuovi
canoni;
b)
per gli alloggi ultimati dopo l'entrata in vigore
della citata legge n. 392 del 1978 sulla base del 60% della
variazione dell'indice dei prezzi accertata dall'ISTAT nel periodo
compreso fra giugno dell'anno di ultimazione e giugno dell'anno
precedente all'applicazione, da parte dell'Ente gestore, dei nuovi
canoni.
3. Il canone determinato ai sensi del precedente comma è
successivamente aggiornato ogni anno nella misura del 75% della
variazione accertata dall'ISTAT per il periodo giugno/giugno.
L'aggiornamento è applicato con decorrenza dal 1° gennaio dell'anno
successivo a detto periodo.
4. Per gli alloggi ultimati dopo l'entrata in vigore della
presente legge, il canone definito a norma dell'art. 46 è
aggiornato:
a)
in sede di prima applicazione nella misura del 75%
della variazione accertata dall'ISTAT verificatasi tra il mese di
giugno dell'anno di ultimazione ed il mese di giugno dell'anno
precedente a quello dell'applicazione dell'aggiornamento che
decorre dal 1° gennaio;
b)
successivamente con le stesse modalità di cui al
precedente comma.
PRESIDENTE:
Pongo in votazione l'art. 47 testè letto:
ESITO DELLA VOTAZIONE
Presenti 32
Votanti 31
Favorevoli 31
Astenuti 1 (Sandri)
Il Consiglio approva
PRESIDENTE:
Do lettura dell'art. 48:
ART. 48
(Calcolo del canone di locazione)
1. Per la determinazione del canone di locazione degli
alloggi di edilizia residenziale pubblica gli Enti gestori
applicano il canone definito ai sensi dei precedenti artt. 46 e 47
nelle misure sottoindicate, tenuto conto del reddito complessivo
degli assegnatari, come definito al precedente art. 43;
A)
nella misura del 15% per gli assegnatari con
reddito effettivo annuo complessivo del nucleo familiare, derivante
esclusivamente da pensione sociale;
B)
nella misura del 20% per gli assegnatari con
reddito effettivo annuo complessivo del nucleo familiare, derivante
esclusivamente da pensione, non superiore all'importo di una
pensione minima INPS per la generalità dei lavoratori aumentato
dell'importo di una pensione sociale;
C)
nella misura del 40% per gli assegnatari con
reddito convenzionale annuo complessivo del nucleo familiare
inferiore al limite di reddito di cui all'art. 44 diminuito del
70%;
D)
nella misura del 60% per gli assegnatari con
reddito convenzionale annuo complessivo del nucleo familiare
superiore all'importo di cui al precedente punto C) e inferiore al
limite di reddito di cui all'art. 44 diminuito del 50%;
E)
nella misura dell'80% per gli assegnatari con
reddito annuo convenzionale complessivo del nucleo familiare
superiore all'importo di cui al precedente punto D) e inferiore al
limite di reddito di cui all'art. 44 diminuito del 30%;
F)
nella misura del 100% per gli assegnatari con
reddito annuo convenzionale complessivo del nucleo familiare
superiore all'importo massimo di cui al precedente punto E) e
uguale al limite di reddito di cui all'art. 44;
G)
applicazione del canone di cui alla legge dello
Stato del 27.7.1978, n. 392, per gli assegnatari con reddito annuo
convenzionale complessivo del nucleo familiare superiore
all'importo di cui al precedente punto F).
2.
I redditi di cui ai punti A e B si intendono
effettivi: quelli di cui ai punti successivi si intendono
determinati con le modalità stabilite dal precedente art.
43.
3.
Il canone di locazione non potrà in alcun caso
essere inferiore a lire 5.000 mensili a vano convenzionale.
4.
Il canone mensile viene arrotondato per eccesso
alle cento lire superiori.
PRESIDENTE:
All'art. 48 vi sono una serie di
emendamenti.
Do lettura dell'emendamento presentato dal Gruppo comunista:
Ai punti C), D), E), ed F) sostituire le parole "... limite di
reddito di cui all'art. 44 ..." con "... limite di revoca...".
Ha chiesto di parlare il Consigliere Tonino, ne ha facoltà.
TONINO (P.C.I.):
Questi emendamenti, purtroppo, non hanno
più ragione di essere votati, perchè strettamente collegati alla
modifica che avevamo proposto all'art. 44.
Voglio comunque ribadire che mantenere per il limite di revoca
un valore che non tenga conto della composizione del nucleo
familiare è secondo noi un errore. Avremmo preferito prevedere,
come per l'accesso, anche per la revoca, un aggancio alla
composizione del nucleo familiare e un calcolo del canone da pagare
sulla base di questo valore finale. Una piccola forbice per la
verità esiste, in quanto con questa legge, nel calcolo del limite
di revoca e nel calcolo del reddito, si considera la detrazione di
un milione e mezzo per i familiari a carico, ma è un distacco
minimo, che andrebbe meglio articolato.
I risultati forniti dalla Commissione che ha elaborato il testo,
che molto gentilmente ha rifatto i calcoli sulla base della nostra
proposta, secondo noi sono più equi: consentono anche a situazioni,
come si diceva prima, momentanee di più redditi, di non essere
soggetti alla revoca oppure al pagamento dell'equo canone. Questo
per ribadire la nostra impostazione. Anche in questo caso
l'applicazione pratica, rispetto alla quale presteremo attenzione,
ci dirà quali sono gli effetti; ad ogni modo, non credo sia il caso
di votare gli emendamenti che avevamo proposto all'art. 48.
PRESIDENTE:
Gli emendamenti presentati dal Gruppo
comunista all'art. 48 sono da intendersi ritirati.
Vi è un ulteriore emendamento presentato dal Consigliere Sandri,
di cui do lettura:
"Le misure previste dai punti A e B del primo comma sono ridotte
rispettivamente al 5% e al 15%".
Ha chiesto di parlare il Consigliere Sandri, ne ha facoltà.
SANDRI (N.S.):
L'emendamento presentato dal mio Gruppo
tende a ridurre, per le persone che hanno soltanto una pensione
sociale o una pensione minima della gestione INPS per i lavoratori,
le misure previste dal 15 al 5 per cento, e dal 20 al 15 per cento,
allo scopo di mettere in evidenza la situazione delle persone
anziane, che hanno un reddito mensile intorno alle 300 o 500 mila
lire al mese e che si troverebbero a pagare, se passano queste
percentuali, dei canoni di locazione non enormi, ma che incidono
per una percentuale piuttosto alta sul loro reddito già così
basso.
Non credo che questo emendamento richieda un grande sforzo da
parte della maggioranza e sarebbe anche un gesto interessante da
parte di chi, come noi, guadagna grosso modo dieci volte quello che
guadagnano le persone titolari di una pensione sociale.
In particolare voglio ricordare quanto detto stamattina dal
Consigliere repubblicano, che si dibatte fra rigore e permissività
e poi sceglie il rigore: Nuova Sinistra, per sua fortuna, fra
rigore e permessività, sceglie la solidarietà e credo che essere
solidali con le persone, che viaggiano soltanto su una pensione
sociale, sia un fatto doveroso.
PRESIDENTE:
Pongo in votazione l'emendamento presentato
dal Consigliere Sandri:
ESITO DELLA VOTAZIONE
Presenti 32
Votanti 12
Favorevoli 12
Astenuti 20 (Beneforti, Bondaz, Borbey, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stévenin, Tamone e Voyat)
Il Consiglio non approva
PRESIDENTE:
Pongo in votazione l'art. 48 nel suo testo
originario:
ESITO DELLA VOTAZIONE
Presenti 32
Votanti 21
Favorevoli 20
Contrari 1
Astenuti 11 (Aloisi, Bajocco, Baldassarre, Breuvé, Cout, Dolchi,
Mafrica, Millet, Pascale, Tonino e Torrione)
Il Consiglio approva
PRESIDENTE:
Do lettura dell'art. 49:
ART. 49
(Collocazione nelle fasce di reddito)
1.
Gli assegnatari sono collocati nelle fasce di
reddito di cui al precedente art. 48 sulla base della
documentazione prodotta e degli accertamenti effettuati a norma
dell'art. 43.
2.
L'eventuale variazione della collocazione degli
assegnatari nelle fasce di reddito e del canone di locazione ha
effetto dal 1° gennaio dell'anno successivo a quello nel quale è
stata accertata la modificazione della situazione reddituale, ad
eccezione di quanto previsto dal secondo e terzo comma del
precedente art. 28.
PRESIDENTE:
All'art. 49 vi è la proposta del Gruppo
comunista di un emendamento aggiuntivo:
Aggiungere il seguente terzo comma:
3. qualora la variazione della situazione reddituale sia
segnalata e documentata direttamente dagli assegnatari, l'Ente
gestore provvede entro trenta giorni all'aggiornamento del canone e
della collocazione nelle fasce di reddito.
Ha chiesto di parlare il Consigliere Bajocco, ne ha facoltà.
BAJOCCO (P.C.I.):
Colui che dovrà gestire questa legge
ogni anno, nel mese di giugno, chiederà a tutti gli inquilini di
dichiarare la situazione della propria famiglia e con il ° gennaio
successivo dovrà stabilire l'importo che dovranno pagare. Ci
chiediamo perchè - ed è questo il senso del nostro emendamento -
dobbiamo aspettare circa un anno; mettiamo il caso che nel mese di
febbraio un figlio se ne vada via da casa, che il marito muoia
...
(Battute in aula provenienti dai banchi consiliari)
È una legge seria, siamo seri: è l'articolo che è poco serio.
Supponiamo che succeda qualcosa in una famiglia nel mese di
gennaio-febbraio: i componenti devono aspettare un anno prima di
essere collocati nella fascia loro spettante per la nuova
situazione che si è creata. È per questa ragione che l'emendamento
dice: "qualora la variazione della situazione reddituale sia
segnalata e documentata direttamente dagli assegnatari, l'Ente
gestore provvede entro trenta giorni all'aggiornamento del canone e
della collocazione nelle fasce di reddito".
Non ci siamo al Governo nazionale, c'è il Pentapartito. Il D.L.
5.3.1986, n. 57, all'art. 2 dice: "Le detrazioni per i carichi di
famiglia sono rapportate a mese e competono dal mese in cui si sono
verificate a quelle in cui sono cessate le condizioni richieste".
Mi auguro che questo qualcosa di buono che c'è qui sia messo in
pratica anche da noi.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Je dois dire à M. Bajocco qu'il a
présenté une liste des possibilités qui pourraient être favorables
à l'Institut et défavorables à l'intéressé, mais il n'a pas pris en
considération tous les autres cas, qui, en revanche, pourraient
être favorables à l'intéressé et défavorables à l'Institut. C'est
justement pour le principe de solidarité qu'on peut tranquillement
faire référence au leur janvier. Sans doute il y aura, à la fin,
quelqu'un qui a gagné et quelqu'un qui a perdu.
ESITO DELLA VOTAZIONE
Presenti 32
Votanti 12
Favorevoli 12
Astenuti 20 (Beneforti, Bondaz, Borbey, Chabod, De Grandis,
Faval, Fosson, Lanièce, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stévenin, Tamone e Voyat)
Il Consiglio non approva
PRESIDENTE:
Pongo in votazione l'art. 49 nel testo
originario:
ESITO DELLA VOTAZIONE
Presenti 32
Votanti 21
Favorevoli 20
Contrari 1
Astenuti 11 (Aloisi, Bajocco, Baldassarre, Breuvé, Cout, Dolchi,
Mafrica, Millet, Pascale, Tonino e Torrione)
Il Consiglio approva
PRESIDENTE:
Do lettura dell'art. 50:
ART. 50
(Locazione delle autorimesse)
1.
I criteri di assegnazione e di revoca delle
autorimesse sono stabiliti da apposito regolamento, approvato
dall'Ente gestore, sentito l'Ente proprietario.
2.
Alle autorimesse è applicato un canone stabilito
annualmente dall'Ente gestore, sentito l'Ente proprietario, il
quale è tenuto ad indicare il livello minimo del canone
medesimo.
3.
Il rapporto di locazione è regolato da apposito
contratto separato da quello dell'alloggio.
PRESIDENTE:
Pongo in votazione l'art. 50 testè letto:
ESITO DELLA VOTAZIONE
Presenti 31
Votanti 31
Favorevoli 31
Astenuti 1 (Sandri)
Il Consiglio approva
PRESIDENTE:
Do lettura dell'art. 51:
ART. 51
(Fondo sociale)
1.
Nell'ambito regionale è istituito il fondo sociale
da utilizzarsi per la corresponsione di contributi agli assegnatari
che non siano temporaneamente in grado di sostenere l'onere per il
rimborso dei servizi accessori prestati dall'Ente gestore, ed
eventualmente per i cambi di alloggio.
2.
L'accertamento delle condizioni che impediscono di
far fronte alle spese di cui al comma precedente è affidato al
personale specializzato delle competenti Amministrazioni.
3.
Il Consiglio regionale, su proposta della Giunta
regionale, provvede con apposito regolamento a determinare le
modalità e le forme di costituzione e di funzionamento del fondo
sociale.
PRESIDENTE:
Pongo in votazione l'art. 51 testè letto:
ESITO DELLA VOTAZIONE
Presenti 32
Votanti 31
Favorevoli 31
Astenuti 1 (Sandri)
Il Consiglio approva
PRESIDENTE:
Do lettura dell'art. 52:
TITOLO VI
(Norme finali e transitorie)
ART. 52
(Bandi di concorso già pubblicati)
1.
L'assegnazione degli alloggi relativi ai bandi di
concorso già pubblicati alla data di entrata in vigore della
presente legge continua ad essere disciplinata dal D.P.R.
30.12.1972, n. 1035 e successive modificazioni ed
integrazioni.
2.
Le graduatorie formulate ai sensi del citato D.P.R.
n. 1035 del 1972 conservano la loro efficacia fino all'approvazione
delle graduatorie formulate a norma della presente legge.
PRESIDENTE:
Pongo in votazione l'art. 52 testè letto:
ESITO DELLA VOTAZIONE
Presenti 32
Votanti 31
Favorevoli 31
Astenuti 1 (Sandri)
Il Consiglio approva
PRESIDENTE:
Do lettura dell'art. 53:
ART. 53
(Emanazione dei bandi)
1.
In sede di prima applicazione della presente legge,
i bandi di concorso di cui all'art. 9 vengono emanati entro sei
mesi dall'entrata in vigore della legge medesima.
2.
Entro lo stesso termine il Presidente della Giunta
regionale provvede alla nomina della commissione di cui all'art.
14.
PRESIDENTE:
Pongo in votazione l'art. 53 testè letto:
ESITO DELLA VOTAZIONE
Presenti 32
Votanti 31
Favorevoli 31
Astenuti 1 (Sandri)
Il Consiglio approva
PRESIDENTE:
Do lettura dell'art. 54:
ART. 54
(Regolarizzazione dei rapporti locativi)
1.
Nei confronti di coloro che alla data di entrata in
vigore della presente legge occupano alloggi di edilizia
residenziale pubblica procurati a titolo precario da parte di Ente
pubblico è disposta l'assegnazione definitiva dell'alloggio in
uso.
2.
L'assegnazione di cui al comma precedente è
subordinata all'accertamento del possesso da parte degli occupanti
dei requisiti previsti al precedente art. 44 e al pagamento anche
rateale, di tutti i canoni e le spese dovuti.
PRESIDENTE:
Pongo in votazione l'art. 54 testè letto:
ESITO DELLA VOTAZIONE
Presenti 32
Votanti 31
Favorevoli 31
Astenuti 1 (Sandri)
Il Consiglio approva
PRESIDENTE:
Do lettura dell'art. 55:
ART. 55
(Collocazione nelle fasce di reddito)
1. In sede di prima applicazione della disciplina di cui alla
presente legge, la collocazione degli assegnatari alla fascia di
reddito di appartenenza ha effetto, ai fini dell'applicazione del
relativo canone di locazione, entro sei mesi dall'entrata in vigore
della legge medesima e comunque compatibilmente con i tempi tecnici
necessari all'Ente gestore.
PRESIDENTE:
Pongo in votazione l'art. 55 testè letto:
ESITO DELLA VOTAZIONE
Presenti 32
Votanti 31
Favorevoli 31
Astenuti 1 (Sandri)
Il Consiglio approva
PRESIDENTE:
Do lettura dell'art. 56:
ART. 56
(Accertamento dei redditi)
1. In sede di prima applicazione delle norme di cui al
precedente art. 38 ed ai fini della emissione del preavviso di
decadenza, l'accertamento dei redditi deve essere compiuto entro
l'anno successivo a quello della entrata in vigore della presente
legge.
PRESIDENTE:
Pongo in votazione l'art. 56 testè letto:
ESITO DELLA VOTAZIONE
Presenti 32
Votanti 31
Favorevoli 31
Astenuti 1 (Sandri)
Il Consiglio approva
PRESIDENTE:
Do lettura dell'art. 57:
ART. 57
(Variazione dei limiti di reddito)
1. La Giunta regionale, entro il mese di giugno di ogni anno
provvede a variare i limiti di reddito di cui all'allegato A),
avuto riguardo all'andamento dell'indice dei prezzi al consumo per
famiglie di operai e impiegati verificatosi nell'anno
precedente.
PRESIDENTE:
Pongo in votazione l'art. 57 testè letto:
Presenti 32
Votanti 31
Favorevoli 31
Astenuti 1 (Sandri)
Il Consiglio approva
PRESIDENTE:
Do lettura dell'art. 58:
ART. 58
(Destinazione e modalità di impiego dei fondi derivanti dalla
cosiddetta gestione speciale)
1. La Giunta regionale nel determinare con proprio
provvedimento le quote del canone di cui all'art. 41, disciplina la
destinazione e le modalità di impiego delle risorse finanziarie e
delle disponibilità della gestione speciale di cui all'art. 10 del
D.P.R. 30.12.1972, n. 1036 e successive modificazioni.
PRESIDENTE:
Pongo in votazione l'art. 58 testè letto:
ESITO DELLA VOTAZIONE
Presenti 32
Votanti 31
Favorevoli 31
Astenuti 1 (Sandri)
PRESIDENTE:
Do lettura dell'art. 59:
ART. 59
(Approvazione di modelli-tipo)
1.
La Giunta regionale, entro novanta giorni dalla
data di entrata in vigore della presente legge, approva lo
schema-tipo di contratto di locazione degli alloggi al quale
dovranno essere adeguati i contratti da stipularsi da parte
dell'Ente gestore.
2.
La Giunta regionale, entro novanta giorni
dall'entrata in vigore della presente legge, approva lo schema-tipo
del bando di concorso per l'assegnazione degli alloggi e il
modulo-tipo della domanda.
PRESIDENTE:
Pongo in votazione l'art. 59 testè letto:
ESITO DELLA VOTAZIONE
Presenti 32
Votanti 31
Favorevoli 31
Astenuti 1 (Sandri)
Il Consiglio approva
PRESIDENTE:
Do lettura dell'art. 60:
ART. 60
(Relazione della Giunta sul primo biennio di vigenza della
nuova normativa)
1. Entro il trimestre successivo al primo biennio di vigenza
della presente legge, la Giunta regionale è tenuta a presentare al
Consiglio regionale una relazione sugli effetti derivanti
dall'applicazione della nuova normativa.
PRESIDENTE:
Pongo in votazione l'art. 60 testè letto:
ESITO DELLA VOTAZIONE
Presenti 32
Votanti 31
Favorevoli 31
Astenuti 1 (Sandri)
Il Consiglio approva
PRESIDENTE:
Do lettura dell'art. 61:
ART. 61
(Abrogazione di norme)
1. Sono abrogate assieme alle altre norme incompatibili con
la presente legge, le disposizioni speciali concernenti la riserva
di alloggi di edilizia residenziale pubblica per specifiche
categorie di cittadini.
PRESIDENTE:
Vi è un emendamento presentato dal Presidente
della Giunta, di cui do lettura:
Dopo le parole "categorie di cittadini" aggiungere "ivi comprese
quelle di cui alla L.R. 11.4.1984, n. 7".
Lo pongo in votazione:
ESITO DELLA VOTAZIONE
Presenti 31
Votanti 30
Favorevoli 30
Astenuti 1 (Sandri)
Il Consiglio approva
PRESIDENTE:
Pongo in votazione l'art. 61 nel testo così
emendato:
ART. 61
(Abrogazione di norme)
1. Sono abrogate assieme alle altre norme incompatibili con
la presente legge, le disposizioni speciali concernenti la riserva
di alloggi di edilizia residenziale pubblica per specifiche
categorie di cittadini ivi comprese quelle di cui alla L.R.
11.4.1984, n
.
7.
ESITO DELLA VOTAZIONE
Presenti: 31
Votanti: 30
Favorevoli: 30
Astenuti: 1 (Sandri)
Il Consiglio approva
PRESIDENTE:
All'allegato A) vi è l'emendamento
sostitutivo presentato dal Gruppo comunista, di cui do lettura:
Sostituire la tabella allegato A) con la seguente:
Nuclei familiari composti da: Reddito complessivo
1 persona 10.800.000
2 persone 12.800.000
3 persone 14.800.000
4 persone 16.800.000
5 persone 17.800.000
6 persone 18.800.000
7 o più persone 19.800.000
Ha chiesto di parlare il Consigliere Tonino, ne ha facoltà.
TONINO (P.C.I.):
La proposta di modificare la tabella,
nella logica dei nostri emendamenti, era subordinata alla
bocciatura degli altri. Se fosse passata la nostra impostazione,
per quanto riguarda la determinazione dei limiti di accesso e di
revoca, e, soprattutto, se fosse passato l'emendamento all'art. 7,
che consente, anche per la determinazione del reddito per
l'accesso, la detrazione di un milione e mezzo - cosa che è
prevista da altre leggi regionali - al limite, la tabella
dell'articolato poteva anche rimanere così come è, perchè una
graduazione di un certo tipo c'era. Invece il giudizio che oggi
diamo sulla forbice che c'è fra le famiglie di un componente, o di
due, tre componenti è negativo.
La tabella è stata studiata in termini convenzionali; quello che
fa fede è il primo reddito di L. 10.800.000, che poi diventa con il
60% 16 o 17 milioni, mentre lo scarto rispetto a famiglie composte
da due o tre persone diventa di volta in volta dalle seicentomila
lire a un milione soltanto.
La proposta che avanziamo è di avere una articolazione maggiore
in modo da consentire, soprattutto per le famiglie con composizione
media, vale a dire quel le composte da tre, quattro, cinque
persone, di poter accedere con una certa facilità all'edilizia
residenziale pubblica, essendo poi gli altri punteggi, quali la
presenza degli handicappati, le particolari condizioni igieniche
abitative, discriminanti nella scelta.
Non può essere il reddito l'unico discriminante; intanto perchè
il reddito stesso riflette una situazione che può modificarsi nel
tempo ed è abbastanza assurdo impedire l'accesso alla edilizia
residenziale pubblica proprio a nuclei familiari di tre, quattro
persone, che hanno un reddito medio e che vivono in condizioni
abitative discutibili. Questo l'ho detto all'inizio e questa rimane
la nostra impostazione; lo vedremo nella pratica cosa
significhi.
L'articolazione che proponiamo non è niente di trascendentale; è
fatta con un altro ragionamento, che tende a migliorare le
possibilità di accesso per le famiglie di cui parlavo prima.
PRESIDENTE:
Pongo in votazione l'emendamento sostitutivo
della tabella A) testè letto:
ESITO DELLA VOTAZIONE
Presenti 31
Votanti 12
Favorevoli 12
Astenuti 19 (Beneforti, Bondaz, Borbey, Chabod, De Grandis,
Faval, Fosson, Lanièce, Lanivi, Maquignaz, Martin, Perrin,
Pollicini, Ricco, Rolando, Rollandin, Stévenin, Tamone e Voyat)
Il Consiglio non approva
PRESIDENTE:
Pongo in votazione la tabella A) nel suo
testo originale:
ESITO DELLA VOTAZIONE
Presenti 31
Votanti 20
Favorevoli 19
Contrari 1
Astenuti 11 (Aloisi, Bajocco, Baldassarre, Breuvé, Cout, Dolchi,
Mafrica, Millet, Pascale, Tonino e Torrione)
Il Consiglio approva
PRESIDENTE:
Si passa alle dichiarazioni di voto.
Ha chiesto di parlare il Consigliere Tonino, ne ha facoltà.
TONINO (P.C.I.):
Una dichiarazione di voto brevissima
perchè noi voteremo questo provvedimento, malgrado la legge che
approva il Consiglio non sia quella che avremmo voluto. Però, il
fatto che si sia potuto discutere anche di parti della legge, che
fin dall'inizio abbiamo detto essere alquanto discutibili e
sbagliate, è un fatto positivo, è un sistema che dovremmo adottare
sempre nell'approvare atti legislativi di una certa importanza.
Credo che abbia anche pesato, da questo punto di vista,
l'iniziativa degli abitanti del quartiere: è stata una cosa utile.
Lo dico perchè qualcuno ha avuto il cattivo gusto di polemizzare su
una iniziativa che abbiamo intrapreso al quartiere Europa e, lo
ripeto, ritengo questa polemica davvero di cattivo gusto, perchè la
disponibilità a discutere con qualsiasi categoria di cittadini, con
qualsiasi forza economica e sociale i provvedimenti, per quello che
sono, per quello che possono significare, è una regola della
democrazia.
Abbiamo esercitato in quella occasione grande correttezza, senza
andare lì a sollevare polveroni inutili, bensì sollevando questioni
essenziali, tant'è - ed è questo il fatto positivo - che le
questioni lì sollevate sono state sostanzialmente accolte da questo
Consiglio regionale con una discussione franca, positiva e
buona.
Pur mantenendo le nostre riserve per la parte che riguarda le
aliquote, le fasce di reddito, dobbiamo riconoscere che la
disponibilità, preannunciata dal Presidente della Giunta, e
l'emendamento, di cui do atto ai membri della Commissione, inserito
all'art. 60, che prevede, dopo due anni di applicazione di questa
legge, una relazione della Giunta al Consiglio regionale - atto
positivo, che consentirà a tutti di valutarne gli effetti (di
questo devo dare atto al Consigliere Torrione di essere stato il
proponente) - sono tutti elementi positivi per valutare nel
complesso quale sarà l'incidenza di questa legge. Queste sono le
ragioni per cui voteremo il provvedimento, anche se alcune parti
che non condividiamo.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.):
Sarò molto breve, ma voglio sottolineare
in questa sede l'atteggiamento del Partito Comunista, che passa per
sostanzialmente accolti i suoi emendamenti quando sono stati tutti
regolarmente bocciati dalla maggioranza. L'uso delle ventose può
essere un buon metodo per arrampicarsi sugli specchi, ma non è
detto sia un buon metodo per evitare il titolo, che si poteva
leggere su un giornale di ieri: "il Partito Comunista Francese è in
fase di liquidazione". La Francia è molto vicina ...
Mi asterrò su questa legge, non per il gusto di differenziarmi o
di non far passare all'unanimità una legge importante, ma
sostanzialmente perchè non credo che questa legge tuteli
sufficientemente le categorie più disagiate. Ho dei grossi dubbi
sulla sua applicazione, in quanto porterà ad una troppo grande
mobilità delle persone, che usufruiscono degli alloggi di case
popolari, e, "dulcis in fundo", per l'atteggiamento della
maggioranza che, quando si discutono gli emendamenti, non prende
mai in considerazione gli emendamenti delle forze più piccole
numericamente di questo Consiglio.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.):
Molto brevemente, anche perchè vorrei
sottolineare un dato positivo: come a volte, su certi
provvedimenti, i rapporti fra maggioranza e opposizione si
stabiliscono su una lunghezza d'onda, che poi facilita la
discussione dei provvedimenti, l'approfondimento e, addirittura,
ove possibile, anche un testo legislativo migliore, più adeguato
alle esigenze della gente.
Devo riconoscere che ci sono state, anche da parte delle forze
di maggioranza, grazie ad un'opera di mobilitazione da parte dei
cittadini, una disponibilità, una sensibilità ad accogliere alcune
istanze, che erano a nostro avviso estremamente giustificate,
soprattutto trattandosi di un provvedimento che riguarda cittadini
meno abbienti, con fasce di reddito piuttosto basse.
Ritengo che le opposizioni abbiano fatto, nel loro complesso,
un'opera di stimolo indispensabile, partendo da ottiche e
prospettive diverse. Il risultato è positivo e ci compiacciamo di
aver conseguito questo obiettivo in questa sede, dando atto alla
maggioranza di non essersi chiusa, ma di essersi aperta a quelle
che erano delle proposizioni, che venivano dai banchi
dell'opposizione, che si collegavano, soprattutto, ad istanze che
venivano dai cittadini.
Voteremo questa legge anche perchè ci sono stati degli impegni
precisi da parte del Presidente della Giunta di venire a riferire
al Consiglio dopo un periodo che chiamerei di rodaggio di questa
legge, oltre a quanto già stabilito dall'art. 60, che prevede una
definizione dello stato dell'applicazione della legge dopo un certo
numero di anni.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO (P.C.I.):
Vorrei solo tranquillizzare il
Consigliere Sandri. Non è che tutti gli emendamenti del Partito
Comunista non sono stati accettati, ma il problema è questo: in
Commissione il Gruppo comunista aveva già presentato degli
emendamenti e, guarda caso, l'art. 2 è stato già modificato in
Commissione, l'art. 45 è stato modificato in Commissione, sempre su
proposta del Partito Comunista, la modifica all'art. 32 sulla
mobilità era stata già accettata in Commissione. Avevamo chiesto
una modifica all'art. 6, che non era stata presa in considerazione
in Commissione, però, nel giro di questi venticinque giorni, sono
stati rivisti l'art. 7, sul problema dell'esentasse, e l'art. 37,
sul problema della revoca.
Non è esattamente quello che volevamo, riguardo a questa legge;
volevamo rivedere anche l'aspetto delle fasce, che a nostro avviso
sono ancora troppo basse. Mi auguro che nel giro di questi anni si
possano riprendere in esame certi aspetti per migliorare ancora la
legge. Per queste ragioni voteremo a favore.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Nonostante la scarsa fiducia nei
confronti di questa maggioranza, di questo esecutivo, voterò a
favore di questo provvedimento di legge e non cercherò meriti,
perchè se qui c'è un merito, lo hanno avuto gli inquilini delle
Case Popolari, che si sono mobilitati, costringendo questa
maggioranza a modificare il proprio atteggiamento.
Voterò questo provvedimento di legge ribadendo che dovremo
sollecitare gli altri cittadini a far sì che questa maggioranza
modifichi il proprio modo di governare.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI (M.S.I.):
Solo per dichiarare il voto favorevole
del Movimento Sociale Italiano a questo disegno di legge.
PRESIDENTE:
Pongo in votazione la legge nel suo complesso
per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti 31
Votanti 30
Favorevoli 29
Contrari 1
Astenuti 1 (Sandri)
Il Consiglio approva
