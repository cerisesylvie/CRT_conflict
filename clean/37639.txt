Classificazione
COMMERCIO
Fiere, mostre e mercati
TRASPORTI E VIABILITÀ
Trasporti
TURISMO E INDUSTRIA ALBERGHIERA
Contributi, incentivi



Oggetto del Consiglio n. 1346 del 16 luglio 2015 - Resoconto
OGGETTO N. 1346/XIV - Interpellanza: "Previsione di un
eventuale servizio di trasporto gratuito a favore di visitatori e
turisti per recarsi da EXPO-Milano in Valle d'Aosta".
Président
- Pour l'illustration, la parole à la
Conseillère Certan.
Certan (ALPE)
- Merci Monsieur le Président.
Su EXPO 2015 abbiamo dei ritorni...direi contrastanti:
l'affluenza non è quella prevista, quella che avrebbe dovuto
portare a 20 milioni di visitatori, almeno per adesso; nello stesso
tempo, però, pare anche un interessante luogo di intrattenimento
per passare una giornata o due che apre anche degli scenari su
Paesi del mondo sconosciuti e di cui non si sarebbero conosciute le
caratteristiche, e quindi ci sono finora diverse interpretazioni su
questa esposizione.
Noi crediamo - l'abbiamo sempre ripetuto e l'abbiamo sempre
sostenuto - che EXPO 2015 poteva e può essere sicuramente un luogo
per la promozione turistica e comunque per far conoscere la Valle
d'Aosta. Nonostante questo, siamo stati molto critici nella
costituzione di una società partecipata apposta, che gestisse
questo, ma comunque crediamo che adesso, a pochi giorni
dall'inaugurazione del nostro
stand
, sia importante far
sinergia e comunque lavorare tutti insieme per promuovere davvero
tutto quello che la Valle d'Aosta ha. Avevamo visto che c'era un
servizio istituito da EXPO VdA, un servizio di pullman-navetta
gratuito per portare i valdostani a visitare nella settimana
dedicata alla Valle d'Aosta, dove la Valle d'Aosta avrà uno
stand
espositivo.
L'obiettivo principale della costituzione di EXPO VdA l'abbiamo
nella sua stessa costituzione, nella legge regionale del 2014.
L'articolo 1, in particolare, dice:
"...in coerenza con gli
obiettivi regionali di promozione turistica e di valorizzazione
delle risorse del territorio valdostano
"
e poi
l'articolo 3 dice che:
"L'oggetto sociale di EXPO VdA consiste
nell'allestimento e nella gestione di spazi presso padiglioni
istituzionali nell'ambito di EXPO Milano 2015 e nello svolgimento
di ogni attività utile alla promozione turistica e di immagine
della Regione"
. Ecco, quindi per le finalità che aveva questa
società, credo che sicuramente possa anche rientrare nei suoi
compiti costitutivi organizzare dei pullman che portino i
valdostani a visitare lo
stand
della Valle d'Aosta a EXPO.
Non so quanta promozione turistica della Valle d'Aosta faccia
questo, ma sicuramente, come dicevo prima, risponde un po'
all'obiettivo di far conoscere ai valdostani innanzitutto che cosa
EXPO VdA e la Regione Valle d'Aosta hanno fatto a Milano, perché
sicuramente questo può essere...e poi eventualmente dà la
possibilità ai valdostani di visitare un po' l'EXPO.
Credo però che l'obiettivo principale sia un altro: quello di
portare (così almeno avevamo capito l'anno scorso) i turisti da
Milano ad Aosta; ecco perché chiediamo, con la nostra
interpellanza, in particolare con la domanda n. 3, se è previsto o
si intende prevedere anche un servizio di trasporto gratuito da
Milano ad Aosta, non solo per portare i valdostani a EXPO, ma anche
i turisti (e forse questo avrebbe più senso, soprattutto adesso, in
estate) in Valle d'Aosta, anche proprio per quello che sta
succedendo in Valle d'Aosta in questo periodo: abbiamo aperto e
inaugurato una funivia molto bella e accattivante, sicuramente
unica, che va sul Monte Bianco, abbiamo tutti i festeggiamenti dei
150 anni al Breuil, quindi ci immaginavamo che ci fosse anche un
po' di ritorno da questa iniziativa.
Oggi, poi (ma l'avevo già letto, eh, l'avevamo letto la scorsa
volta quando abbiamo fatto l'interpellanza), EXPO si appoggia anche
sul servizio...diciamo di prenotazione, informazione e acquisto
biglietti della tratta che è già prevista per Milano e sul sito
della Regione in questi giorni si vede solo questo: il bus di
linea, con forse già delle fermate e dei viaggi potenziati...non
so, comunque so che sono stati potenziati a livello anche di
servizio ferroviario, quindi c'è questo, ma non siamo a conoscenza
di un servizio
ad hoc
da Milano ad Aosta soprattutto per i
turisti. Nella domanda n. 1 e n. 2 chiediamo qual è il costo
previsto per tale servizio di trasporto fornito dalla società di
Arnad "VITA Group", che prevede appunto la prenotazione dei
valdostani direttamente sul sito di VITA Group (ma credo che sia in
collaborazione con la Regione), e vorremmo avere qualche
informazione anche sugli accordi fra EXPO e la società che fornisce
il servizio. Grazie.
Président
- Pour la réponse, la parole à l'Assesseur
Marguerettaz.
Marguerettaz (UV)
- Sì, grazie.
Nel mese di febbraio 2015 la società EXPO VdA ha pubblicato sul
proprio sito Internet l'avviso di manifestazione di interesse per
l'affidamento mediante cottimo fiduciario, ai sensi della legge
36/2011, del servizio di navetta da e verso Milano per il periodo
dal 24 al 30 luglio e cinque società hanno manifestato il loro
interesse entro il termine stabilito del 10 marzo; EXPO VdA quindi
ha provveduto all'invito a presentare l'offerta entro il 21 di
aprile. Sono pervenute nei termini tre offerte: l'Autonoleggi Valle
d'Aosta, la SAVDA e la VITA. Il servizio è stato aggiudicato il 29
di maggio alla società VITA, miglior offerente. Poiché il servizio
verrà fornito su prenotazione, il costo complessivo si conoscerà al
termine della settimana dal 24 al 30 luglio. Il criterio di calcolo
è un criterio di calcolo chilometrico, per cui ci sarà il conteggio
dei viaggi fatti per l'importo che è poco più di 2 euro a
chilometro oltre al costo del parcheggio dell'autobus, che credo
sia sui 40-50 euro. Le do poi tutti i dettagli, però il costo
complessivo sarà rendicontato in questi termini e l'offerta
chilometrica è quella più bassa presentata.
Come ha giustamente detto lei durante l'esposizione
dell'interpellanza, la società SAVDA è titolare della linea
autostradale per Milano. Ricordo che la linea autostradale per
Milano non è finanziata dall'Amministrazione regionale, è un
servizio che viene fatto in concessione dalla SAVDA e direi che è
un servizio soddisfacente: parte da Courmayeur, e il fatto che sia
possibile prenotare via Internet, è un servizio che viene fatto
senza costi aggiuntivi.
Per quel che riguarda la terza domanda, il servizio di navetta
ovviamente è fruibile anche da EXPO Milano con le stesse modalità
verso Aosta, quindi è bidirezionale, vale per le persone che
scendono, ma è possibile anche fare l'esatto contrario; pertanto
per quella settimana abbiamo questo tipo di servizio. Per tutto il
resto del periodo c'è la linea Aosta-Milano, una linea che
ovviamente deve tenere conto delle velocità massime, per cui a
volte avevamo avuto contezza di orari un po' improbabili,
impossibili, cioè in 2 ore, facendo proprio il conteggio della
velocità massima e delle fermate, ovviamente queste non sono
attendibili, però è un servizio che sembra apprezzato dalla
clientela.
Si dà atto che dalle ore 10,01 assume la presidenza il
Vicepresidente Rosset.
Rosset (Presidente)
- Grazie Assessore. Per la replica,
ha chiesto la parola la Consigliera Certan; ne ha facoltà.
Certan (ALPE)
- Grazie Assessore per le risposte.
Sì, è chiaro che chiederemo poi, dopo la settimana espositiva di
EXPO, che ci vengano forniti un po' i ritorni di questa settimana
ad EXPO, anche per quanto riguarda (ma non solo) questo servizio di
trasporto. Una parte della sua risposta mi è sembrata anche
completa, è chiaro che il servizio SAVDA lo si trova sul sito della
Regione e, diciamo, che tutto il servizio di linea fornito da
SAVDA, con il potenziamento di EXPO VdA, può essere...non ho
capito, Presidente...ah, si sente poco...può essere comunque
sicuramente utilizzato dai turisti. Mi chiedo come un turista possa
utilizzare questo servizio...diciamo suppletivo e
ad hoc
per
la settimana della Valle d'Aosta che si trova solo...tra l'altro
questa mattina, con sorpresa, ho trovato il sito di EXPO un po'
cambiato anche sul sito della Regione, è un po' variato, non c'è
più questo servizio, sul sito della Regione c'è solo più il
servizio di linea, non c'è quello di EXPO. Su EXPO VdA si trova poi
VITA Tours. Andando sul sito di VITA Tours si trova come prenotare
i biglietti
on line
. Mi sembra un po' macchinoso e mi sembra
che per un turista, che è a Milano e che vuole venire in Valle
d'Aosta, non sia così scontato prenotare questo servizio. Fra
l'altro, leggendo, c'è scritto:
"In occasione della settimana di
presenza della Valle d'Aosta a EXPO prevista dal 24 al 30 luglio,
EXPO VdA offre ai valdostani la possibilità di visitare lo spazio
espositivo tramite un collegamento"
...mi chiedo se è possibile
poi fare in modo che venga fruito maggiormente anche dai turisti.
Grazie.
Presidente
- Ha chiesto la parola, per la precisazione,
l'Assessore Marguerettaz; ne ha facoltà.
Marguerettaz (UV)
- Solo una precisazione, perché ho
fornito un dato che era quello chilometrico: in termini esatti la
corsa dell'autobus è 485 euro, quindi il risultato finale sarà la
moltiplicazione delle corse; l'offerta più bassa è stata 485 che è,
grosso modo, l'importo che le avevo dato oltre all'importo del
parcheggio e quindi questo servizio sarà dato dalla sommatoria del
viaggio.
Presidente
- Grazie. Considerato che l'Assessore Rini ha
dei problemi familiari e ritarderà, passeremo al punto 14.
