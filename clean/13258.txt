Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4235 del 25 febbraio 1993 - Resoconto
OGGETTO N. 4235/IX Realizzazione del raccordo autostradale
del Gran San Bernardo con riferimento allo svincolo in località
Faverge.
(Interpellanza)
Interpellanza Premesso che nel corso della riunione della
III° Commissione consiliare permanente, svoltasi il 2 febbraio
1993, è stato illustrato il progetto di variante del raccordo
autostradale del Gran San Bernardo con il nuovo svincolo
autostradale in località Faverge;
Rilevato che i rappresentanti del Consiglio di Signayes,
presenti alla riunione della Commissione, hanno espresso giudizio
negativo su tale variante chiedendo uno spostamento leggermente più
a nord dell'uscita della galleria;
Appreso che la Sav sta facendo forti pressioni per iniziare i
lavori sulla base di un progetto di variante che è ancora in
discussione e non è stato approvato finora da nessun organo
competente;
il sottoscritto Consigliere regionale del Gruppo Verde
Alternativo
Interpella
l'Assessore regionale ai Lavori Pubblici per sapere:
1) a quali organi comunali, regionali e ministeriali è stato
inviato il progetto di variante per le necessarie approvazioni;
2) se si intendono recepire le richieste degli abitanti di
Signayes per uno spostamento leggermente più a nord dell'uscita
della galleria;
3) che cosa si intende fare nei confronti delle iniziative della
SAV per iniziare i lavori sulla base di un progetto che è ancora in
discussione.
F.to Elio Riccarand
Presidente
Ha chiesto la parola il Consigliere
Riccarand.
Riccarand (VA)
Questa è l'ennesima interpellanza,
frutto di una iniziativa che viene assunta dal nostro Gruppo
rispetto al raccordo autostradale del Gran San Bernardo. È un
problema che credo stia preoccupando seriamente non solo questo
Consiglio regionale, il Consiglio comunale di Aosta, la comunità di
Signayes e quella del Gran Combin, ma si sta allargando ed è
oggetto di attenzione da parte dell'Associazione dei Sindaci:
infatti un comunicato del Presidente di quest'ultima esprime
preoccupazione rispetto a questa vicenda e chiede un
approfondimento.
La questione, come abbiamo letto sui giornali di oggi, ha delle
diramazioni in inchieste che ormai sono arrivate a determinare
degli arresti di imprenditori e a creare una situazione molto
pesante.
Noi abbiamo detto fin dall'inizio che, per come è stata
impostata quest'opera, questo progetto del raccordo del Gran San
Bernardo rispondeva più ad esigenze particolari della SAV e di
altre imprese che all'esigenza di dare una risposta ad un problema
di viabilità e alle richieste del comune di Aosta e della frazione
di Signayes.
Le soluzioni che via via sono state prospettate da parte della
SAV guardavano soprattutto all'interesse particolare di questa
società che voleva ad ogni costo realizzare quest'opera e ha
brigato in tutti i modi per riuscire ad inserire un'opera
valdostana all'interno del progetto delle Colombiadi; credo che,
chiunque possa ragionare con un minimo di buon senso si chieda che
cosa c'entra la nostra regione con la manifestazione di Genova.
È un'opera che, si è detto, doveva essere conclusa entro il 28
febbraio 1992 ma i progetti non sono stati approvati se non alla
metà del 1991, quindi con tempi che era assolutamente impossibile
rispettare, anche se poi c'è stata una proroga dal 28 febbraio al
30 agosto del 1992.
È un'opera i cui lavori, sempre in nome di questa urgenza, di
questa fretta, del fatto che c'era una scadenza che doveva essere
assolutamente rispettata, sono stati affidati a trattativa privata,
senza gara di appalto, violando le norme sulle procedure di
affidamento di opere pubbliche e di interesse pubblico.
Queste sono cose che abbiamo detto più volte, sottolineando
anche che, con la scusa dell'urgenza, della fretta e di tutto
quello che ne deriva, non si sono mai voluti prendere in seria
considerazione i problemi di tracciato e di progetto, non si sono
mai volute approfondire le reali alternative, ma al contrario, la
SAV più volte e in tutte le sedi, ha fatto delle affermazioni false
pur di riuscire a giustificare questo suo progetto.
Sappiamo che ha sostenuto la tesi che la galleria a Signayes non
poteva uscire più a Nord della Faverge perché c'era una frana sul
pendio e quindi non era possibile realizzarla tecnicamente; è poi
stata commissionata dalla Giunta regionale una perizia geologica
per accertare l'esistenza o meno di una frana e tale perizia ha
dimostrato che la frana non c'era.
La SAV aveva inoltre garantito e assicurato, e l'intera terza
Commissione consiliare era stata sul posto nel novembre 1991 a fare
un sopralluogo, che comunque l'abitazione della Faverge non sarebbe
stata abbattuta, che ci sarebbe stata una variante leggermente più
a monte in modo da evitare l'abbattimento, e di questa variante
erano stati esibiti anche i progetti. Dopo 15 giorni la SAV, avendo
ottenuto un decreto di approvazione della variante del progetto da
parte del Ministro dei Lavori Pubblici, ha annullato questa sua
disponibilità ed è ritornata a muso duro sul suo progetto
iniziale.
Queste sono cose che l'Assessore ed il Consiglio conoscono bene,
ma credo che sia bene ripartire da questi presupposti per arrivare
alla situazione in cui ci troviamo oggi.
Oggi ci troviamo ad avere a che fare con una società che, avendo
operato irregolarmente nella gestione di tutta la vicenda, è
oggetto di una indagine giudiziaria, con delle imprese, a cui sono
stati affidati dei lotti, che hanno i titolari che finiscono in
carcere e dunque con una situazione di illegalità che è evidente,
diffusa, e sotto gli occhi di tutti.
Nelle stesso tempo, nonostante questa situazione, non si vuole
mettere mano ad una variante della progettazione che sia in grado
di dare una risposta alle esigenze degli abitanti di Signayes;
questa risposta non la si vuole dare, o quanto meno non la si è
voluta dare fino a ieri, perché, si dice che ci sono problemi di
fretta, di urgenza, di costi e quindi si vuole andare a modificare
niente.
La proposta di variante che è stata presentata alla Terza
Commissione Consiliare il 2 febbraio 1993, secondo gli stessi
tecnici che l'hanno redatta, si muove all'interno del tracciato su
cui già sono stati fatti gli espropri e non è stata presa in
considerazione nessuna soluzione alternativa perché l'unica
disponibilità della SAV era di studiare una variante che comunque
non andasse a modificare il tracciato.
È quindi chiaro che c'è un tipo di variante che la Commissione
ha esaminato e su cui ha espresso consensi o dissensi a seconda dei
punti di vista dei Commissari, ma è comunque una soluzione che non
è approvata dagli interlocutori cioè dagli abitanti della casa
Faverge che verrebbe comunque abbattuta, dagli abitanti della zona
di Ossan, dagli abitanti di una parte molto importante della
frazione di Signayes che non accettano questo tipo di variante.
Abbiamo notato un atteggiamento da parte della Giunta regionale
che, a nostro avviso, non è stato sufficientemente chiaro e deciso,
riteniamo infatti che essa sia stata troppo a rimorchio delle tesi
e delle esigenze della SAV e abbia al contrario difeso troppo
blandamente le esigenze degli abitanti di Signayes.
Crediamo inoltre che si debba dire molto chiaramente che anche
la variante di quest'ultimo progetto non è adeguata, non è adatta,
e che occorre andare nel senso proposto dal nostro Gruppo sin
dall'inizio e che il Comitato di Signayes ha indicato anche con dei
disegni e delle progettazioni di massima fattibilità dal punto di
vista tecnico, per trovare una soluzione che sia evidentemente
confacente con quelle che sono le esigenze di tutti quanti.
Questa inchiesta che è stata avviata dalla Magistratura ha già
portato a degli arresti, come abbiamo letto sui giornali; su La
Repubblica ancora del 16 febbraio è stato scritto che è stato
trovato a Genova il libro mastro delle tangenti da cui risulta che
sono stati pagati centinaia di milioni per tangenti versate in
connessione con la realizzazione di questo raccordo autostradale.
Io non so chi ha pagato, chi ha ricevuto, possiamo solo immaginare
la situazione che si è creata, sappiamo comunque però che questa
operazione è stata gestita in un mare d'illegalità e sicuramente
non nel segno della trasparenza e della correttezza.
A maggior ragione, rispetto a questa situazione che si è creata,
credo che sia doveroso da parte della Giunta regionale prendere una
posizione chiara, dire: "Qui avete cercato in ogni modo di non
modificare il progetto, avete tirato in ballo la conferenza dei
servizi, i tempi, le scadenze e adesso scopriamo che tutta quanta
la cosa si pone in un'ottica diversa".
Quindi noi chiediamo che ci sia un impegno forte da parte della
Giunta regionale per modificare sostanzialmente il progetto e per
andare incontro alle richieste presentate dagli abitanti di
Signayes.
L'interpellanza ha proprio lo scopo di capire in questa
situazione, anche alla luce dei fatti nuovi che si stanno
verificando in questi giorni, che cosa la Giunta regionale ed in
particolare l'Assessore regionale ai lavori pubblici vogliono e
intendono fare.
Presidente Ha chiesto la parola l'Assessore ai lavori
pubblici, Vallet.
Vallet (UV)
Le collègue Riccarand parfois exprime
des certitudes que j'aimerais bien pouvoir condiviser et avoir
moi-même, mais hélas ces certitudes je ne les ai pas et donc je dis
que sur cet argument il y a beaucoup de choses qui laissent des
doutes et qui doivent être approfondies.
Le Conseiller a fait une longue analyse de la situation et je ne
veux pas réexaminer le compte tenu du fait que j'ai eu l'occasion,
en troisième Commission, d'illustrer le projet. Je me limiterai
donc à répondre aux questions posées dans l'interpellation. Le
projet que j'ai illustré en troisième Commission a été fourni par
la Société des Autoroutes Valdôtaines à l'Administration régionale,
à l'Assessorat aux travaux publics et à la Commune d'Aoste.
J'ai déjà eu l'occasion de dire en Commission que la solution
proposée par ce projet tient forcément compte des contraintes, et
je souligne contraintes qui n'ont été pas fixées par la SAV mais
par l'Anas lors de la réunion que nous avons eu avec sa direction
au mois de juillet 92.
Ce projet démarre justement du fait que, si la solution était
recherchée dans les terrains pour lesquels il y avait le décret
d'expropriation, aucune autorisation supplémentaire n'aurait dû
être demandée pour éviter justement le fait de reprendre dès le
début l'iter administratif; voilà pourquoi la commission technique,
qui entre temps avait été mise en fonction, a pris cette
direction.
J'aurais des remarques techniques à faire sur toute une série de
choses qui concernent les dossiers du géologue et des techniciens
chargés, mais je ne veux pas entrer dans le mérite.
J'aimerais bien, comme le Conseiller Riccarand souhaite, donner
une réponse positive aux requêtes des habitants de l'hameau de
Signayes mais, je le dis pour l'énième fois, nous nous trouvons à
?uvrer avec un espace de man?uvre qui pratiquement est bien limité
ou qui n'existe pas.
C'est en ce sens que, face à cette solution proposée qui
évidemment ne résout pas tous les problèmes qu'on aurait voulu
résoudre ou que les habitants souhaiteraient voir résoudre, nous
avons demandé, le Président de la Junte et moi même, une rencontre
urgente avec le Ministre Merloni pour voir s'il y a encore un
espace de man?uvre.
Gremmo
(...fuori microfono...) Quando lo fate
quell'incontro?
Vallet (UV)
Quando ce lo concede.
Gremmo
(...fuori microfono...) Ma intanto la situazione è
inaccettabile. Ma che risposta è questa! C'è una situazione di
disagio totale e risposte come questa fanno rabbrividire! Sono cose
inaccettabili perché la gente non ne può più! Non si risponde così
perché prendete in giro tutti quanti e la gente è veramente
stufa!
Presidente
Consigliere Gremmo l'interpellanza è
stata fatta dal Consigliere Riccarand. Grazie.
Gremmo
(...fuori microfono...)
Grazie, niente!
Presidente
La parola per la replica al Consigliere
Riccarand.
Riccarand (VA)
Io vorrei partire dall'affermazione che
l'Assessore ai lavori pubblici ha fatto per giustificare questo
progetto di variante che credo sia il punto dal quale muoversi. Il
progetto di variante attualmente all'esame dell'Assessorato ai
lavori pubblici e del Comune di Aosta tiene conto dei limiti
imposti dall'Anas.
Il Consiglio di Amministrazione dell'Anas aveva sostanzialmente
detto: "Muovetevi all'interno del tracciato che già è stato
definito e dei terreni già espropriati così non saranno necessarie
ulteriori autorizzazioni e tutto potrà essere fatto molto più
semplicemente".
Io credo che questa impostazione proposta dall'Anas non possa
essere accettata, in primo luogo perché è falsa.
Non è assolutamente vero che, mantenendosi all'interno del
tracciato dei terreni espropriati, non ci sia bisogno di ulteriori
autorizzazioni e nessuno potrà mai convincermi del contrario perché
noi andiamo ad eliminare uno svincolo a Plan Signayes e a farne uno
in località Faverge e nessuno mi potrà mai dire che questo
cambiamento non richieda una autorizzazione esplicita da parte
degli organi competenti.
Esistono delle precise leggi urbanistiche che dicono che questa
è una variante e che richiede una autorizzazione. Io dico anche:
facciamo attenzione a chi sono i personaggi dell'Anas e della SAV
che hanno gestito questa impostazione visto che il direttore
generale dell'Anas è agli arresti per le vicende che sappiamo, il
direttore generale precedente che ha gestito tutta l'operazione è
latitante, gran parte dei consiglieri di amministrazione dell'Anas
sono coinvolti in inchieste.
Quindi noi ci riferiamo ad impostazioni date da organismi che
sono completamente delegittimati. Il Consiglio di Amministrazione
dell'Anas ha fatto quello che la SAV chiedeva di fare e siccome la
SAV deve pagare quest'opera perché è in autofinanziamento,
evidentemente con la contropartita della concessione prorogata per
10 anni, non vuole fare un metro in più, anzi tende a far figurare
il costo di questo raccordo notevolmente superiore probabilmente
anche a quello reale, ma questi sono ragionamenti che evidentemente
la SAV fa per giustificare il suo rinnovo della concessione e per
opporsi a qualsiasi aumento dei costi.
Che la SAV abbia questa posizione, che trovi un accordo con
l'Anas per sostenere questa tesi così come è riuscita a far
inserire questo raccordo all'interno delle Colombiadi pur non
avendo niente a che fare con l'esposizione di Genova sono
operazioni di cui la stessa SAV risponderà, quello che è
inaccettabile è che l'Amministrazione regionale accetti questa
impostazione.
Noi questo non lo possiamo accettare perché gli interlocutori
non sono legittimati a tenere questa posizione e perché questa
soluzione non è l'unica possibile, è certo la sola se si accetta un
certo tipo di impostazione che è nell'interesse della SAV.
Allora evidentemente io non posso considerarmi soddisfatto della
risposta dell'Assessore, credo che ci voglia una iniziativa più
forte, più decisa da parte dell'Amministrazione regionale su questo
terreno.
Ci sono gli strumenti giuridici in mano all'Amministrazione
regionale per costringere la SAV a cambiare rotta e direzione e
quindi la Regione deve esercitare questa sua potestà di
intervento.
Ci sono tutta una serie di cose che si possono mettere in atto,
la SAV è inadempiente perché si era assunta l'impegno di consegnare
le opere entro il 30 agosto 1992, ed esse non sono neanche à metà
della loro realizzazione, la Regione deve secondo me intervenire
non per bloccare tutto naturalmente, perché ormai non ha senso
farlo, ma per modificare il progetto perché la cosa che verrà fatta
sia compatibile con le esigenze poste dagli abitanti di
Signayes.
Gremmo
(...fuori microfono...)
E non
pensate che finisca qui perché ne riparleremo ancora di questa
cosa; ridi, ridi, ridi tranquillo. Ricordati che questa cosa mi ha
fatto veramente diventare matto!)
Presidente
Consigliere Gremmo per piacere.
