Classificazione
ISTRUZIONE PUBBLICA
Personale docente e non docente



Oggetto del Consiglio n. 1029 del 17 novembre 2021 - Resoconto
OGGETTO N. 1029/XVI - Interrogazione: "Interventi posti in
essere per risolvere il problema dello slittamento delle buste paga
degli insegnanti della scuola valdostana".
Bertin (Presidente) -
Alla presenza di 31 Consiglieri
riprendiamo l'esame dell'ordine del giorno. Avevamo affrontato il
punto n. 9, passiamo al punto n. 10. Per il Governo risponde
l'assessore Caveri, ne ha facoltà.
Caveri (VdA Unie) -
Come già avevo riferito nelle
precedenti iniziative su questa questione, siccome le supplenze
sono state conferite in date successive a quella di elaborazione
dei cedolini di settembre, le giornate di servizio di settembre dei
supplenti sono state retribuite nel primo cedolino utile: quello di
ottobre, unitamente alle giornate di servizio di ottobre.
La tassazione - faccio un breve
excursus
per rispondere
meglio alla vostra domanda -in base al periodo di paga ha carattere
provvisorio in quanto l'imposta, salvo casi particolari di
tassazioni separate, è dovuta per anno solare. La disciplina
fiscale prevede che la ritenuta IRPEF sia calcolata mensilmente in
riferimento all'imponibile fiscale risultante in ciascun cedolino,
applicando gli scaglioni annui di reddito previo ragguaglio degli
stessi al mese, quindi sono 23 percento fino a 1.250, 27 e altri
importi che non sto a dirvi, lo diamo per scontato, e che nel mese
di dicembre di ciascun anno sia elaborato il conguaglio
fiscale.
La ritenuta mensile, pertanto, è calcolata a titolo di acconto
in attesa di definire l'ammontare complessivo della retribuzione
erogata nell'anno e quindi l'ammontare del reddito di lavoro
dipendente annuo. La determinazione dell'imposta effettivamente
dovuta in relazione all'imponibile annuo viene effettuata dunque in
sede di elaborazione del cedolino di dicembre mediante
l'effettuazione del conguaglio fiscale previsto dalla vigente
normativa in materia.
Indipendentemente dall'entità degli acconti mensili, quindi con
il cedolino di dicembre il dipendente assolve il versamento
dell'IRPEF dovuta all'Erario in riferimento alla retribuzione
percepita nel corso dell'anno, quindi c'è un'equilibratura, per
così dire, che non penalizza i lavoratori.
Il sistema informativo di gestione del personale che è
utilizzato anche per l'elaborazione dei cedolini si chiama
"Ascotweb" ed è di un'azienda: la GPI S.p.A. di Trento.
Presidente -
Per la replica, ha chiesto la parola il
consigliere Perron.
Perron (LEGA VDA) -
Grazie Assessore. Volevamo ovviamente
avere la certezza, viste anche qui le numerose segnalazioni, come
lei ci ha detto, questo rientra purtroppo nella serie degli effetti
negativi che si sono riverberati, il danno ovviamente a breve
termine è che alcuni si aspettavano stipendi ovviamente più alti
nel momento che dovessero arrivare, quindi era questo il problema.
Siamo almeno più sollevati dalla conferma che lei ci dà che il
conguaglio arriverà dopo, però ovviamente, per chi ha le famiglie
da mantenere... si aspettava almeno la doppia "botta più alta", se
l'è vista arrivare in meno e quindi ci ha segnalato questo
problema. Ci auguriamo ovviamente che il prossimo anno sia tutto
diverso.
