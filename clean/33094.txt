Classificazione
UNIONE EUROPEA E RAPPORTI INTERNAZIONALI



Oggetto del Consiglio n. 1568 del 12 gennaio 2011 - Resoconto
OGGETTO N. 1568/XIII - Approvazione di risoluzione:
"Solidarietà nei confronti dei fedeli cristiani e invito a
proseguire azioni mirate a garantire la libertà religiosa".
Risoluzione
Il Consiglio regionale della Valle d'Aosta/Vallée
d'Aoste
Ricordato che negli ultimi mesi del 2010 si sono accentuati
gli attacchi contro i cristiani nelle zone del Medio Oriente,
dell'Asia e dell'Africa;
Richiamato l'ultimo atroce attacco avvenuto il 31 dicembre in
una chiesa di cristiani copti ad Alessandria d'Egitto che ha
provocato la morte ad oggi di 23 persone e il ferimento di 80
fedeli;
Ribadito come queste stragi abbiano il chiaro intento di
creare tensione e paura per seminare discordia tra i fedeli delle
diverse religioni, mettendo in pericolo la coesistenza tra i
diversi popoli;
Ritenuto invece importante e fondamentale non solo assicurare
ogni libertà religiosa, ma mettere in atto iniziative tese a
mantenere un costante e continuo dialogo tra le religioni;
Preso atto dei numerosi appelli di esponenti politici e
religiosi nazionali ed europei;
Ricordate le parole del Sommo Pontefice Benedetto XVI che ha
dichiarato che "la libertà religiosa è irrinunciabile per la pace"
e del Presidente della Repubblica Giorgio Napolitano che ha chiesto
"che in sede europea il tema della libertà religiosa diventi
oggetto di discussione e iniziative";
Esprime
solidarietà nei confronti dei fedeli cristiani così duramente
colpiti in questi mesi;
Condanna
fermamente tutti gli attacchi terroristici nei confronti di
fedeli di qualsiasi religione;
Invita
- il Governo italiano a proseguire azioni mirate, per
favorire la libertà religiosa e garantire e difendere i cristiani
nel mondo;
- i Parlamentari valdostani di farsi interpreti di queste
iniziative.
F.to: Comé - Salzone - Empereur - La Torre - Lattanzi -
Carmela Fontana
Président
- La parole au Conseiller Comé.
Comé (SA-UdC-VdA)
- Grazie Presidente. Abbiamo ritenuto
opportuno presentare questa risoluzione alla luce anche degli
ultimi avvenimenti e soprattutto degli attacchi nei confronti dei
cristiani nelle zone del Medioriente, dell'Asia e dell'Africa;
ringrazio fin da subito tutti i Capigruppo che hanno voluto
sottoscrivere questa risoluzione. Proprio per ricordare gli
attacchi, vorrei presentare alcuni dati: nel mese di ottobre alcuni
attentati contro abitazioni di cristiani a Baghdad sono costati la
vita a 6 persone e il ferimento di 33; il 6 novembre nella
Cattedrale cattolico-siriaca di Nostra Signora in Iraq un'autobomba
ha ucciso 58 cristiani raccolti in preghiera e ne ha feriti 67;
vigilia di Natale, Chiesa cattolica di Jos in Nigeria, due bombe
falciano 86 vite; il giorno di Natale, all'uscita dalla Chiesa di
Anba Basaya in un piccolo villaggio vicino al sito archeologico di
Luxor sono stati aggrediti i fedeli: 7 morti e 9 feriti; il 31
dicembre ad Alessandria d'Egitto in una chiesa di cristiani copti
23 persone sono state uccise e 80 ferite; è notizia di ieri, per
concludere l'elenco, una sparatoria in Egitto ha portato alla morte
di una persona e al ferimento di 4 fedeli cristiani copti.
Queste stragi hanno uno scopo: quello di scatenare una guerra
fra concittadini cristiani e musulmani; organizzazioni
terroristiche che, seppure in guerra in primis contro l'occidente,
perpetrano la strategia della violenza e del massacro nei Paesi
mussulmani contro le minoranze, in questo caso religiose, che sono
deboli e indifese, ma bisogna dire con forza che questi criminali
sono nemici sì dei cristiani, ma anche dei mussulmani e dell'Islam.
Pur restando ferma la condanna di queste persecuzioni contro i
cristiani, ritengo quanto più importante mantenere un costante e
continuo dialogo fra le religioni; un invito che il Papa ha voluto
nei giorni scorsi sottolineare forte ai cristiani delle diverse
confessioni e agli esponenti delle diverse religioni, di vivere la
propria fede religiosa come servizio per la causa della pace,
mantenere quello spirito di dialogo che Papa Giovanni Paolo II
seppe destare 25 anni or sono nella città di San Francesco.
Garantire ad ogni cittadino la libertà di professare in privato e
in pubblico la propria fede è ciò di cui ogni Stato di diritto
dovrebbe farsi carico. E bene hanno fatto in questi ultimi giorni
esponenti politici... vorrei ricordare le iniziative su questo tema
che in maniera trasversale stanno portando avanti da tempo Mauro
del PdL e Pittella del PD; bene ha fatto il Ministro degli affari
esteri, Franco Frattini, a sollecitare azioni concrete per la
protezione delle minoranze religiose; bene ha fatto il Presidente
Napolitano, che ha invitato l'Unione europea affinché su un tema
così importante come la libertà religiosa ci sia un impegno forte e
concreto. L'augurio è che le istituzioni nei diversi livelli e la
società civile europea si uniscano e sappiano proteggere le
comunità religiose minoritarie nel mondo e che sappiano allontanare
ogni ideologia che mira non al dialogo, ma alla sottomissione. È su
questo che abbiamo concluso la nostra risoluzione, esprimendo la
solidarietà nei confronti dei fedeli cristiani che in questi mesi
sono stati così duramente colpiti, la condanna è ferma a tutti gli
attacchi terroristici nei confronti di fedeli di qualsiasi
religione ed invitiamo il Governo italiano a proseguire queste
azioni mirate per favorire la libertà religiosa e soprattutto
garantire e difendere i cristiani nel mondo, invitiamo chiaramente
i Parlamentari valdostani a farsi interpreti di tali iniziative.
Grazie.
Président
- Collègues, a été déposé un amendement du
groupe ALPE.
La parole à la Conseillère Carmela Fontana.
Fontana (PD)
- Grazie Presidente. Il gruppo Partito
Democratico esprime solidarietà nei confronti dei fedeli cristiani
così duramente colpiti ad Alessandria d'Egitto, attacco che ha
provocato la morte di 23 persone e il ferimento di 80 fedeli.
Condanniamo questi episodi di violenza in questi Paesi che sono già
martoriati dalle guerre. Ogni essere umano ha il diritto alla vita
e di vivere in pace ed è molto importante assicurare loro ogni
libertà religiosa con la speranza che in quei territori si
raggiunga al più presto la pace. Il nostro voto sarà favorevole a
questa risoluzione. Grazie.
Président
- La parole au Conseiller Giuseppe Cerise.
Cerise G. (ALPE)
- Merci M. le Président.
Intervengo molto brevemente. Condividendo il contenuto di questa
risoluzione, abbiamo presentato un emendamento, che sicuramente non
va ad intaccare il contenuto, ma solo la parte "invita", abbiamo
riformulato questo invito:
"invita: il Governo italiano a
proseguire azioni mirate a garantire la libertà religiosa nel mondo
e, anche alla luce dei recenti avvenimenti, a tutelare l'incolumità
dei cristiani;"
. Speriamo che tale emendamento possa essere
accolto, lo avevo già accennato ad alcuni dei Capigruppo che
avevano sottoscritto questa risoluzione, sulla quale c'è il nostro
pieno assenso.
Président
- La parole au Conseiller Comé.
Comé (SA-UdC-VdA)
- Per dire che l'emendamento, così come
è stato formulato dal collega Cerise a nome del gruppo ALPE, è
accolto da parte anche degli altri firmatari.
Président
- Je vous propose de voter la proposition de
résolution avec l'amendement qui a été présenté par le groupe ALPE
et qui récite:
Emendamento
L'invito è così riformulato:
"Invita
- il Governo italiano a proseguire azioni mirate a garantire
la libertà religiosa nel mondo e, anche alla luce dei recenti
avvenimenti, a tutelare l'incolumità dei cristiani;".
Je soumets au vote la résolution dans le texte ainsi amendé:
Risoluzione
Il Consiglio regionale della Valle d'Aosta/Vallée
d'Aoste
Ricordato che negli ultimi mesi del 2010 si sono accentuati
gli attacchi contro i cristiani nelle zone del Medio Oriente,
dell'Asia e dell'Africa;
Richiamato l'ultimo atroce attacco avvenuto il 31 dicembre in
una chiesa di cristiani copti ad Alessandria d'Egitto che ha
provocato la morte ad oggi di 23 persone e il ferimento di 80
fedeli;
Ribadito come queste stragi abbiano il chiaro intento di
creare tensione e paura per seminare discordia tra i fedeli delle
diverse religioni, mettendo in pericolo la coesistenza tra i
diversi popoli;
Ritenuto invece importante e fondamentale non solo assicurare
ogni libertà religiosa, ma mettere in atto iniziative tese a
mantenere un costante e continuo dialogo tra le religioni;
Preso atto dei numerosi appelli di esponenti politici e
religiosi nazionali ed europei;
Ricordate le parole del Sommo Pontefice Benedetto XVI che ha
dichiarato che "la libertà religiosa è irrinunciabile per la pace"
e del Presidente della Repubblica Giorgio Napolitano che ha chiesto
"che in sede europea il tema della libertà religiosa diventi
oggetto di discussione e iniziative";
Esprime
solidarietà nei confronti dei fedeli cristiani così duramente
colpiti in questi mesi;
Condanna
fermamente tutti gli attacchi terroristici nei confronti di
fedeli di qualsiasi religione;
Invita
- il Governo italiano a proseguire azioni mirate a garantire
la libertà religiosa nel mondo e, anche alla luce dei recenti
avvenimenti, a tutelare l'incolumità dei cristiani;
- i Parlamentari valdostani a farsi interpreti di queste
iniziative.
Conseillers présents et votants: 28
Pour: 28
Le Conseil approuve à l'unanimité.
Président
- Sur ce point nous avons achevé nos
travaux.
La séance est levée.
---
La réunion se termine à dix-huit heures et cinquante-cinq
minutes.
