Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4341 del 24 marzo 1993 - Resoconto
OGGETTO N. 4341/IX Interventi relativi all'acquedotto della
comunità montana "Gran Combin".
(Interpellanza).
Interpellanza Considerato che l'acquedotto della comunità
montana "Grand Combin" si approvvigiona di acqua da sorgenti site
nel vallone di Grand Chamin in Comune di Bionaz;
Rilevato che una di queste sorgenti quella detta "di Crotte", è
spesso oggetto di inquinamento causato dalla presenza di bestiame
nell'alpeggio soprastante;
Appreso che la comunità montana "Grand Combin" ha di recente
programmato una serie di interventi sull'acquedotto stesso, tra i
quali l'impianto di potabilizzazione dell'acqua mediante
clorazione;
Appreso, altresì, che è intendimento dell'Amministrazione
regionale vietare la monticazione nell'alpeggio, causando, questo
provvedimento oltreché rilevanti danni economici ai proprietari e
ai conduttori, un inevitabile degrado ambientale di tutto il
vallone di Grand Chamin;
Considerato, infine, che si tratta di interventi provvisori in
attesa di utilizzare nuove sorgenti nel vallone di Montagnayes, con
l'eliminazione di quelle attuali;
i sottoscritti consiglieri regionali
Interpellano
la Giunta regionale per conoscere:
- per quale motivo e in base a quale normativa non si ritiene
sufficiente che la clorazione dell'acqua, considerato che questo
intervento è autorizzato dalle vigenti norme e previsto nei
programmi della comunità montana stessa;
- per quale motivo non si ritiene valida la recinzione di tutela
prevista dallo studio effettuato dall'Università di Bologna,
commissionato dall'Amministrazione regionale, il che permetterebbe
la parziale monticazione dell'alpeggio.
F.to: Lanièce - Trione - Ricco - Beneforti - Limonet.
Presidente
Ha chiesto la parola il Consigliere
Lanièce.
Lanièce (DC)
Non ho nulla da illustrare in quanto le
domande poste sono abbastanza chiare.
Presidente
Ha chiesto la parola l'Assessore alla
Sanità ed Assistenza Sociale, Cout.
Cout (GV-PDS-SV)
Il DPR 24 maggio del 1988 n. 236
che è relativo appunto all'attuazione delle direttive della CEE che
concernono la qualità delle acque destinate al consumo umano, ha
come obiettivo primario tra i vari obiettivi, la disciplina di
quelli che sono i requisiti di qualità delle acque che sono
destinate al consumo umano e anche oltre a questo, la salvaguardia
delle risorse idriche a tale scopo utilizzate per la tutela della
salute pubblica.
Ai sensi di queste disposizioni, pertanto, una risorsa idrica
può essere destinata al consumo umano se sino dalla cartazione
presenta i requisiti qualitativi stabiliti dal decreto citato e se
può essere dai successivi articoli, adeguatamente
salvaguardata.
Quindi, eventuali trattamenti di disinfezione delle acque sono
previsti ai sensi di un disposto combinato di norme, dal Decreto
Presidenziale 3 luglio 1982 n. 515 che concerne appunto la qualità
delle acque superficiali, destinata ad uso potabile ed un Decreto,
il n. 203 del 1988 per l'utilizzo a scopo potabile, di acque
superficiali. Utilizzo vietato in Valle d'Aosta soprattutto per
motivi igienico-sanitari.
Detto questo tengo a precisare che le acque utilizzate per
l'approvvigionamento dell'acquedotto del Gran Combin, così come
risulta dalle diverse indagini analitiche, non presentano le
caratteristiche qualitative previste dal DPR 236 del 1988 e la
continua clorazione delle medesime è ammissibile solo per
assicurare, in attesa dell'adozione di idonei provvedimenti, la
continuità di un servizio pubblico quale quello della fornitura
dell'acqua da destinare al consumo umano che non può essere
sospeso. Si ribadisce che la clorazione è ammessa solo ed
esclusivamente per le acque superficiali come ho già detto.
La captazione, inoltre, di tali acque, viene effettuata in una
zona che non permette una salvaguardia adeguata così come previsto
dalle citate disposizioni delle acque stesse e il costante
ripetersi di eventi di inquinamento ne è la conferma.
Quindi, diciamo che per questo sono stati adottati dei
provvedimenti e dalla relazione presentata da tecnici
dell'Università di Bologna, si evince che la non rispondenza
qua-litativa delle sorgenti captate alle citate disposizioni di
legge, nonché la vulnerabilità della stessa e i medesimi tecnici
hanno peraltro dichiarato che l'individuazione delle aree di
salvaguardia costituiscono misure minime da adottare nel caso in
cui tali acque venissero ancora utilizzate.
In merito si fa presente che proprio nei mesi estivi dello
scorso anno, anche in presenza dei provvedimenti adottati in
relazione a quanto previsto dai tecnici, si sono regolarmente
manifestati inquinamenti dovuti alla presenza di bestiame nelle
aree non vincolate. Il problema è quindi quello di dover sospendere
per la stagione estiva, la monticatura del bestiame dell'alpeggio
dove ci sono le captazioni dell'acquedotto in oggetto, se le
caratteristiche delle acque captate non diano tutte le garanzie
possibili.
Presidente
Ha chiesto la parola il Consigliere
Lanièce.
Lanièce (DC)
Questo è un'acquedotto rurale e come tale
è stato finanziato; ed adesso ironia della sorte, lo stesso fa
chiudere gli alpeggi!
L'Università di Bologna che aveva eseguito lo studio
commissionato dall'Amministrazione regionale, aveva suggerito come
soluzione, la recinzione di quella parte di alpeggio che creava i
problemi, ma senza tener conto che il problema della clorizzazione
non dovrebbe sussistere per il fatto che qui si tratta più che di
una sorgente, di un torrente che scorre per circa 300 metri
interrato e poi provoca questa sorgente, quindi è come fosse
captazione di acqua a cielo aperto.
Inoltre per il periodo della monticazione, dal 20 maggio al 20
settembre, questa acqua non viene mai utilizzata.
Bisogna piuttosto vedere di portare avanti il discorso della
recinzione, come è stato fatto negli scorsi anni. Inoltre dobbiamo
tenere conto che si tratta di un alpeggio ristrutturato.
Quindi è stato un investimento con la partecipazione
dell'amministrazione che non deve finire in abbandono per un
problema che può essere risolto in maniera diversa onde evitare che
si distrugga un alpeggio. Pertanto insisto nel sostenere una
recinzione anche più ampia.
