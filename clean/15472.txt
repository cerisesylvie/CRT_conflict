Classificazione
TRASPORTI E VIABILITÀ
Trasporti
Viabilità
Autostrade e trafori alpini


Resoconto integrale del dibattito dell'aula
Oggetto del Consiglio n. 2943 del 8 gennaio 2003 - Resoconto
OGGETTO N. 2943/XI Modalità di circolazione nel Traforo del
Monte Bianco relativamente al traffico pesante. (Approvazione di
risoluzione - Reiezione di mozione)
Mozione Richiamate le precedenti prese di posizione del
Consiglio regionale in materia di transito dei T.I.R. attraverso il
Traforo del Monte Bianco ed, in particolare, sul mantenimento del
senso unico alternato;
Preso atto delle reiterate dichiarazioni del Ministro Lunardi
circa la volontà di abolire detto senso unico alternato e
consentire un traffico di mezzi pesanti superiore anche ai limiti
massimi indicati dal Consiglio regionale e da molti Consigli
comunali (pari al 50 percento del traffico precedente all'incidente
del 1999);
Ritenuto opportuno attivarsi tempestivamente per adottare tutte
quelle legittime iniziative, utili a contrastare eventuali atti
impositivi da parte dei governi francese e italiano;
Ritenuto altresì opportuno garantire un coordinamento delle
iniziative di coloro che operano per evitare un ritorno
indiscriminato di T.I.R. sulle nostre strade;
il Consiglio regionale
Impegna
la Giunta regionale a:
1) adottare un piano di iniziative politico-amministrative atte
a contrastare un eventuale provvedimento impositivo da parte dei
governi francese e italiano, in materia di transito di mezzi
pesanti, e ciò allo scopo di contenere drasticamente il traffico
pesante, a partire dal mantenimento del senso unico alternato, in
esecuzione delle prese di posizione già assunte dal Consiglio
regionale in materia;
2) convocare periodicamente un "Comitato permanente per il
controllo del traffico pesante", composto da rappresentanti della
Regione, dei Comuni interessati e delle Associazioni che si
occupano delle problematiche relative al traffico pesante, per
garantire un necessario confronto e un opportuno coordinamento, nel
comune obiettivo di evitare un insostenibile traffico dei T.I.R.
nella nostra Regione.
F.to: Curtaz - Squarzino Secondina - Beneforti
Presidente
La parola al Consigliere Curtaz.
Curtaz (PVA-cU)
Credo che questa mozione, sebbene non sia
semplicissima, non necessiti di una lunga esposizione, per la
semplice ragione che tratta un tema che ormai il Consiglio affronta
periodicamente da oltre due anni. Penso che ciascuno di noi possa
oggi osservare che la situazione si è prodotta al tunnel del Monte
Bianco relativamente al passaggio dei mezzi pesanti, sia una
situazione che personalmente non definirei "soddisfacente", ma che
è in linea con le aspettative che il Consiglio regionale e le
comunità locali si sono date più volte. Vivremo tuttavia nei giorni
prossimi un passaggio che potrebbe essere decisivo.
È vero che su tale questione abbiamo avuto spesso l'impressione
che si andasse verso decisioni gravi per la Valle d'Aosta, e poi
queste decisioni, e per le pressioni dell'opinione pubblica, e per
le prese di posizione della nostra regione e degli enti locali, e
per ragioni di sicurezza, sono state sospese, rimandate, tanto che
ancora oggi abbiamo una situazione che può definirsi abbastanza
positiva. Dicevo, è vero che già in passato abbiamo avuto il timore
che questa situazione potesse precipitare. Oggi questo timore è
ancora attuale, perché sappiamo che nei prossimi giorni ci saranno
nuovi incontri fra i responsabili dei trasporti francese e
italiano; nell'ordine del giorno di questi incontri c'è il problema
dell'abolizione del senso unico alternato. Di questo si discuterà;
non sappiamo cosa decideranno i ministri, ma sappiamo che questo
sarà un tema dell'incontro. Riteniamo quindi che, in vista di
questo incontro, la nostra regione debba tenere alta l'attenzione
su questo tema, non solo riconfermando le stesse posizioni già
assunte ripetutamente, ma facendo un passo in avanti, che noi
proponiamo concretizzarsi in due modi.
In primo luogo, sollecitiamo la Giunta ad adottare un piano di
iniziative - che abbiamo definito "politico-amministrative" - atte
a contrastare un eventuale provvedimento impositivo da parte delle
autorità francese e italiana. Ci riferiamo ad iniziative da
assumere in modo del tutto legittimo, che gli organi regionali, in
particolare il Presidente della Regione, anche in adempimento dei
suoi poteri prefettizi, possono adottare, nel caso in cui questa
situazione venisse compromessa e - io aggiungo - venisse
negativamente e pesantemente compromessa con decisioni non in linea
con quanto più volte manifestato dal Consiglio regionale e dalle
comunità locali. Un secondo modo per tenere alta l'attenzione è
quello di creare un comitato permanente per il controllo del
traffico pesante, quindi un tavolo di discussione, un tavolo di
confronto, un tavolo di iniziativa politica a cui partecipino i
soggetti istituzionali interessati, cioè l'Amministrazione
regionale, le comunità locali, in particolare quelle interessate
dal traffico pesante, e le associazioni che si sono occupate in
questi anni delle tematiche del traffico pesante, a cui dobbiamo
riconoscere un'attitudine ad affrontare il problema con serietà e
coerenza, tenendo desta l'attenzione sulle problematiche in
discussione. Credo che questo sia lo spirito che ci ha animato,
anche su sollecitazione delle stesse associazioni interessate -
sappiamo che ieri sono state ricevute dal Presidente della Regione
-, in modo che in un momento che può essere decisivo, la Valle
d'Aosta faccia sentire la sua voce su questo tema in maniera alta,
perché il timore che abbiamo più volte manifestato in quest'aula è
che sul traffico pesante si giochi una partita decisiva circa il
futuro economico della nostra regione.
Presidente
È aperta la discussione generale.
La parola al Consigliere Cottino.
Cottino (UV)
Je crois que le thème est
d'actualité et je pense que ce Conseil a déjà à maintes reprises
discuté la question. Evidemment il y a des choses sur lesquelles
nous ne nous trouvons pas complètement en syntonie, même si dans le
passé on a toujours trouvé la possibilité de faire des résolutions
unanimes.
C'est avec cette intention que je demanderais la suspension de
quelques minutes, pour vérifier la possibilité de présenter un
texte unique; au cas contraire, nous nous réservons de présenter
une résolution comme majorité.
Président
Le Conseil est suspendu pour quelques
minutes.
Si dà atto che la seduta è sospesa dalle ore 18,50 alle ore
19,24.
Président
Une résolution - je pense signée par
tous les Chefs de groupe - est en cours de reproduction. Est-ce
qu'il y a quelqu'un qui demande la parole?
La parole au Conseiller Cottino.
Cottino (UV)
Soltanto per dire che, in seguito alla
riunione che abbiamo fatto durante la sospensione, abbiamo
presentato una risoluzione, firmata da tutti i gruppi, e il cui
scopo è quello di dimostrare - se ce ne fosse ancora bisogno - la
posizione del Consiglio rispetto ai punti forti, vale a dire la
riduzione del 50 percento del passaggio dei mezzi pesanti
all'interno del tunnel, la massima sicurezza così come abbiamo più
volte sottolineato e, soprattutto, per impegnare il Presidente
Louvin a farsi interprete di questa volontà nei confronti dei
ministri dei due governi, anche all'interno della commissione
intergovernativa, per il raggiungimento di questi obiettivi.
Vogliamo inoltre sottolineare, ancora una volta in maniera
forte, la volontà del Consiglio, affinché le comunità locali siano
coinvolte, e ci sia il massimo di informazione e di trasparenza,
anche per i movimenti di opinione che si sono formati su questo
tema. Non siamo riusciti a far sì che "Per la Valle d'Aosta-con
l'Ulivo" ritirasse la propria mozione; all'interno della mozione vi
sono alcuni aspetti che "Per la Valle d'Aosta-con l'Ulivo" ha
ritenuto opportuno venissero evidenziati e che la mozione rimanesse
per darne atto. Pertanto, quello che voglio sottolineare ancora è
che questa risoluzione dal punto di vista politico è alternativa
alla mozione ma, dal punto di vista formale, la mozione rimane tale
e quale e dovrà perciò essere messa ai voti.
Président
La parole au Conseiller Curtaz.
Curtaz (PVA-cU)
Interverrò per spiegare le ragioni che
suggeriscono al nostro gruppo di votare entrambi i documenti.
Abbiamo sottoscritto la risoluzione, come tutti gli altri
Capigruppo, perché riteniamo che essa essenzialmente ribadisca la
posizione del Consiglio in riferimento ad altre prese di posizione
che già ci sono state da parte della Regione e delle comunità
locali, prese di posizione che ci avevano visto votare a favore;
quindi, coerenza, ma non solo coerenza, convinzione vuole che il
nostro voto favorevole debba interessare anche questa risoluzione.
Peraltro, il fatto di ribadire oggi queste posizioni non è un mero
esercizio formale o un atto inutile, perché con il voto di questa
risoluzione intendiamo rafforzare la posizione di chi rappresenterà
le istituzioni regionali, cioè il Presidente della Regione, in sede
di conferenza intergovernativa nel sostenere le posizioni del
Consiglio regionale.
Ciò nonostante, noi non riteniamo opportuno ritirare la nostra
mozione, ma intendiamo farla votare, perché riteniamo che i due
atti siano complementari: una cosa è ribadire, come si fa con la
risoluzione firmata da tutti i Capigruppo, le posizioni della
Regione, ribadirle in questo momento con forza e fermamente come
viene detto nella impegnativa; un conto, è suggerire ulteriori
modalità di organizzazione dell'iniziativa politica regionale, come
intende fare la nostra mozione. Dal nostro punto di vista, quindi,
i due atti non sono assolutamente antitetici o alternativi: sono
due atti complementari che possono essere votati entrambi, a nostro
giudizio "opportunamente" votati entrambi. Seguendo l'ordine
regolamentare, noi voteremo la nostra mozione e voteremo la mozione
presentata da tutti i gruppi presenti in questo Consiglio.
Président
La parole au Président de la Région,
Louvin.
Louvin (UV)
Une courte déclaration d'intention, à la fois
sur la motion et sur le texte de la résolution, qui porte, et je me
réjouis, la signature de tous les Chefs de groupe de cette
Assemblée. D'ailleurs il s'agit d'un argument sur lequel, à
d'autres moments déjà, l'unanimité d'intentions était rejointe dans
ce Conseil, et je sens cette unanimité d'avis, d'opinions et
d'actions, particulièrement précieuse en ce moment.
J'avais dit, ici, le 18 décembre dernier, que sur ce thème il y
aurait eu une continuité d'action et de direction et qu'il y aurait
eu certainement une volonté de maintenir le gouvernail dans la même
direction dans laquelle il avait été tenu jusqu'à présent. Je tiens
à souligner également que l'esprit de dialogue et de concertation
qui a permis à cette Assemblée d'avoir une interlocution utile et
positive, non seulement avec les communautés locales, mais
également avec les mouvements de citoyens, les organisations
politiques et syndicales et les mouvements d'opinion qui
s'expriment contre la circulation des poids lourds, a déjà permis
une rencontre dans la journée d'hier. Je la considère positive dans
l'esprit et dans le contenu, puisque nous partageons tous la même
inquiétude quant à la volonté manifestée de la possible suppression
de l'alternat, sans les contre-mesures que le Conseil a souhaitées
formellement par des actes, également rappelés dans les prémisses
de la résolution conjointe.
Je voudrais expliquer les raisons de la divergence d'opinion par
rapport à l'acte qui a été défini "complémentaire" et que je
considère compatible théoriquement avec la résolution que nous
avons proposée, à notre tour, et qui a été souscrite par les
collègues. Inopportun, du fait qu'il ne me paraît pas utile, en ce
moment précis, de dialogue et de confrontation serrés sur les
déterminations à assumer, que d'annoncer la couleur, de vouloir
établir je ne dirais pas un plan de guerre, mais une série de
mesures de nature à contrecarrer les effets d'une décision
potentielle, à laquelle nous nous opposons fortement sur le plan
politique.
Je pense que cela n'est pas très opportun en ce moment, je pense
également, et ça tient aussi à des réserves sur le deuxième point
de la résolution, qu'il ne serait pas particulièrement souhaitable
qu'il y ait l'établissement d'un organe conjoint entre la table de
la politique au sens large du mot et la table des institutions, qui
doit pouvoir garder toute l'autonomie d'action et qui ne doit pas
voir ses propres décisions censées être biaisées du fait d'être
conditionnées par des organismes politiques extérieurs.
Je pense qu'il y a à défendre le spécifique des institutions par
rapport à la nature autre des organismes politiques, dans lesquels
chacun de nous dans cette salle milite sous d'autres chapeaux.
C'est pour dire l'esprit avec lequel la majorité s'abstiendra sur
la motion proposée par votre groupe, une abstention qui n'est
motivée par d'autres raisons que celles que je viens d'énoncer et
votera en faveur, en souhaitant et en appréciant très fortement le
vote unanime qui pourra se dégager de cette Assemblée sur la
résolution que nous venons de déposer.
Presidente
Si passa alla votazione nell'ordine seguente:
verrà prima votata la mozione e successivamente la risoluzione, ai
sensi dell'articolo 104 del Regolamento.
Pongo in votazione la mozione di cui al punto 34:
Consiglieri presenti: 33
Votanti e favorevoli: 3
Astenuti: 30 (Agnesod, Aloisi, Bionaz, Borre, Cerise, Charles
Teresa, Comé, Cottino, Cuc, Ferraris, Fiou, Frassy, Lanièce,
Lattanzi, Lavoyer, Louvin, Marguerettaz, Martin, Nicco, Ottoz,
Pastoret, Perrin, Perron, Praduroux, Rini, Tibaldi, Vallet,
Vicquéry, Viérin D. e Viérin M.);
Il Consiglio non approva.
Pongo in votazione la risoluzione a firma del Presidente
della Regione e dei Capigruppo consiliari, di cui do lettura:
Risoluzione Il Consiglio regionale della Valle d'Aosta
Richiamate le proprie precedenti prese di posizione concernenti
la riapertura al transito dei mezzi pesanti del Traforo del Monte
Bianco ed in particolare la risoluzione del Consiglio regionale del
7 marzo 2002;
Riaffermato il diritto della Regione Autonoma Valle d'Aosta e
delle altre comunità locali interessate ad essere pienamente
coinvolte nelle decisioni relative alle modalità di circolazione
nel Traforo del Monte Bianco, trattandosi di scelte che hanno
conseguenze dirette sull'accessibilità, sulla sicurezza e sulla
qualità della vita nei loro territori;
Ribadisce
La necessità di mantenere il senso unico alternato di
circolazione dei mezzi pesanti fino al momento in cui non siano
adottate modalità di transito che, ferme restando le attuali
disposizioni in materia di interdistanza tra i veicoli e di
velocità all'interno della galleria, garantiscano la riduzione del
50 percento dei mezzi pesanti rispetto al 1998;
Impegna
Il Presidente della Regione a farsi interprete presso i
competenti Ministri del Governo italiano e francese e ad operare
fermamente in seno alla Commissione Intergovernativa di Controllo
del Traforo del Monte Bianco per il raggiungimento di tale
obiettivo, informando tempestivamente le Istituzioni regionali, gli
Enti locali e i soggetti qualificati portatori di interessi diffusi
in ordine alle decisioni che saranno adottate.
F.to: Louvin - Cottino - Fiou - Aloisi - Curtaz - Marguerettaz -
Tibaldi
Consiglieri presenti, votanti e favorevoli: 34
Il Consiglio approva all'unanimità.
