Classificazione
AGRICOLTURA


Resoconto integrale del dibattito dell'aula
Oggetto del Consiglio n. 2199 del 19 settembre 2001 - Resoconto
OGGETTO N. 2199/XI Approvazione della deroga di cui al comma
2 dell’articolo 21 legge regionale 6 luglio 1984, n.
30 e successive modificazioni per la concessione di provvidenze a
favore della "Maison Vigneronne Frères Grosjean" di Quart avente
sede nel comprensorio servito da struttura cooperativistica
regionale, per l’ampliamento e sistemazione locali
al servizio di azienda vitivinicola.
Deliberazione Il Consiglio
Preso atto che la "Maison Vigneronne Frères Grosjean" di Quart,
operante nel settore agricolo in data 27 ottobre 2000 ha presentato
una richiesta tendente ad ottenere le provvidenze regionali
previste dalla legge regionale 6 luglio 1984, n. 30 e successive
modificazioni, per l'ampliamento e sistemazione locali al servizio
di azienda vitivinicola;
Atteso, che le norme transitorie dell'allegato "A" alla
deliberazione di Giunta n. 286 in data 12 febbraio 2001 relativa
all'approvazione delle modalità di esecuzione e dei criteri di
applicazione del Piano di Sviluppo Rurale per gli anni 2000/2006
approvato con deliberazione del Consiglio regionale n. 1807/XI in
data 24 gennaio 2001, dispongono che le domande giacenti in attesa
di finanziamento presentate ai sensi della legge regionale 6 luglio
1984, n. 30 e successive modificazioni, possono essere istruite in
base ai criteri di ammissibilità definiti con deliberazione di
Giunta n. 259 del 7 febbraio 2000 o transitare sul Piano di
Sviluppo Rurale;
Preso atto, che trattandosi di richiesta presentata
antecedentemente all'entrata in vigore del Piano di Sviluppo
Rurale, il Capo del Servizio produzioni agricole e riordino
fondiario, ha ritenuto opportuno istruire detta domanda ai sensi
della legge regionale 6 luglio 1984, n. 30 e successive
modificazioni;
Atteso che tale azienda sorge nel comprensorio servito da
struttura regionale gestita da cooperativa agricola operante nel
settore vitivinicolo, e precisamente la "Coop. Cave des onze
Communes scrl" di Aymavilles;
Considerato che il comma 2 dell’articolo 21 della
legge regionale 6 luglio 1984, n. 30, così come sostituito
dall’articolo 7 della legge regionale 13 giugno
1991, n. 19, prevede che nelle zone interessate dagli impianti e
dalle attrezzature destinate alla raccolta, trasformazione,
lavorazione, conservazione, commercializzazione e vendita di
prodotti agricoli e zootecnici, non possono essere concesse
provvidenze, per gli stessi scopi, alle aziende ricadenti nel
comprensorio servito dalle strutture collettive, salvo deroghe
approvate dal Consiglio regionale;
Preso atto inoltre che la sopracitata azienda non conferisce i
propri prodotti alla cooperativa sopraricordata e che pertanto la
stessa necessita di ampliare la cantina di vinificazione e di
sistemazione della struttura esistente;
Richiamata la deliberazione della Giunta regionale n. 13 in data
11 gennaio 2001 concernente l’approvazione del
bilancio per il triennio 2001/2003, con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Visto l’obiettivo n. 152102 –
Interventi finalizzati al miglioramento e
all’efficienza delle strutture agricole e al
riordino fondiario;
Richiamato l’articolo n. 8 del decreto
legislativo 22 aprile 1994, n. 320 come modificato
dall’articolo 1 del decreto legislativo 16 febbraio
1998, n. 44, in ordine alla sottoposizione dell’atto
al controllo;
Visto il parere favorevole rilasciato dal Capo del servizio
produzioni agricole e riordino fondiario
dell’Assessorato dell’agricoltura e
risorse naturali, ai sensi del combinato disposto degli articoli
13, comma 1, lettera e) e 59, comma 2 della legge regionale 23
ottobre 1995, n. 45, sulla legittimità della presente
deliberazione;
Delibera
1) di approvare la deroga, ai sensi del comma 2
dell’articolo 21 della legge regionale 6 luglio
1984, n. 30, così come sostituito dall’articolo 7
della legge regionale 13 giugno 1991, n. 19, per la concessione
delle provvidenze previste dall’articolo 6 della
legge regionale in questione a favore della "Maison Vigneronne
Frères Grosjean" di Quart avente sede nel comprensorio servito da
struttura cooperativistica regionale, per l'ampliamento e
sistemazione locali al servizio di azienda vitivinicola;
2) di dare atto che alla determinazione della spesa ammissibile
ed alla concessione della relativa provvidenza
all’azienda agricola sopraccitata, nonché
all’impegno della spesa, provvederà la Giunta
regionale con successivo provvedimento deliberativo.
Presidente
È aperta la discussione generale. Se nessun
Consigliere chiede la parola, dichiaro chiusa la discussione
generale.
Pongo in votazione la delibera in oggetto:
Consiglieri presenti: 27
Votanti e favorevoli: 25
Astenuti: 2 (Beneforti, Squarzino Secondina)
Il Consiglio approva.
