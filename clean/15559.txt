Classificazione
ISTRUZIONE PUBBLICA


Resoconto integrale del dibattito dell'aula
Oggetto del Consiglio n. 1862 del 13 marzo 1996 - Resoconto
SEDUTA ANTIMERIDIANA DEL 13 MARZO 1996
OGGETTO N. 1862/X Insegnamento di una lingua straniera nelle
scuole elementari. (Interpellanza)
Interpellanza Richiamata la legge 5 giugno 1990 n. 148 avente
per oggetto "Riforma dell'ordinamento della scuola elementare" ed
in particolare l'articolo 10 concernente l'insegnamento di una
lingua straniera;
Richiamato l'articolo 40 dello Statuto Speciale per la Valle
d'Aosta che recita "L'insegnamento delle varie materie è
disciplinato dalle norme e dai programmi in vigore nello Stato, con
gli opportuni adattamenti alle necessità locali...";
Appreso che alcuni anni or sono fu sottoposto alle famiglie con
minori iscritti alle scuole elementari un questionario in cui si
chiedeva un parere sull'introduzione dell'insegnamento della lingua
inglese e che circa l'85 percento delle risposte furono
favorevoli;
Considerato che, nel medesimo periodo, fu richiesta agli
insegnanti elementari la disponibilità per un corso di preparazione
ad un eventuale insegnamento della lingua inglese e che si ottenne
circa 1/3 di risposte positive;
Atteso che a tutt'oggi non si sono ancora promulgati gli
adattamenti alla legge 148/90 e che l'ultima bozza inviata alle
Organizzazioni sindacali dall'Assessorato prevedeva la non
introduzione dell'insegnamento di una lingua straniera nelle scuole
elementari;
il sottoscritto Consigliere regionale
Interpella
l'Assessore alla Pubblica Istruzione per conoscere:
a) i motivi per cui ad oltre 5 anni dall'entrata in vigore della
legge 148/90 non si è ancora provveduto a promulgarne gli
adattamenti, e se risulta veritiero il fatto che le Organizzazioni
sindacali attendono ancora di essere sentite in merito fin dal
marzo dello scorso anno;
b) per quali motivi nella bozza inviata alle Organizzazioni
sindacali si prevedeva la non introduzione dell'insegnamento della
lingua straniera nelle scuole elementari della Valle d'Aosta;
c) se, alla luce della forte aspettativa da parte delle
famiglie, nonché della disponibilità offerta dagli insegnanti, non
si intenda rivedere tale decisione;
d) in caso di risposta affermativa, se non si ritenga opportuno
iniziare al più presto la formazione degli insegnanti in modo da
non accumulare ulteriori ritardi nella strutturazione del nuovo
ordinamento della scuola elementare valdostana.
F.to: Marguerettaz
Presidente Ha chiesto la parola il Consigliere Marguerettaz.
Marguerettaz (PpVA) Il 5 giugno 1990 entrava in vigore a livello
nazionale la legge 148, che riformava l'ordinamento della scuola
elementare. Come tutti sappiamo, le disposizioni nazionali in
materia di insegnamento prevedono dal nostro Statuto l'adattamento
dei programmi alla realtà valdostana.
Una prima osservazione va fatta subito in questa direzione:
siamo a circa sei anni di distanza dall'entrata in vigore di quella
legge nazionale e a tutt'oggi questi adattamenti
dell'organizzazione della scuola elementare valdostana ancora non
ci sono.
Ma l'interpellanza, più che sottolineare il discorso
dell'ordinamento in generale della scuola elementare, vuole porre
l'attenzione su un problema specifico che è appunto quello
dell'insegnamento della lingua straniera.
In tutte le regioni italiane, tranne la Sicilia e la Valle
d'Aosta, a partire dall'anno scolastico 1992-1993 è stato inserito
nei programmi della scuola elementare l'insegnamento della lingua
straniera. Lo stesso Trentino Alto Adige, regione a statuto
speciale, prevede l'insegnamento di questa lingua: nel Trentino
l'insegnamento è previsto così come è previsto in tutte le altre
regioni italiane; nell'Alto Adige, per la particolare situazione
linguistica che vivono in quella realtà, nella zona di lingua
tedesca l'insegnamento della lingua straniera coincide con
l'italiano e viceversa.
Indubbiamente in Valle d'Aosta viviamo una realtà anche dal
punto di vista linguistico completamente diversa rispetto sia alle
altre regioni a statuto ordinario, sia rispetto ad una regione
quale può essere l'Alto Adige o il Friuli stesso. Sappiamo bene
tutti come in Valle d'Aosta ci sia una situazione linguistica
bilingue, sappiamo bene come il francese non sia assolutamente
considerato come una lingua straniera ma sia equiparato alla
stregua dell'italiano, essendo essa stessa una lingua veicolare, e
stante questa situazione si pone comunque il problema della
necessità o meno di inserire all'interno della scuola elementare
l'insegnamento di una terza lingua.
A molti forse può sconcertare questa eventuale proposta, nel
senso che può far pensare che a bambini così piccoli, che già
devono studiare la lingua italiana e la lingua francese, sia
suggerito o imposto a seconda delle decisioni che verranno prese
l'insegnamento di una terza lingua. La cosa invece dal punto di
vista degli studi che sono stati fatti a proposito di un
trilinguismo non danno ragione a chi oggi si preoccupa: vi sono
diverse esperienze al mondo di trilinguismo, la stragrande
maggioranza delle quali danno esiti positivi. Anzi, per coloro che
potessero pensare che di fronte ad un apprendimento di tre lingue i
bambini potessero fare delle sovrapposizioni, vengono smentiti da
quelle realtà dove questi insegnamenti sono portati avanti e dove
appare che c'è un reciproco rinforzo fra le varie lingue che
vengono studiate. Lo stesso Consiglio d'Europa raccomanda agli
Stati membri lo studio di due lingue europee oltre quella materna.
Fatte tutte queste premesse, andiamo dentro il problema che ci
concerne direttamente.
Vediamo in Valle d'Aosta cosa si è fatto finora e cosa si pensa
di fare. Finora qualcosa si è fatto, sono stati fatti due atti che
reputo importanti: da una parte, nell'anno scolastico 1992-1993,
vale a dire quando nelle rimanenti regioni già si era iniziato
l'insegnamento della lingua straniera, si è creduto opportuno di
fare un dépistage fra le famiglie e gli insegnanti per vedere se
questa era una necessità sentita o meno. Questo dépistage ha dato
dei risultati significativi, perché l'85 percento delle famiglie
che hanno risposto al questionario e che avevano dei figli
all'interno della scuola elementare si è detta favorevole
all'introduzione dell'insegnamento di una lingua straniera, in
particolare della lingua inglese.
Si è notato che un terzo degli insegnanti ha dato la propria
disponibilità ad insegnare, certamente a livello elementare, la
lingua straniera dando nel contempo la disponibilità ad aggiornarsi
o addirittura ad imparare le strutture di base della lingua
inglese.
Altri dati significativi che sono usciti da questa indagine
riguardano il fatto che il 4 percento delle famiglie - che, mi
direte voi, è una percentuale piuttosto bassa - mandano i propri
figli che frequentano la scuola elementare ad un corso privato di
lingua inglese, così come il 18 percento degli insegnanti
elementari studiano fuori dal proprio orario di lavoro una lingua
straniera.
Tutto questo per dire che c'è una forte aspettativa da parte
delle famiglie valdostane affinché l'insegnamento della lingua
inglese venga inserito all'interno della scuola elementare. Una
sensibilità che questa maggioranza aveva dimostrato di avere, nel
senso che aveva inserito nel programma che si proponeva di portare
avanti in questa legislatura un passaggio significativo a riguardo
della Pubblica istruzione in questo senso della questione
linguistica, recito brevemente: "Parallèlement il est indispensable
de développer le plurilinguisme non seulement comme enrichissement
culturel et linguistique, mais aussi comme moyen pour la Vallée
d'Aoste de consolider dans le contexte européen son rôle principal
de région ouverte aux rapports et aux échanges culturels, grâce aux
instruments et aux compétences dont seront dotés les jeunes
scolarisés", e quindi credo che ci fosse questa volontà di
arricchire da un punto di vista culturale i giovani valdostani.
Il problema è che quando ho approfondito questa questione, mi
sono accorto che in realtà a tutte queste attese da una parte e a
queste dimostrate volontà dall'altra, non corrisponde, a tuttora,
una volontà di inserire questo insegnamento nella scuola
elementare. Infatti nelle varie bozze che sono state presentate
agli organismi sindacali sull'ordinamento generale della scuola
elementare valdostana, là dove si tratta l'argomento "lingua
straniera", si dice che in considerazione del particolare
ordinamento scolastico vigente nella regione e della presenza di
due lingue veicolari nell'insegnamento, in attesa di un'organica
valutazione sull'insegnamento bilingue nella scuola dell'obbligo,
nonché delle necessarie verifiche in ordine alla disponibilità di
personale, non si dà luogo all'introduzione dell'insegnamento della
lingua straniera nelle scuole elementari della regione.
Ora, i motivi che sembrano suggerire la non introduzione
dell'insegnamento della lingua straniera sembrano essere: prima
valutiamo i risultati dell'insegnamento bilingue, poi valutiamo le
disponibilità del personale, quando avremo dei dati utili in questo
senso potremo introdurre la lingua.
Credo che a questo punto proprio recentemente abbiamo fatto una
interessantissima riunione di V Commissione con i vari ispettori
della scuola dell'obbligo, facendo - così come suggerito se vi
ricordate da quella mozione consiliare - una verifica
sull'insegnamento bilingue nella nostra regione e, a detta dei vari
ispettori, davvero possiamo dirci lieti dei risultati che i nostri
ragazzi ottengono dall'insegnamento bilingue. Quindi c'è già una
valutazione ed è una valutazione positiva sull'attuale insegnamento
bilingue in Valle d'Aosta. Così come in merito alla disponibilità
di personale, credo che la disponibilità sia stata data, cioè gli
insegnanti non si sono tirati indietro, ma hanno dato una
disponibilità che certamente va sorretta e guidata.
L'interpellanza si propone questo unico obiettivo: se attraverso
un ragionamento in aula anche con l'Assessore Louvin sulle cose,
sulla materia in particolare, si possa rivedere tutta la questione,
si possa fare una riflessione più approfondita su questo tema,
perché il dato stesso delle famiglie che rispondono positivamente a
questa proposta va letto in maniera molto interessante, perché -
come l'Assessore ha sicuramente notato - le punte più alte di sì
alla proposta di introduzione della lingua inglese vengono poi da
quelle realtà a carattere turistico della nostra regione. Quindi
credo che ci sia anche da questo punto di vista un'aspettativa
forte.
Mi auguro che approfondendo la riflessione attorno a questa
materia si possa davvero fare un passo indietro rispetto a quelle
che sembravano essere le volontà della Giunta e fare in modo che
diventi possibile, se non altro a livello sperimentale -
chiaramente non si chiede l'introduzione tout court
dell'insegnamento della lingua inglese - un avvio della questione;
il che potrebbe essere sicuramente una cosa buona.
Presidente Ha chiesto la parola l'Assessore alla pubblica
istruzione, Louvin.
Louvin (UV) Le Conseiller Marguerettaz a évoqué un argument très
important et qui mérite toute notre attention.
Je voudrais d'abord confirmer l'orientation de principe
favorable au plurilinguisme que le Conseiller a évoquée tout à
l'heure, mais en la réaffirmant dans sa juste perspective, dans les
finalités qu'elle se proposait, et confirmer toute notre adhésion
au plurilinguisme qui était déjà en ce moment en train de se
consolider. Qui s'est consolidé exactement dans l'année scolaire
1993 au niveau de l'école moyenne.
Le problème qui a été évoqué concerne par contre l'introduction
de la troisième langue au niveau de l'école primaire, ce qui a posé
d'importants problèmes qui ont amené déjà mon prédécesseur à
solliciter l'enquête dont vous avez fait état, qui a été menée à la
fois auprès des enseignants et auprès des familles.
Les résultats pour ce qui concerne les parents n'ont rien de
surprenant: il est normal que les parents souhaitent toujours une
plus large compétence linguistique à leurs enfants, mais la donnée
qui concerne les enseignants doit quand même nous faire réfléchir,
puisque s'il y a une disponibilité de principe des enseignants à
suivre des cours pour aller enseigner, cela n'empêche que le corps
enseignant dans son ensemble ait manifesté certaines perplexités au
sujet d'un alourdissement du curriculum scolaire. Il s'agit de
difficultés qui ont été attentivement évaluées et pour lesquelles
nous avions également un autre thermomètre de vérification de la
température, un thermomètre dont M. Marguerettaz ne pouvait pas
citer la source puisque les renseignements à ce sujet lui font
défaut, mais c'est le récent concours d'habilitation pour les
enseignants des écoles primaires.
Qu'il me soit permis de rappeler le résultat de ce concours en
ce qui concerne la connaissance de la langue étrangère: une chose
est la disponibilité à étudier de la part des enseignants, l'autre
est l'habilitation à l'enseignement et donc la preuve concrète
qu'il y a une compétence spécifique en la matière. Sur 300
candidats à ce concours, seulement 18 candidats ont demandé à
pouvoir soutenir la preuve de connaissance de la langue étrangère:
de ces 18 candidats 4 enseignants seulement ont reçu l'habilitation
à l'enseignement de la langue anglaise. Il s'agit d'une donnée que
je porte à votre attention pour signifier que l'absence en ce
moment non pas d'une disponibilité générale, qui est évidemment
acquise, mais d'une disponibilité matérielle, réelle et
juridiquement valable d'enseignants à l'enseignement de cette
langue dans nos écoles qui nous pose quand même quelques problèmes
et doit nous faire réfléchir.
Il y a là un premier élément que nous avons voulu évoquer dans
cet article 10, que vous avez cité intégralement, de l'ébauche que
nous avons soumise à l'époque aux Organisations syndicales: "delle
necessarie verifiche in ordine alla disponibilità di personale",
c'est-à-dire d'avoir effectivement des enseignants qui soient à
même de produire ces résultats dans nos écoles, ne serait-ce que
d'une façon expérimentale. Mais nous ne pouvons que le faire en la
présence de certaines conditions formelles.
Le deuxième aspect que vous avez évoqué, vous l'avez évoqué, M.
le Conseiller, d'une façon qui me paraît être un peu trop
simplifiée, celui de "l'organica valutazione dell'insegnamento
bilingue". Je me réjouis que vous ayez eu cette impression au cours
de l'audition que nous avons tenue il y a deux semaines en V
Commission, mais cette évaluation "organica dell'insegnamento
bilingue", comme on nous l'a précisé dans cette circonstance, vient
de démarrer.
Nous avons commencé, il y a quelques mois, une vérification
d'ensemble des résultats de l'éducation bilingue, ce qui est un
processus qui nous demandera encore quelques années pour qu'il soit
entièrement achevé.
Donc nous avons des raisons que j'ai définies "de prudence",
avant de nous lancer dans une direction qui pourrait quand même
être difficile à gérer dans le cadre d'une école qui est déjà à
l'avance par rapport aux autres écoles sur le plan de
l'enseignement des langues, puisqu'il y a deux langues qui sont
déjà utilisées non seulement comme matières d'enseignement, mais
également comme langues d'enseignement.
S'il y a à ce propos quelque chose à ajouter pour ce qui est des
conditions pour arriver à un élargissement à une troisième langue à
enseigner, je dois le poser pour ce qui concerne une
expérimentation concrète qui est en cours de route, pour ce qui
concerne la communauté germanophone, où en effet l'enseignement
d'une troisième langue se pose comme problème et qui pourra nous
fournir des éléments utiles pour une pédagogie de langue à ce
niveau, et le deuxième élément sera celui qui nous viendra du cours
des sciences de la formation pour les enseignants, que nous
souhaitons bientôt voir démarrer dans notre région et qui pourra
nous fournir aux termes d'une formation universitaire des éléments
de connaissance suffisants de cette langue étrangère, pour qu'elle
soit correctement enseignée dans nos écoles.
Je reviens au premier de deux problèmes qui font l'objet de
l'interpellation, la question concernant l'intégration au niveau
régional de la loi n° 148. Là il ne faut pas qu'il y ait de
confusion: une chose est l'adaptation des programmes, qui a déjà
été réalisée et qui est en vigueur depuis 1988 pour ce qui concerne
les programmes scolaires. La loi n° 148 n'est pas une loi qui
contient des programmes scolaires, elle contient pour ce qui
concerne les matières d'enseignement une seule référence et c'est
celle sur laquelle nous avons raisonné jusqu'à présent.
L'adaptation de cette loi dans la substance a déjà été réalisée, je
dirais même anticipée, puisque chez nous les modules ont été reçus
au niveau organisationnel même avant qu'au niveau national. Il n'y
a donc pas une urgence extrême d'adaptation, mais il y a l'intérêt
à préciser par un texte de loi toute une série éléments.
Cependant cette nécessité a buté contre quelques problèmes: vous
avez indiqué dans votre interpellation le fait que les
Organisations syndicales attendraient encore d'être entendues
depuis le mois de mars de l'année dernière, ce qui n'est pas du
tout vrai dans la mesure où au mois de mai, donc deux mois après,
nous avons ultérieurement approfondi avec les Organisations
syndicales ce thème et je cite le procès-verbal, étant donné que
l'on était vers la fin de l'année scolaire, les Syndicats eux-mêmes
ont préféré faire renvoyer l'approbation de ce projet de loi à
l'automne. A l'automne cela encore fait l'objet d'une discussion
avec les Organisations syndicales, où deux éléments ont freiné
après la discussion de ces adaptations de la loi n° 148: le fait
qu'il y avait à l'époque une vérification parlementaire en cours
sur la loi n° 148, ce qui a fait dire que probablement on risquait
d'avoir une adaptation qui naissait déjà en retard par rapport à
une intégration législative nationale; le référendum qui
s'annonçait pour le printemps suivant concernant le module même,
donc la remise en question du système modulaire au niveau
national.
Cela a retardé la discussion et nous a fait estimer opportun
pour l'instant de suspendre l'approfondissement de cet argument,
mais de toute façon vous voyez que le projet de loi a bien été bâti
et fait l'objet d'une confrontation avec les différentes
composantes l'école: les Organisations syndicales d'une part et le
corps directif de nos écoles primaires de l'autre.
Presidente Ha chiesto la parola il Consigliere Marguerettaz.
Marguerettaz (PpVA) Mi dichiaro parzialmente soddisfatto della
risposta dell'Assessore, nel senso che la sua risposta mi è stata
utile per approfondire le difficoltà che stanno di fronte
all'eventuale introduzione dell'insegnamento di una terza lingua
nella scuola elementare. Tuttavia, la parte che mi lascia perplesso
è al riguardo dell'obiettivo che si tende a raggiungere: partiamo
da un fatto che è senza dubbio positivo, per l'applicazione del
quale bisogna superare molte difficoltà, ma l'Assessore non ci ha
indicato nella sua risposta quali potrebbero essere le strade. Ad
esempio, a fronte di una disponibilità dell'attuale corpo docente,
a fronte di una verificata poca competenza nella lingua inglese da
parte dello stesso corpo docente, allora bisogna mettere in moto
qualche meccanismo per far sì che nel tempo questa competenza sia
data, o rafforzata là dove essa è già presente.
Una seconda osservazione un po' a margine di tutto questo: ho
capito dalle risposte dell'Assessore anche i motivi che hanno fatto
ritardare gli adattamenti della legge n. 148. Proporrei
all'Assessore, visto che come lui stesso ricordava la Valle d'Aosta
in materia scolastica è sempre stata più avanzata rispetto al resto
dell'Italia - citava lo stesso Assessore l'introduzione dei moduli
nella scuola elementare: infatti ricordo bene che quando a livello
nazionale i moduli erano presenti a livello sperimentale e quindi
solo in alcune scuole, nella nostra regione tutte le scuole
offrivano questa opportunità - di porre in essere, anche qui, prima
magari che questo avvenga a livello nazionale, una verifica del
risultato che la didattica impostata sulla base dei moduli ha
portato nella nostra regione.
Questo costituirebbe un punto importante, che potrebbe
facilitare l'avanzare di tutta la questione, ivi compreso
l'insegnamento della lingua straniera.
