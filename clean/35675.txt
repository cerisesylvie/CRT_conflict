Classificazione
AGRICOLTURA



Oggetto del Consiglio n. 142 del 26 settembre 2013 - Resoconto
OGGETTO N. 142/XIV - Interpellanza: "Interventi per
scongiurare l'ipotesi di blocco dei pagamenti delle misure
agroambientali".
Président
- Pour l'illustration, la parole au collègue
Nogara.
Nogara (UVP)
- Merci Président.
Nous nous sommes laissés, dans le dernier Conseil régional, avec
l'engagement de la part de l'Assesseur Testolin d'évaluer les
différentes pratiques des entreprises agricoles valdôtaines et les
fonctions de AREA VdA. Nous nous retrouvons, aujourd'hui, avec un
commissaire pour AGEA Italia, pour un trou de 50 millions d'euros.
Pour ce qui concerne les contributions pour les agriculteurs, on a
appris par les journaux qu'il y aura deux tranches de payement: une
à moitié octobre et, l'autre, à la fin de l'année. Pour ce qui
concerne la situation de AREA par rapport à AGEA Italia, nous vous
écoutons, Monsieur l'Assesseur.
Président
- Pour la réponse, la parole à l'Assesseur
Testolin.
Testolin (UV)
- Merci Président et bonjour.
In merito al primo quesito:
"se ci sia la volontà da parte
dell'Amministrazione regionale di proseguire il lavoro che nel 2010
aveva portato al quasi raggiungimento dell'obiettivo da parte di
AREA VdA ad assumere le funzioni di Organismo Pagatore
Regionale"
, permettetemi solo una breve considerazione, una
riflessione. In merito al "quasi raggiungimento
dell'obiettivo"...in quanto la frase si traduce in una
considerazione personale non troppo chiara e che non trova
riscontro in atti e documenti ufficiali, tipo richieste al
ministero, procedure attivate, appalti attivati, o preventivi
richiesti per la Tesoreria, o la stima dell'acquisto di un sistema
informatico di gestione di controllo. Per cercare di fare chiarezza
sulla situazione, si sottolinea come le scelte relative
all'accreditamento dell'OPR (l'Organismo Pagatore Regionale),
devono essere valutate sulla base di una serie di considerazioni
tecnico-economiche, in uno scenario che oggi è mutato rispetto
all'inizio della programmazione 2007-2013.
Oggi AREA VdA opera in base a procedure condivise con AGEA,
sulle quali si è operato per una proficua messa a punto in queste
ultime tre campagne. Le funzioni di un organismo pagatore regionale
consistono in tre elementi: funzione di autorizzazione dei
pagamenti, ovvero determinare l'importo da pagare ai richiedenti;
una funzione di esecuzione dei pagamenti, ovvero impartire alla
Tesoreria le istruzioni per il pagamento; una funzione di
contabilizzazione dei pagamenti, ovvero registrare i pagamenti
eseguiti nei libri contabili della commissione tramite l'organismo
di coordinamento, cioè l'AGEA. Da questa semplice esposizione
consegue che la fase A, attualmente svolta da AREA VdA, costituisce
già il fulcro dei pagamenti, poiché l'AGEA non fa altro che
eseguire gli ordini impartiti dall'Agenzia regionale. Attualmente
13 Regioni si appoggiano ad AGEA, mentre 7 Regioni hanno costituito
l'OPR. La costituzione dell'OPR trae fondamento soprattutto dalla
possibilità di gestire, in aggiunta al PSR, anche la domanda unica,
che su scala italiana vale circa 27 miliardi nel settennio contro i
circa 9 miliardi dello sviluppo rurale. Questo rapporto, 3 a 1, per
la Valle d'Aosta si ribalta in un rapporto di 1 a 8. Tale aspetto
può essere considerato un primo elemento di criticità nella
giustificazione di un impegno oneroso come la costituzione di un
OPR.
Un eventuale beneficio atteso dal riconoscimento OPR potrebbe
riguardare una maggiore celerità dei pagamenti, quantificabile
mediamente in circa 20 giorni per ogni elenco di pagamento
autorizzato, mentre a carico della struttura regionale ricadrebbero
i controlli di primo e secondo livello, e tutta la contabilità
europea e nazionale, nonché la costituzione di una nuova Tesoreria.
Gli oneri connessi aumenterebbero per un costo di almeno 6/8 unità
suppletive di personale, nonché per la dotazione di un sistema di
gestione di controllo, di un sistema informatico, di un sistema
territoriale e, infine, di un servizio di Tesoreria. Una
riflessione in merito alla costituzione di un eventuale OPR
dovrebbe essere fatta, ma solo alla luce delle suddette
considerazioni, tenendo conto dell'attuale situazione economica,
delle risorse disponibili, e a fronte di un'attenta comparazione
tra costi e benefici.
In merito al secondo punto:
"se il Governo regionale ha
individuato altre soluzioni per scongiurare l'ipotesi di un blocco
dei pagamenti delle misure agro-ambientali e delle indennità
compensative del mancato reddito"
, si precisa come in relazione
a questo punto, al momento, non sono state elaborate strategie
specifiche, in quanto, dalle notizie attualmente in nostro
possesso, non risultano prospettarsi rischi di sospensione dei
pagamenti per l'Italia. Grazie.
Président
- Pour la réplique, la parole au collègue
Nogara.
Nogara (UVP)
- Grazie Assessore.
Io ho qui una lettera del ministero, dove si parla appunto
dell'AREA come ente pagatore, dove...adesso questa lettera io l'ho
avuta, penso che sia negli archivi dell'AREA...dove il ministero,
sul fatto che lei appunto diceva, tutte le problematiche...perché
per costituire AREA ente pagatore, il ministero, qui, l'unico
problema che poneva, era il problema di personale: mancava del
personale all'AREA VdA per essere considerato ente pagatore. Ma per
il resto, come mi diceva anche lei, per i controlli, era già stato
formato tutto un personale in AREA per poter fare i controlli, e
lei sa benissimo come funziona il fatto dei controlli che manda
AGEA. Allora, c'è una società, una società di Parma che, quando ci
sono delle contestazioni sulle foto aeree, tanto ci intendiamo su
questo fatto qua...per esempio sulle foto aeree, vengono su e, un
piccolo dettaglio che le voglio raccontare è quello che se hanno
torto, questa società non viene pagata, se hanno ragione vengono
pagati. Allora, ci sono dei contenziosi che durano negli uffici per
delle ore, perché alla fine si propone, magari, all'agricoltore, e
gli si dice: "guarda, mettiamoci d'accordo per 100 metri quadri che
non sono a posto, così almeno io vengo pagato". Questa è la
situazione reale di quello che succede! Essendoci del personale in
AREA che è stato abilitato per i controlli, diciamo che questo è un
problema che si può benissimo superare, e, come lei sa benissimo,
qui, in Valle d'Aosta, sarebbe immediato il discorso dei controlli,
perché con la situazione geografica che abbiamo, non è così
difficile.
Perciò, se vuole, le faccio avere anche questa lettera del
ministero, dove parla, appunto, di AREA...eh, non so, mi ha detto
che non ha documentazione, allora io gliela faccio avere, se non ha
documentazione... E, in più, l'altro discorso che mi faceva per
AGEA Italia...AGEA Italia, da quello che si è appreso, sì, è stata
commissariata, adesso c'è anche...oltre ad esserci la Guardia di
Finanza che sta facendo le indagini, c'è anche questo organo, che è
un organo dell'Unione europea, che è l'OLA, che sono, diciamo,
chiamiamoli così, gli "007" dell'Unione europea, che se comunque
troverà...ed è specificato dappertutto...se troverà delle
incongruenze o dei problemi che ci sono stati ad AGEA Italia,
chiuderanno tutti i pagamenti. È chiaro che noi, non essendo agenti
pagatori con AREA, se dovesse succedere una cosa del genere, anche
qui, in Valle d'Aosta, non arriverà più una lira e, vista la
situazione della nostra agricoltura, dei nostri allevamenti,
diciamo che...penso che i nostri agricoltori prenderanno la botta
finale. Comunque la ringrazio per la risposta e speriamo, e
speriamo che le cose vadano come ha dichiarato lei. Grazie.
Président
- Merci. Point 54 à l'ordre du jour.
