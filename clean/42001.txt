Classificazione
CONSIGLIO REGIONALE
Attività consiliare d'aula


Oggetto del Consiglio n. 959 del 2 ottobre 2019 - Resoconto
OBJET N° 959/XV - Communications du Président du Conseil
régional.
Rini (Presidente) -
Alla presenza di 35 Consiglieri,
possiamo iniziare i lavori.
Punto n. 1 all'ordine del giorno.
Je vous informe que la proposition d'acte administratif suivante
a été présentée : "Predisposizione del Documento di economia e
finanza regionale (DEFR) per il triennio 2020/2022", attribuée à la
II
ème
Commission.
Colleghi, vi comunico che il 23 settembre 2019 il Consigliere
Roberto Cognetta ha chiesto l'intervento di questa Presidenza in
relazione al diniego espresso dall'Assessorato alle finanze,
attività produttive e artigianato in merito alle richieste di
accesso ai verbali del Collegio sindacale del Consiglio di
Amministrazione della società Monterosa S.p.A. Dalla documentazione
prodotta dal Consigliere Cognetta si evince che le richieste di
accesso non risultano essere state inviate alle società
interessate. In considerazione di quanto esposto, ho pertanto
richiesto all'Assessore di voler fornire ogni chiarimento
utile.
Il 26 settembre 2019 il Consigliere Andrea Manfrin ha parimenti
chiesto l'intervento di questa Presidenza in relazione al diniego
opposto dall'azienda USL in merito all'istanza di accesso del 6
agosto 2019 supportato da motivazioni legate alla privacy. Ho
pertanto trasmesso la nota del Consigliere Manfrin sopraindicata e
la relativa documentazione all'Assessore alla sanità, salute e
politiche sociali con preghiera di fornire ogni chiarimento utile.
Sarà poi nostra premura seguire l'esito di queste due missive.
Colleghi, colgo questa occasione per invitarvi tutti a
rispettare l'articolo 116 del nostro Regolamento interno che
disciplina il diritto di accesso dei Consiglieri ricordandone i
doveri, ma anche i limiti, di questa Presidenza nel farlo
rispettare.
Nel pomeriggio di ieri, martedì primo ottobre 2019, l'Ufficio di
Presidenza ha deliberato l'ammissibilità della petizione popolare
per il mantenimento nel tempo dei servizi sanitari erogati dall'USL
della Valle d'Aosta presso il Consultorio di Variney nel Comune di
Gignod presentata il 24 settembre scorso e sottoscritta da 1.123
cittadini. La petizione è stata trasmessa per l'istruttoria del
caso al Presidente della Regione, all'Assessore alla sanità, salute
e politiche sociali e alla V Commissione consiliare "Servizi
sociali".
Vi ricordo inoltre che, così come deciso dalla Conferenza dei
Capigruppo di ieri, inizieremo con le mozioni intorno alle
10:30-10:40 faremo un'inversione dell'ordine del giorno e passeremo
alla trattazione
des questions
per consentire a me e al
Presidente della Regione di poter effettuare l'incontro con il
Presidente della Corte dei Conti che si svolgerà oggi in Valle.
Ci sono richieste di intervento sulle mie comunicazioni? Ha
chiesto la parola il collega Cognetta. Prego.
Cognetta (MOUV') -
Rispetto alla questione dei "116"
ringrazio la Presidenza di questo Consiglio che si è attivata
prontamente e chiedo a questo punto di conoscere quali sono gli
intendimenti del Governo rispetto alla richiesta fatta, in quanto
ad oggi non ho ricevuto ancora nessun tipo di segnale da parte del
Governo. Vorrei semplicemente e brevemente ricordare a cosa faccio
riferimento, giusto per chiarire quali sono gli ambiti nei quali ci
stiamo muovendo.
Prima della pausa estiva ho fatto due richieste di accesso agli
atti: la prima alla società Monterosa S.p.A., con la quale chiedevo
i verbali del Collegio sindacale per diversi anni, la seconda alla
Cervino S.p.A., con la quale chiedevo sia i verbali del Collegio
sindacale, sia quelli del Consiglio di Amministrazione e riferiti
ad un paio di annualità. Mi viene data una risposta da parte
dell'Assessorato relativamente al fatto che non era possibile
fornirmi questi documenti. A quel punto, immaginando che la
risposta arrivasse come da prassi dai responsabili, dai due
Presidenti delle due società, attraverso i miei legali ho
presentato una richiesta formale agli stessi Presidenti con la
quale ho intimato, attraverso il mio avvocato, il rispetto del
trasferimento dei documenti, altrimenti avrei adito alle vie
legali. I due Presidenti mi hanno risposto che non avevano mai
ricevuto il "116", che non gli era mai stato trasmesso, e quindi
non sarebbe stato opportuno ovviamente intentargli causa in quanto
non avevano fatto nulla. In effetti è così: ho scoperto
successivamente che l'Assessore alle finanze non aveva fatto la
trasmissione dei dati come invece prevede normalmente lo sviluppo
di un accesso agli atti. Ora io chiedo perché è successo questo,
non può essere una svista in due casi, non può essere un
errore.
Siccome ci sono regole democratiche che mi sembrano più
importanti del Regolamento del nostro Consiglio, io mi chiedo a
questo punto se chi rappresenta il Governo conosce queste regole,
perché il problema qui è che spesso si parla di fascismo e di
totalitarismo senza sapere bene di cosa si parla, secondo me. La
questione è che la democrazia, per non essere una "democrazia di
facciata" per cui si fa finta di essere in democrazia, si basa sul
fatto che chi governa, anche se in qualche modo è autorizzato dal
voto popolare, rispetta le minoranze e rispetta i diritti dei più
deboli. Qui la questione non è se uno è in maggioranza o
all'opposizione, ma è una questione molto semplice: ognuno di noi
dovrebbe qui dentro rappresentare le regole democratiche di tutti e
le regole democratiche prevedono che la maggioranza non possa fare
ciò che vuole quando vuole; altrimenti, anche se non è fascismo, è
comunque una forma di autoritarismo democratico e diventa la
"dittatura della maggioranza". A quel punto non ha più nessun senso
che ci siano queste regole. Capite quanto è importante? Non è
soltanto una questione di non rispondere ad una richiesta banale di
accesso agli atti, la questione è molto più profonda, perché se chi
governa non è democratico e non sa cosa vuol dire essere
democratico, allora c'è un problema molto più grande. È la crisi
della democrazia che stiamo vivendo da diversi anni in questo Paese
ed in questa Regione: si trasforma con il diritto del voto in
un'oligarchia che, sostanzialmente, è il potere di pochi. In Valle
d'Aosta ne sappiamo qualcosa vero di questo? Le minoranze vengono
tacitate, non vengono più considerate e si va avanti a colpi di
maggioranza.
Io chiedo il rispetto per tutti, perché noi qui rappresentiamo
tutti i valdostani. Coloro che siedono lì non sono stati votati dai
valdostani, ma sono stati votati da quest'Aula, c'è una bellissima,
grandissima differenza, direi importantissima, e direi pure che sia
da difendere questa differenza, perché è fondamentale. Se già così
assistiamo a questi comportamenti, figuriamoci se un domani
qualcuno di loro fosse eletto direttamente! Si erogherebbe il
diritto di fare ciò che vuole e quando vuole, dicendo: "Sono stato
votato dal popolo, quindi posso fare quello che voglio". In Russia
il Presidente è votato dal popolo, lo sapete? In Ungheria pure, e
poi ci lamentiamo! Qui bisogna fare dei ragionamenti. Allora io
credo fermamente che il rispetto di queste banali e semplici regole
che abbiamo tra di noi sia fondamentale. Aspetto pertanto con ansia
la risposta ai miei 116 e non solo a quelli.
Presidente -
La parola al collega Manfrin.
Manfrin (LEGA VDA)
-
Intervengo anch'io nel merito
della questione degli accessi agli atti. Trovo che sia di una
gravità inaudita, soprattutto perché viene minato lo strumento che
sta alla base della nostra attività, ovvero gli atti ispettivi, la
richiesta di documenti. Questa violazione è tanto più grave quanto
più la motivazione che viene opposta rispetto ad una richiesta di
accesso agli atti è superata dal nostro Regolamento interno. Io
voglio ringraziare la Presidenza del Consiglio che si è attivata
immediatamente: prima l'ho detto chiaramente e verbalmente al
Presidente e, successivamente, ho trasmesso la nota ufficiale
appunto per aver chiesto chiarimenti all'azienda.
Il problema è questo: io ho chiesto dei dati all'USL non una,
non due, ma tre volte, tre volte, quindi non una. La prima - così
come ci è concesso - ovviamente senza motivare la mia richiesta;
non ho motivato il perché chiedevo quei dati, ma il fatto che io
non li debba motivare è consentito, anzi, è scritto ed è messo nero
su bianco sul Regolamento, al comma 5 dell'articolo 116, laddove si
dice che "
I Consiglieri esercitano il diritto di accesso per
iscritto senza obbligo di motivazione, mediante richiesta rivolta
all'amministratore interessato per materia
". Io ho chiesto
questi primi dati all'USL e mi è stato detto: "Eh no, possiamo
darteli solo in forma aggregata e le motivazioni che ci ha fornito
non sono sufficienti per poterti dare una risposta". Io, ovviamente
armato di santa pazienza, ho risposto alla gentile azienda USL
motivando la mia richiesta, la mia necessità di dati, anche se non
ero tenuto a farlo. La gentile azienda ha risposto ulteriormente e
vi leggo la risposta scrivendo gli stessi dati aggregati e
chiosando in fondo: "
Qualora le informazioni fin qui fornite non
siano sufficienti a consentire al Consigliere Manfrin l'esercizio
del proprio mandato, sarà cura della scrivente azienda interpellare
il proprio DPO al fine di valutare la compatibilità dell'eventuale
comunicazione delle complete generalità dei soggetti per i quali si
chiede l'accesso con le regole poste dal Regolamento europeo n.
679/2018
". Ora quindi si dice: "Se volete chiamate e poi
interpelliamo il DPO". Ho chiamato il dottor Pescarmona che non
sono riuscito a trovare mai in ufficio, ho chiamato colei che ha
steso il testo - responsabile del procedimento - e le ho fatto le
mie rimostranze spiegando che il comma 4 dell'articolo 116, e viene
scritto anche qui molto chiaramente, "
Il diritto di accesso dei
Consiglieri non può essere limitato a causa della natura riservata
dei documenti. I Consiglieri sono tenuti a rispettare il segreto
d'ufficio
- ovviamente dei dati così ottenuti e che sono in
loro possesso -
e il diritto alla riservatezza di terzi nei casi
specificati dalla legge e dalle disposizioni in materia di
privacy
". Noi possiamo accedere a tutti questi dati ovviamente
perché ne siamo autorizzati in virtù del nostro mandato, ma anche
perché noi di questi dati dobbiamo farne un uso che ci è consentito
dal Regolamento interno e non possono essere opposte motivazioni di
privacy. Ebbene, anche per questa terza volta, telefonicamente mi è
stato comunicato che no, il DPO dell'azienda ha detto che secondo
lei, secondo lui, secondo esso, io non avevo diritto come
Consigliere ad accedere a quei dati.
Io trovo pertanto che ci si sia incasellati in una lesione del
nostro diritto di accesso. Mi auguro che questo messaggio arrivi
forte e chiaro a coloro che hanno negato questi accessi agli atti,
perché questo comportamento certo non fa ben presagire rispetto a
quelli che saranno i documenti che devo ricevere e, anzi, questo
aumenta la mia curiosità e le mie domande, ma soprattutto chi nega
un atto, chi si rifiuta di fare quello che è previsto dal nostro
Regolamento, ovviamente si espone a delle conseguenze. Se non
riceveremo i dati che ci sono riconosciuti per Regolamento, le
conseguenze ci saranno.
Presidente
-
La parola al collega Aggravi.
Aggravi (LEGA VDA) -
Presidente, anch'io volevo
ringraziare il suo pronto intervento dei scorsi giorni, non tanto
per un "116" - io questa battaglia in parte l'avevo già fatta in un
altro Consiglio, il 116 era destinato alla Presidenza e riguardava
il Casinò, perché io e la Presidenza abbiamo purtroppo questa sfida
in atto da tempo -, ma era riguardo - e ne vorrei dare notizia a
tutta l'Aula, visto che è un punto all'ordine del giorno - al fatto
di aver ricevuto nella giornata di ieri la risposta da parte
dell'Assessore Testolin in merito alla mia richiesta di
informazioni sul perché la delibera n. 1119 del 23 agosto 2019 non
fosse stata ricompresa all'interno del punto dell'ordine del giorno
dello scorso Consiglio dove sono inserite tutte le comunicazioni di
provvedimenti amministrativi di variazione del bilancio. Nell'esame
dell'ordine del giorno odierno io mi sono ritrovato questa delibera
ed altre due relative sempre al 30 agosto e quindi, non avendo
ricevuto risposta da parte dell'Assessorato... o meglio, c'è stata,
come mi specifica l'Assessore, un'incomprensione di fondo, anche se
io penso fosse stata concitata l'altra volta nella chiusura del
Consiglio, perché mi sono riguardato anche il video che è stato
abbastanza preciso, ma si sa, spesso ciò avviene... altre due
delibere relative a quella stessa data sono state inserite
nell'ordine del giorno odierno. A questo punto ho ritenuto
opportuno scrivere alla Presidenza sottolineando che il comma 6
dell'articolo 29 della legge n. 30 stabilisce che questo tipo di
procedura prevede che queste delibere siano trasmesse al Consiglio
regionale entro 15 giorni dalla loro adozione. Ho ritenuto pertanto
opportuno darne comunicazione e la ringrazio per avere
immediatamente dato atto della cosa.
Vede Presidente, quando ero Assessore io sono stato ripreso da
un comunicato stampa perché non avevo consegnato in tempo dei
documenti, sono stato ripreso per una cosiddetta "scenetta" nella
consegna dei documenti, però alla fine io i documenti li ho
consegnati. Ci sono situazioni molto più gravi che non dovrebbero
avvenire e, al di là delle incomprensioni di fondo, io penso che
ognuno è qui per lavorare e lavorare secondo le regole. Spero
quindi che d'ora in avanti tutti le rispetteremo, perché altrimenti
c'è un problema.
Presidente
-
Collega Aggravi, non abbiamo dato
volutamente notizia di questa missiva, perché credo che l'Assessore
Testolin sia stato più che tempestivo nella risposta e abbia
fornito tutti i dati richiesti.
Prima di passare la parola alla collega Pulz, vi ricordo inoltre
nelle comunicazioni - lo abbiamo detto ieri durante la Conferenza
dei Capigruppo, ma credo sia opportuno darne notizia anche in Aula
- che è pervenuta a questa Presidenza una missiva con cui si
comunica un cambio a livello di Capogruppo del Movimento 5 Stelle:
il Capogruppo sarà il Consigliere Luigi Vesan e Vicecapogruppo la
Consigliera Maria Luisa Russo. Componente per la Commissione per il
Regolamento sarà invece - è, perché ormai è già stato ratificato
ieri - il Consigliere Luciano Mossa.
La parola alla collega Pulz.
Pulz (ADU VDA)
-
Voglio solo dire, sempre a
proposito del problema dell'accesso agli atti, che lo sento
talmente anche mio di aver presentato una specifica iniziativa,
l'interrogazione n. 13 all'ordine del giorno, che devo dire ho
scritto di getto dopo aver ricevuto diversa documentazione in
ritardo...
Presidente
-
Collega, le comunicazioni del
Presidente del Consiglio prevedono interventi sulle comunicazioni.
Lei ha fatto un punto
ad hoc
su questo, quindi avrà poi modo
di chiarire la sua posizione su quel punto. Qui la comunicazione
era relativa a due questioni di cui noi siamo tenuti a darne
informazione ovviamente all'Aula, però atteniamoci al punto, dato
che poi c'è un punto dedicato, c'è un'interrogazione. Questo senza
volerle togliere la parola. Atteniamoci alle comunicazioni del
Presidente, così come deciso ieri in Conferenza dei Capigruppo.
Prego, collega Spelgatti.
Spelgatti (LEGA VDA)
-
Ringrazio il Presidente
Rini per aver sollevato la questione durante le sue comunicazioni.
Mi rivolgo però ai suoi colleghi di Governo e pongo due semplici
domande: 1) quante cose avete da nascondere; 2) quanta paura
avete.
Presidente
-
Collega, lo abbiamo appena
detto...
Spelgatti (LEGA VDA)
-
Stiamo parlando delle
comunicazioni del Presidente, anche la collega Daria Pulz stava
parlando di questo, sto parlando di qualcos'altro?
Presidente -
Collega, sono due questioni... sì, sta
parlando di qualcos'altro e non pertinente all'ordine del giorno.
Se mi permette la conduzione dell'Aula è riservata a me e, se mi
permette, mi prendo io oneri o onori. Sta andando fuori tema,
collega Spelgatti.
Spelgatti (LEGA VDA)
-
Questo lo dice lei che sto
andando fuori tema, perché ho fatto due domande...
Presidente
-
Sì, lo dico io che in questo momento
presiedo l'Aula. Collega, la invito ad intervenire...
(
sovrapposizione di voci incomprensibili)
Spelgatti (LEGA VDA)
-
Lei non può dirmi che io
non sto rispondendo sui "116", stiamo parlando delle richieste di
116. Io chiedo se non rispondete...
Presidente
-
No, collega Spelgatti, non stiamo
parlando dell'articolo 116 in generale. Abbiamo richiamato due
questioni, ho dato la parola ai diretti interessati che hanno
replicato e replicherà la Giunta. Non stiamo parlando dell'articolo
116 in generale. Collega Spelgatti, la invito a rispettare l'Aula.
Collega, avrà modo di dirlo quando si parlerà dell'articolo 116 in
generale. Glielo ripeto, forse non sono abbastanza chiara, provo ad
essere più chiara, abbiamo citato... non è un dialogo tra me e lei,
collega Spelgatti, ci sarà modo di parlarne. Andiamo avanti,
colleghi.
(voce del Consigliere Spelgatti, fuori microfono)
Presidente
-
Si prenda le responsabilità di ciò
che dice. La parola all'Assessore Baccega, prego. Atteniamoci a
quanto disposto dal Regolamento.
Baccega (UV) -
Proviamo a placare un po' gli animi già
all'inizio di questa giornata. Colleghi dell'opposizione o comunque
in particolare della LEGA, Consigliere Manfrin, non c'è mai stata
volontà da parte di questo Governo e soprattutto di questo
Assessorato di nascondere, imboscare, non dire, non dare
trasparenza all'attività politica ed amministrativa che noi
mettiamo in campo. Per quanto mi riguarda, le assicuro che
garantirò il rispetto delle richieste di accesso agli atti fatte da
parte dei colleghi, perché non abbiamo nulla da nascondere.
Voglio solo fare una riflessione: solo il mio Assessorato è
stato oggetto di 41 "116" negli ultimi mesi. Alcuni di questi si
richiamano ad attività riguardanti l'ex Assessore - già defunto,
che ricordo con piacere - Valerio Beneforti, e quindi andare a
recuperare certa documentazione non è facile e non è semplice per
gli uffici. Sappiano i Consiglieri che in questo momento abbiamo
degli uffici che sono ovviamente sotto organico, per cui magari c'è
qualche giorno di ritardo, ma nel modo più assoluto non c'è nessuna
volontà da parte nostra di nascondere, mascherare e paura di dover
dare della documentazione.
Presidente
-
La parola al collega Gerandin, sempre
sulle comunicazioni. Prego.
Gerandin (MOUV') -
Anch'io faccio un breve cenno sulla
tempestività e soprattutto sulle risposte ai "116".
Presidente -
Consigliere Gerandin, ho tolto la parola
alla sua collega non per una questione... solo se è legato al caso
che ho citato nelle comunicazioni, altrimenti ci sarà modo... anzi,
ne parleremo sicuramente in Conferenza dei Capigruppo, perché
effettivamente c'è una criticità sul tema, quindi dedicheremo una
Conferenza dei Capigruppo sui "116" e useremo quella sede.
Gerandin (MOUV')
-
Va bene, allora accetto il suo
invito, Presidente, però solleverei solo una questione su quella
che era un po' una prassi legata alle sue comunicazioni, al fatto
che lei leggeva...
Presidente
-
Su questo si può intervenire. Non le
leggiamo solo per una questione di tempo.
Gerandin (MOUV')
-
Perfetto, ma proprio in merito
a questo, se fossero state lette io avrei posto un problema molto
serio, perché ieri si è creato un caso penso unico in questo
contesto, in questa legislatura e forse anche prima: c'è stata una
convocazione pressoché contestuale di due Commissioni. La III
Commissione, che era stata convocata nel suo giusto giorno di
convocazione, non aveva terminato i suoi lavori, anzi, li aveva
appena iniziati e in maniera quasi contemporanea era stata
convocata anche la II Commissione in merito ad una questione molto
importante legata alle opere di ristrutturazione della Casinò. Ora
io in tutta sincerità penso che sia un diritto, anzi, oserei dire
quasi un dovere per i Consiglieri di partecipare non solo alle
Commissioni in cui sono membri di diritto, ma è facoltà... io penso
obbligo, e nel limite del possibile io l'ho fatto nella precedente
legislatura come lo faccio in questa, perché voglio essere presente
anche all'attività delle Commissioni.
Capiamo che questa maggioranza è in grande difficoltà per cui
gli ordini del giorno, le convocazioni e le urgenze vengono
eterodirette, come è già stato detto, però ciò non toglie che
l'attività ispettiva dei Consiglieri debba e possa essere
autorizzata, rientra tra i suoi diritti.
Presidente, io chiedo pertanto che veramente questo sia il primo
ed unico caso in cui ci sia una contemporaneità di convocazione di
due Commissioni.
Presidente
-
Grazie collega, assolutamente non si
può che condividere l'osservazione che ha fatto. Lascerò poi la
parola anche al Presidente della Commissione, ma chiedo ai
Presidenti di Commissione di farsi carico di questa istanza. Vuole
lasciare la parola al collega Marquis, Presidente di Commissione?
Prego, sul punto.
Marquis (SA)
-
Ho ascoltato le osservazioni fatte
dal collega Gerandin e, in effetti, la regola è che non
bisognerebbe sovrapporre il lavoro delle Commissioni.
In questa situazione la III Commissione era convocata alle 9:00
e noi ci siamo permessi di convocare la II Commissione alle ore
11:00 per una questione di difficoltà gestionale che adesso vado a
spiegare. Avevamo programmato un'audizione presso il Casino già il
26 luglio scorso, ma non è stata fatta ed è stata riprogrammata per
il 23 settembre, e anche quest'audizione non si è potuta effettuare
perché non c'è stata la disponibilità da parte dei soggetti che
dovevano essere auditi. Abbiamo avuto la disponibilità per ieri e
quindi siamo stati costretti a tenere conto delle esigenze
funzionali per dare seguito ai lavori di verifica che stiamo
facendo sulla Casa da gioco poiché, diversamente, saremmo andati a
finire a fine mese. Credo quindi che la situazione è stata oggetto
di interpretazione, è stato tenuto conto delle esigenze di
funzionamento della Commissione nonostante ci fosse questa
situazione di difficoltà.
A questo riguardo tengo a precisare che aveva perso anche un po'
di interesse alla fine l'audizione di ieri, perché non c'è stata la
disponibilità da parte del responsabile unico del procedimento del
Casino di farsi udire; abbiamo quindi dato seguito all'audizione
con il Direttore generale, pur sapendo che all'epoca dei lavori non
era presente, non prestava servizio presso l'azienda, pertanto
abbiamo fatto il nostro dovere.
Per quanto riguarda invece la sostanza della cosa, tenuto conto
che forse l'argomento è di interesse, io inviterei i colleghi che
non lo hanno fatto e che credo possano essere interessati a
recuperare tutta la documentazione relativa all'intervento di
riqualificazione della Casa da gioco, perché sono 5.000 pagine di
documentazione sulle quali i Commissari hanno lavorato da 4-5 mesi.
Pertanto, per chi fosse interessato a questo argomento, credo che
sarebbe utile preliminarmente fare la richiesta della
documentazione necessaria per poter approfondire la questione.
Presidente
-
Ha chiesto la parola l'Assessore
Testolin.
Testolin (UV)
-
Considerato che il Governo ed il
sottoscritto sono stati tirati in ballo almeno in due occasioni,
vorrei sottolineare in maniera del tutto serena e ripetere quanto
ho già cercato di esplicitare, in particolare al collega Cognetta,
nello scorso confronto in merito a questo tema.
Non è assolutamente una mia volontà e sinceramente non mi sento
come qualcuno che non vuole dare dei dati. In effetti, come ha già
detto il mio collega Baccega, i "116" sono una quotidianità
all'interno del discorso amministrativo e rispondiamo a decine di
116 durante l'arco delle settimane, quindi non c'è assolutamente la
volontà di non dare qualche informazione o notizia in merito a
qualche argomento.
Faccio però una riflessione che va nel solco di quanto tracciato
dallo stesso collega Cognetta: esistono in tutti i settori e in
tutti gli ambiti delle regole. A mio avviso le regole non sono mai
a senso unico, devono essere rispettate per quelle che sono le
possibilità di fornire dati, da una parte, e i diritti di avere
delle informazioni, dall'altra. In questo senso molte volte ci
troviamo anche a rispondere, a dispetto delle indicazioni
dell'articolo 116 che vorrebbe delle attività ispettive puntuali su
situazioni comportanti l'assunzione di dati, addirittura da 15 anni
a questa parte, con una mole di numeri e di carteggi che molte
volte è anche difficile attingere. In questo caso ci si è
confrontati prima di rispondere, perché non è assolutamente una
risposta politica, è una risposta tecnica quella che è stata
fornita al collega Cognetta, in merito al fatto che le richieste -
così come puntualizzato - relative ai verbali del Consiglio di
Amministrazione e del Collegio sindacale, come segnalatoci
dall'Avvocatura... recito testualmente, così non dico cose diverse
da quelle che mi sono state segnalate per dare risposta a questo
116: "
Il Consigliere regionale non abbia diritto di accedere
alla versione integrale dei verbali delle adunanze e delle
deliberazioni del Consiglio di Amministrazione e del Consiglio
sindacale delle società sottratte in generale al diritto di
informazione dei soci
". Pertanto neanche i soci possono
accedere a quelle informazioni. "
Possono al più ritenersi
ostensibili gli estratti e le prime pagine dei verbali che
consentirebbero dunque al Consigliere di accedere agli argomenti
posti all'ordine del giorno e quindi di ottenere informazioni utili
all'espletamento del mandato rappresentativo, fermo restando, come
è ovvio, il dovere per il singolo di mantenere il segreto nei casi
specificatamente determinati dalla legge e di garantire il rispetto
della normativa vigente e della riservatezza dei dati personali di
terzi
".
Detto questo, considerato la ripresentazione delle stesse
istanze così com'erano, nel buon senso che però deve essere
supportato da un confronto con chi questo parere l'ha scritto,
l'idea sarebbe quella di andare incontro a quanto già era stato
scritto, vale a dire di fornire le prime pagine dei verbali e le
informazioni che si possono rendere disponibili. Questo
evidentemente previo un confronto con l'Avvocatura, che al momento
non è stata contattata in quanto la documentazione ci è arrivata
ieri. Per l'altro discorso, invece, in tutta tranquillità la cosa
più semplice sarebbe dare delle cose, ma proprio per il rispetto
delle regole penso che queste ultime vadano gestite il più
correttamente possibile nell'interesse comune.
Per l'altro discorso mi scuso pubblicamente per il
fraintendimento che c'è stato con il collega Aggravi, che ringrazio
per la segnalazione, perché ci ha permesso di intervenire in
maniera puntuale sulla problematica. Penso che all'interno di
quest'Aula sia utile avere delle segnalazioni - rubo ancora qualche
secondo - che servono per migliorare la gestione amministrativa, la
quale, devo dirlo, pur essendo questa all'interno degli uffici
dell'Assessorato molto puntuale e precisa, talvolta incorre in
qualche ritardo dettato dal fatto che chi lavora può anche qualche
volta sbagliare. In questo caso il ritardo era nella trasmissione
dei dati al Consiglio ed ha pregiudicato l'inserimento di quelle
delibere nell'ordine del giorno che sono state puntualmente -
grazie anche alla segnalazione - inserite nell'ordine del giorno di
questa seduta. Mi scuso pertanto per non aver capito il messaggio e
per avere fornito solo la mera delibera cartacea senza
accompagnamento, Comunque, solo per chiudere il discorso, avrei
detto le stesse cose al punto n. 42 dell'ordine del giorno di oggi
per ringraziare in questo senso.
Presidente
-
La parola al collega Vesan.
Vesan (M5S) -
Innanzitutto volevo ringraziarla per avere
espressamente sollecitato l'intera Aula durante la sua
comunicazione, ma immagino soprattutto la Giunta, al rispetto
dell'accesso agli atti da parte dei Consiglieri di minoranza, e
anche il Consigliere Cognetta, per aver ricordato che la
trasparenza negli atti pubblici è uno degli indici che distinguono
i regimi democratici da quelli dittatoriali. Sulla scorta di questo
è anche importante sollecitare e ringraziare il collega Gerandin,
il quale ha chiesto, se tale argomento non può essere affrontato in
fase di comunicazione precedente, che sia affrontato in occasione
della Conferenza dei Capigruppo. Avrei preferito poterne parlare
pubblicamente in Aula invece che in Conferenza dei Capigruppo,
anche perché il problema dell'accesso agli atti ai sensi
dell'articolo 116 non è limitato a quest'ultima legislatura. Nella
fattispecie le nostre disperate richieste di...
Presidente
-
Collega, la richiamo all'ordine
esattamente come gli altri colleghi. Ne abbiamo parlato invece
ieri, questo sì, in Conferenza dei Capigruppo, dicendo di essere
davvero pertinenti con l'ordine del giorno. Vi ho già detto che ci
sarà una riunione
ad hoc
con cui ci sarà il modo di
confrontarsi sia con il Governo che con il Consiglio. Le chiedo di
attenersi alle comunicazioni.
Vesan (M5S)
-
Presenteremo apposito atto ispettivo
per poterne discutere in Aula.
Presidente
-
La parola al collega Cognetta.
Cognetta (MOUV')
-
Presidente, cerco di attenermi
strettamente all'ordine del giorno e a questo punto faccio una
domanda alla Presidenza o al Governo, non so a chi.
Mi pareva di ricordare che lo svolgimento del "116" avvenisse in
questo modo, almeno secondo quanto sapevo io: noi facciamo la
richiesta all'Assessore di riferimento; l'Assessore di riferimento,
leggendo la richiesta, valuta se passarla ai propri uffici o se
passarla, come nel caso di specie, alla partecipata a cui è
indirizzata. In questo secondo caso, quindi, prende il foglio, lo
gira alla società partecipata e poi la società partecipata
risponde. Io ricordavo fosse così. Invece questa volta, nel mio
caso, è accaduto che l'Avvocatura regionale ha letto il quesito e
mi ha fatto una risposta, e allora forse non ho capito come
funziona il 116. Vorrei per cortesia che si chiarisse una volta per
tutte, perché secondo me non ci può essere uno
screening
da
parte dell'Avvocatura regionale in anticipo rispetto alla risposta,
perché altrimenti sviliamo il 116. Non so se sono stato chiaro
nella mia presentazione, quindi chiederei per cortesia di avere un
chiarimento scritto, che però faccia fede, perché ricordo benissimo
che la questione era completamente diversa. Io sottolineo il fatto
che forse era la partecipata che poteva scrivere quanto ha detto
quanto mi ha letto l'Assessore Testolin, quindi è per questo che mi
sono rivolto alla partecipata. Aggiungerei ancora una cosa: in
passato altre partecipate mi hanno dato sia i verbali del Consiglio
di Amministrazione, sia i verbali del Collegio sindacale, perché
non si può opporre alcun tipo di blocco, in quanto noi siamo tenuti
al segreto e quindi vanno dati.
Presidente
-
La parola al collega Ferrero.
Ferrero (MOUV')
-
Rapidamente leggo cinque righe
della sentenza del Consiglio di Stato con la quale nel 2017 - una
delle due - abbiamo vinto il ricorso riguardo a due accessi agli
atti. Mi permetta, è per terminare...
Presidente
-
Collega Ferrero, lo so, ha ragione,
ma la conosciamo la sentenza. Le ho già garantito che ci sarà modo
di parlare di questo ed entreremo nel merito. Collega, come abbiamo
tolto la parola agli altri non creiamo dei casi, atteniamoci al
Regolamento. Le assicuro che ci sarà modo di discuterne... no, non
è inerente al caso, il caso lo hanno affrontato i soggetti
indicati.
Ferrero (MOUV')
-
Ma come non è inerente al
caso?
(
sovrapposizione di voci incomprensibili)
Presidente -
Collega, ci sarà modo di discuterne, glielo
assicuro, ci sarà una seduta
ad hoc
. Atteniamoci,
atteniamoci, atteniamoci a quanto previsto dal Regolamento. Collega
Spelgatti, proprio perché conosco la sentenza, è stato mio compito
in maniera sollecita come le hanno ricordato i suoi colleghi
intervenire immediatamente, chiaro? Quindi questa sentenza ce
l'abbiamo ben chiara. Andiamo avanti collega Ferrero, poi ci sarà
modo di discuterne.
La parola al collega Aggravi.
Aggravi (LEGA VDA)
-
Per mozione d'ordine,
Presidente. Chiedo una sospensione per una riunione dei gruppi di
minoranza, grazie.
Presidente
-
Prego, la sospensione è concessa.
La seduta è sospesa dalle ore 9:40 alle ore 9:50.
Rini (Presidente) -
Passo la parola al collega
Manfrin.
Manfrin (LEGA VDA) -
Grazie Presidente, solo per riferire
che ci siamo consultati con i colleghi di minoranza e le
preannunciamo l'intenzione di chiedere una Conferenza dei
Capigruppo alla fine delle comunicazioni del Presidente, appunto
per dirimere un attimo la questione delle discussioni sulle
comunicazioni.
Presidente
-
Collega, la ringrazio e rispetto
ovviamente la richiesta di tutti i gruppi dell'opposizione. Quella
sull'accesso agli atti è sicuramente una tematica importante e mi
spiace aver tolto la parola al collega Ferrero, ma ovviamente era
per giustizia ed equità anche nei confronti degli altri colleghi
che avevano chiesto la parola. In realtà il collega Ferrero stava
richiamando una sentenza - avremo poi modo di parlarne - che è
molto chiara. Diciamo che sull'accesso agli atti ci sono altri
organismi che si sono espressi in maniera molto, molto chiara, per
cui avremo modo di parlarne. Se mi permettete, io credo che la
priorità adesso sia andare avanti con i lavori. Sul "116" ci
torniamo e io vi propongo, se siete d'accordo, di calendarizzare
già una Conferenza dei Capigruppo
ad hoc
sul tema, magari
nella giornata di venerdì, così da non andare a compromettere i
lavori di quest'Aula, peraltro nell'interesse delle stesse forze di
opposizione che hanno presentato diversi atti. È una questione che
non cambia l'andamento dei lavori di questa seduta del Consiglio e,
se siete d'accordo, io la calendarizzerei già nella giornata di
venerdì. Va bene? Se la richiesta è per una Conferenza dei
Capigruppo ovviamente non viene negata, ci mancherebbe, però vi
preannuncio che la proposta di trattare la questione dell'accesso
agli atti, visto che non è né dirimente, né pertinente all'ordine
del giorno, l'affronteremo in una seduta ad hoc alla fine del
Consiglio. Ovviamente poi se c'è una richiesta di una Conferenza
dei Capigruppo questa viene accolta.
La parola al collega Mossa.
Mossa (M5S)
-
Il mio intervento verterà sul cambio
di Capogruppo, è per quello che mi sono prenotato alla fine
dell'intervento degli altri colleghi.
Una delle nostre peculiarità è la disaffezione ai ruoli apicali,
così come per la carica di Parlamentare o di Consigliere regionale
è previsto un massimo di due mandati, il codice etico del Movimento
5 Stelle prevede anche un meccanismo di rotazione periodica dei
Capigruppo a tutti i livelli. Considero questo passaggio di
consegne un atto di libertà, un esercizio di distanze dalle logiche
di potere che ritengo utile per tutti. Sono orgoglioso di aver
guidato per 15 mesi un gruppo straordinario che, con estrema
professionalità e spiccato senso del sacrificio, ha contribuito a
portare avanti il nostro programma, le nostre idee per la Valle
d'Aosta, il tutto - vorrei ricordare - decurtandoci ogni mese buona
parte delle nostre indennità e restituendole ai cittadini
valdostani attraverso le donazioni, atto di solidarietà che
continueremo a portare avanti sino alla fine del nostro
mandato.
Sono sicuro che il collega Vesan, al quale passo volentieri il
testimone, saprà coordinare il nostro gruppo egregiamente e sarà
suo compito principale favorire le attività nei confronti delle
nostre 5 Stelle: acqua pubblica, ambiente, trasporti, sviluppo e
connettività. Nuove sfide ci aspettano per portare a compimento al
meglio questo mandato e provare a dar vita ad una nuova era per la
nostra Regione. Speriamo che questo nostro modo di fare politica
possa divenire un giorno un faro anche per le altre forze politiche
ed una guida per le future generazioni. Concludo augurando un buon
lavoro al nostro nuovo Capogruppo, Luigi Vesan, e alla nostra nuova
Vicecapogruppo, Maria Luisa Russo.
Presidente
-
Ha chiesto la parola il Presidente
Fosson.
Fosson (PNV-AC-FV) -
Solo due parole, perché alla fine di
questa discussione i colleghi si sono già espressi.
Il problema del "116" non è di oggi, è da diverse legislature
che viene affrontato, e i ritardi ci sono stati spesso, anche nelle
precedenti Amministrazioni. Confermo e sottolineo che chiaramente
l'accesso agli atti è un diritto di tutti i Consiglieri e che da
parte del Governo non c'è nessuna esigenza di nascondere alcunché,
di non dare i dati. Non parliamo di fascismo o cose del genere,
perché questo è un nostro dovere. Mi permetto solo di dire che è
giusto fare un incontro, ma siamo in un momento di grande
riorganizzazione del personale, per cui ci può essere qualche
difficoltà amministrativa, però non è assolutamente una questione
di principio, nessuno vuol nascondere i dati. Bisogna fare anche un
regolamento per le partecipate. Ha ragione chi ha detto che il
comportamento deve essere univoco e, in questo senso, l'impegno del
Governo è chiaro.
Presidente
-
Ha chiesto la parola il collega
Aggravi.
Aggravi (LEGA VDA)
-
Chiedo scusa, Presidente, so
che mi toglierà la parola, ma lo dico al volo: io volevo solo
sottolineare le non comunicazioni. Mi scusi Presidente se ce l'ho
con lei, ma è successo un po' di tutto in questi giorni, c'è stata
la visita del Ministro...
Presidente
-
Non ha ancora fatto le
comunicazioni.
Aggravi (LEGA VDA) -
Chiedo scusa.
Presidente -
Eravamo ancora sulle mie comunicazioni,
collega Aggravi. Colleghi, non ci sono altre richieste sul punto?
Una breve sospensione, quindi colleghi per una breve riunione della
Conferenza dei Capigruppo. Ah, dopo le comunicazioni del
Presidente? Chiedo scusa, avevo capito dopo le mie
comunicazioni.
