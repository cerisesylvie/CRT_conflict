Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 34 del 13 luglio 1993 - Resoconto
OGGETTO N. 34/X - Designazione di due membri effettivi e due
supplenti nella Commissione regionale per l'impiego.
Presidente
-
La proposta in oggetto è iscritta al
punto 10 dell'ordine del giorno. Poiché in questo caso si può
votare un solo nominativo, è necessario indicare tanto il membro
ef­fettivo quanto quello supplente.
Ha chiesto la parola il Presidente della Giunta, Dino
Viérin.
Viérin D. (UV) -
Je propose les candidatures de M. Gino
Agnesod, en tant que membre effectif et avec droit de vote dans le
cas ou les deux membres effectifs soient présents, et de M. Piero
Ferraris, en tant que membre remplaçant.
Presidente -
Ha chiesto la parola il Consigliere
Tibaldi.
Tibaldi (LN) -
A nome della minoranza propongo come
mem­bro effettivo il signor Marco Viérin e come membro supplente
Paolo Linty.
Presidente -
Se nessuno chiede la parola, pongo in
votazione per scrutinio segreto le designazioni di cui
all'oggetto.
Votazione a scrutinio segreto
Esito della votazione
Presenti: 32
Votanti: 32
Schede valide: 32
Hanno riportato voti:
- Effettivi
Agnesod Gino: 23
Viérin Marco: 9
- Supplenti:
Ferraris Piero: 23
Linty Paolo: 9
Deliberazione - Il Consiglio regionale
Visto l'articolo 4 della legge 19 dicembre 1984, n. 863 "Misure
urgenti a sostegno e ad incremento dei livelli occupazionali", che
stabilisce la composizione della Commissione per l'impiego;
Considerato che, a seguito del rinnovo del Consiglio regionale,
è necessario designare due membri effettivi e due supplenti con
l'indicazione del membro con diritto di voto in caso di presenza di
entrambi i membri effettivi;
Visto il parere favorevole rilasciato dal Dirigente del Servizio
affari generali, ai sensi del combinato disposto dell'articolo 72
della legge regionale n. 3/1956 e successive modificazioni, e
dell'articolo 21 della legge regionale n. 18/1980 e successive
modificazioni, in ordine alla legittimità della presente
delibe­razione;
Richiamata la legge 19 dicembre 1984, n. 863;
delibera
1) di designare
- quali membri effettivi in seno alla Commissione regionale per
l'impiego i consiglieri Gino Agnesod (con diritto di voto) e Marco
Viérin
- e quali membri supplenti i consiglieri Ferraris Piero e Linty
Paolo;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40 e di darne
esecuzione.
