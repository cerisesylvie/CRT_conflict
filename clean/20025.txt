Classificazione
CONSIGLIO REGIONALE
Attività consiliare d'aula
GIUNTA REGIONALE


Resoconto integrale del dibattito dell'aula
Oggetto del Consiglio n. 10 del 8 luglio 2003 - Resoconto
OGGETTO N. 10/XII - Dibattito sul programma presentato dal
Presidente della Regione.
Président - Je rappelle que nous sommes toujours au point n° 5
de l'ordre du jour. Le Président de la Région a fait sa déclaration
programmatique, je déclare ouvert le débat sur cet argument.
La parole au Conseiller Riccarand.
Riccarand (Arc-VA) - Con la nomina del Presidente del Consiglio,
del Presidente della Regione, l'esposizione del programma della
maggioranza e le informazioni, quasi di carattere ufficiale, che
ormai si hanno sulla composizione della Giunta, si può fare una
valutazione complessiva su questa maggioranza, il suo programma, il
suo organigramma.
Il primo punto che vorrei affrontare è quello della collocazione
di questa maggioranza. Questa nostra parte politica in Consiglio
regionale, che non è una parte marginale della Sinistra valdostana,
non è mai stata pregiudizialmente ostile ad una collaborazione con
"l'Union Valdôtaine"; noi, anzi, abbiamo sempre perseguito
l'obiettivo di un governo della Regione basato su un'alleanza fra
"Autonomisti" e Sinistre e caratterizzata da solidi contenuti
programmatici. All'inizio degli anni '90, anzi, abbiamo dato anche
alcune idee e una mano "all'Union Valdôtaine" per uscire da una
situazione difficile in cui si era venuta a creare e nel 1993
abbiamo fatto parte di un'alleanza organica che comprendeva:
"l'Union Valdôtaine", il "Partito Democratico della Sinistra", i
"Verdi Alternativi" e "Pour la Vallée d'Aoste". Dove sono nati i
problemi? I problemi sono nati su due terreni: il primo, la
collocazione dell'alleanza nei confronti del quadro bipolare che si
stava determinando in Italia e che era una novità rispetto al
decennio precedente; il secondo, i contenuti delle politiche che si
attuavano. A partire dalle elezioni politiche del 1986, rispetto ad
una contrapposizione a livello italiano, che si era ormai delineata
fra Centro Sinistra, "Ulivo" e Centro Destra, "Casa delle Libertà",
abbiamo posto il problema di una scelta di campo chiara e netta,
tanto più che consideriamo il Centro Destra che governa l'Italia,
guidato da Silvio Berlusconi, uno schieramento di Destra ben più
pericoloso sul piano dell'affidabilità democratica di quanto non
siano altre Destre a livello europeo, in Francia o in Germania. Una
scelta di campo che fra l'altro altre formazioni autonomiste di
grosso peso storico hanno fatto in Italia, ad esempio il
"Sudtiroler Volkspartei" che ha preso chiaramente una posizione con
"l'Ulivo" e con il Centro Sinistra. Viceversa da parte "dell'Union
Valdôtaine" fin da allora è stato riproposto lo slogan "ni Droite,
ni Gauche", che è uno slogan tipico degli anni '80, ma che, secondo
noi, non era più giustificato alla luce dei cambiamenti degli anni
'90, in una situazione in cui il bipolarismo aveva completamente
modificato il quadro dei rapporti. Riteniamo che la Sinistra
valdostana dovrebbe chiedere e porre come condizione per
un'alleanza a livello regionale una scelta di campo chiara, tale da
non permettere ad un'alleanza di essere variabile a seconda dei
periodi. Deve essere un'alleanza che è in grado di riproporsi a
livello regionale, così come a livello comunale di Aosta, così come
alle elezioni politiche, così come - perché no? - anche alle
elezioni europee. Ci pare invece di capire che, come è già successo
in passato, anche in questa occasione questa scelta non vi è
stata.
Abbiamo tutti ascoltato e letto poi - ho riletto attentamente
sia il testo italiano sia quello francese per capire se vi era
qualche diversità - l'affermazione contenuta nel programma sulla
collocazione di questa maggioranza, la frase è:
"L'intesa
politica conferma una linea autonomista"
. Stop. Vi è di più -
si potrebbe poi leggere anche il seguito per capire come dalle
parole successive si sminuisca tutto questo concetto - perché, in
una dichiarazione fatta a "La Stampa" dal Presidente della Regione
incaricato, Perrin, riportata fra virgolette - quindi penso che sia
un'affermazione veritiera -, si dice esplicitamente:
"L'accordo
con i Democratici di Sinistra è stata una scelta di continuità, non
di campo, non è Centro Sinistra"
. Queste affermazioni sono come
un macigno!
Stamani ho sentito il Consigliere Frassy definire questa
maggioranza come una maggioranza sbilanciata a Sinistra, mi pare
che la sua affermazione sia un po' azzardata o quanto meno non mi
sembra che abbia dei riscontri obiettivi, perché intanto una parte
significativa della Sinistra valdostana, tutta l'area che qui
rappresentiamo, non fa parte di questa maggioranza e di questa
alleanza! Nei documenti ufficiali non si parla, non dico di
un'alleanza di Sinistra, ma neanche di un'alleanza di Centro
Sinistra, anzi il Presidente la smentisce categoricamente! Se poi
andiamo a vedere l'organigramma della Giunta che ci verrà proposto,
il rapporto in Giunta è di uno a sette! Affermare che questa è una
Giunta sbilanciata a Sinistra mi sembra che non abbia nessun
fondamento, questa è una Giunta sbilanciata al Centro, non vi è
alcun dubbio su questo! Proprio perché è una Giunta e una
maggioranza sbilanciata al Centro, può essere "venduta" secondo
tutte le etichette, come abbiamo già visto in passato, per cui, a
seconda dell'interlocutore, assume una connotazione diversa. In
Valle d'Aosta, allora, sarà definita una maggioranza autonomista e
qualche volta anche progressista, non sempre perché "progressista"
è già qualcosa di troppo azzardato: con i Ministri italiani sarà
una maggioranza autonomista aperta e disponibile nei confronti del
Centro Destra; con gli esponenti nazionali "dell'Ulivo" sarà una
maggioranza di Centro Sinistra e così via, con tutti gli
aggiustamenti che di momento in momento, a seconda delle
circostanze, si renderanno più opportuni. Ora, questa collocazione
politica è comodissima "all'Union Valdôtaine", sicuramente, loro
sono dei maestri in questo e quindi il nostro rilievo non riguarda
tanto la questione "dell'Union Valdôtaine", ma il fatto che vi sia
un problema a Sinistra, Sinistra che, a nostro avviso, non dovrebbe
prestarsi a mantenere questa ambiguità. Qui, non da oggi, abbiamo
evidentemente una riflessione, una divaricazione di punti di vista
con gli amici "Democratici di Sinistra"! Questa collocazione
politica quindi non ci convince.
Vorrei soffermarmi un attimo su un secondo aspetto: la
composizione della Giunta. La Giunta, da quanto annunciato - e
dovrebbe essere confermato poi dal Presidente -, sarà composta da
sette Assessori "dell'Union Valdôtaine" e da un Assessore dei
"Democratici di Sinistra" e in più abbiamo un Presidente del
Consiglio "dell'Union Valdôtaine". Sembra quindi che la marcia da
parte "dell'Union Valdôtaine" di occupazione di tutti i posti di
governo, ma anche di quelli di sottogoverno, tutto quello che è
possibile prendere, proceda in modo inarrestabile. Abbiamo letto
sui giornali nei giorni scorsi che i "Democratici di Sinistra" ad
un certo punto hanno chiesto almeno un certo riequilibrio: il
Presidente del Consiglio e un altro Assessorato, che non fosse il
solito Assessorato dell'industria. Ci pare di capire che l'esito è:
"niet"
, niente, lo spazio è solo quello lì.
Dire che questa è una Giunta monocolore quindi forse è
improprio; io la definirei una Giunta monobandiera con due colori,
il rosso e il nero, ma anche una Giunta con due ruote di scorta:
una, quella dei "Democratici di Sinistra"; l'altra, quella di un
gruppo di consiglieri, che non sappiamo esattamente da dove salta
fuori, ma abbiamo visto stamani che nel segreto dell'urna il
Presidente del Consiglio ha avuto sei voti in più e il Presidente
della Regione tre voti in più. Ora, sappiamo tutti che è
fisiologico un voto o due in più o in meno, ma che su due votazioni
così importanti vi sia questo
risultato… ebbene, vuol dire che vi è
un gruppo pronto lì a dare l'assistenza e a rendersi disponibile!
Buon pro per voi, però anche qui non so proprio dove si possa
vedere questa composizione della Giunta così sbilanciata a
Sinistra, mi pare anzi che ci siano alle spalle di questo scenario
di maggioranza degli scenari che non sono ancora ben assestati e
delle ipotesi di possibili evoluzioni che ci rendono ancora più
perplessi rispetto alla proposta effettuata.
Ciò che dal nostro punto di vista è più interessante ancora dei
due punti precedenti è il programma. È stato illustrato un
programma abbastanza articolato in 25 punti in cui vi sono
sicuramente delle cose condivisibili, però nel complesso facciamo
una prima osservazione. Nel corso degli incontri intercorsi con la
delegazione "dell'Union Valdôtaine" abbiamo indicato sette punti:
traffico pesante, trasporto ferroviario, lavoro, nuovo ospedale,
strumenti di democrazia, moralità, sobrietà; abbiamo chiesto che si
tenesse quanto meno conto di questi punti perché, anche se non
facciamo parte di questa maggioranza, rappresentiamo comunque l'8%
degli elettori. Ci dispiace notare che in questo programma vi sia
quasi niente di tutto quello che abbiamo chiesto, "quasi niente"
perché forse si prevede qualcosa relativamente alla ferrovia, di
cui si potrà parlare più avanti.
Vi è a mio avviso qualcosa di più significativo: ci sorprende
constatare che in questo programma non solo non vengono prese in
considerazione opzioni da noi avanzate, ma che anche punti
estremamente qualificanti del programma elettorale presentato dai
"Democratici di Sinistra" non vi trovino spazio e non mi riferisco
ad aspetti marginali, ma ad un aspetto determinante perché riguarda
le regole del gioco. Nel programma dei "Democratici di Sinistra",
in uno dei primi punti che verte sulla questione annosa della legge
elettorale, si dice:
"dovrà …"
-
ed è un'affermazione categorica - "…
essere adottata una
legge elettorale che: primo, consenta
ai cittadini il diritto di scegliere in forma diretta e trasparente
la maggioranza che dovrà amministrare; secondo, riduca il numero
delle preferenze per qualificare la rappresentanza"
. Ebbene,
questo è sicuramente un punto fondamentale di cui non vi è traccia
in questo programma; non solo, ma noi abbiamo posto il problema
nell'incontro che abbiamo avuto con la delegazione "dell'Union" e
ci è stato detto: "Non si tocca niente perché a noi va bene la
legge esistente e non vogliamo modificare nulla". Questo è solo un
esempio, perché se ne potrebbero fare tanti altri rispetto al
programma di una forza facente parte dell'attuale maggioranza, per
certi versi molto più vicina a noi, che porta avanti istanze da noi
condivise, che non sono presenti nel programma del Presidente della
Regione. In questo programma, a nostro avviso, quindi mancano delle
cose molto importanti, perché un programma va letto per quello che
prevede, ma anche per le omissioni presenti e ci sono delle
omissioni rilevanti!
Anche relativamente a quanto previsto in questo programma vi
sono molte cose discutibili, vi è soprattutto un'impostazione di
fondo che ci preoccupa. Questo programma mette molta enfasi in due
concetti: più volte si insiste sul concetto "Sistema Valle d'Aosta"
e sul concetto "Valle d'Aosta carrefour d'Europe".
A pagina 3, ad esempio, per quanto riguarda il concetto "Sistema
Valle d'Aosta", si dice: la Valle d'Aosta si è rivelata
"un
modello e un laboratorio del principio di autonomia e di
autogoverno. Il sistema Valle d'Aosta di cui oggi disponiamo è il
risultato di questa azione politico-istituzionale. Una Valle
d'Aosta dove la qualità della vita è ad alti livelli, dove la
disoccupazione è di gran lunga sotto la media nazionale, dove la
gestione delle risorse ha permesso di ottenere il riconoscimento
dell'affidabilità finanziaria al massimo livello possibile, vale a
dire la doppia A"
. Ora, è indubbio che la Valle d'Aosta è una
Regione ricca; recentemente sono state pubblicate le statistiche a
livello europeo: siamo la Regione più ricca d'Europa. Attenzione,
però non poniamo questo aspetto con questa enfasi come se noi
fossimo un modello, perché se diciamo che siamo un modello,
raccontiamo - tutti lo sappiamo qui dentro - una bugia, perché noi
non possiamo essere modello di nessuno, perché il nostro modello
non è ripetibile in quanto la ricchezza della Valle d'Aosta non è
frutto di una particolare laboriosità locale, di una capacità
imprenditoriale eccezionale o di uno sviluppo di eccellenza di
qualche nostro settore economico, ma è frutto, come sappiamo, di un
ordinamento finanziario che da ormai più di venti anni trasferisce
alla Regione autonoma quasi il doppio delle entrate proprie della
Regione! Su questo abbiamo costruito la nostra ricchezza, la nostra
affidabilità finanziaria e tutto questo sistema. Pensare di
propagandare questo come un modello esportabile e non essere
prudenti e non cogliere anche i rischi di questo modello, per
sfruttarne le potenzialità, ma anche evitarne i contraccolpi, ci
sembra quindi non proprio responsabile!
Subito dopo poi vediamo riproporre questo concetto: una Valle
d'Aosta che vuole riproporsi come "Regione carrefour d'Europe".
Anche qui sono piuttosto sorpreso, perché questo concetto di
"carrefour d'Europe" era molto diffuso in passato. Vi è stata una
discussione su questo concetto, vi è stato anche un dibattito
politico e ci si è resi conto che dietro a questo concetto - a
parte il fatto che di "carrefours d'Europe" ce ne sono centinaia,
perché vi sono centinaia di località in Europa che si considerano
tutte "carrefour d'Europe", quindi non è particolarmente originale
- vi è un'impostazione sbagliata. Guardate che non lo dico io, ma
lo dice una legge della Regione Valle d'Aosta, perché nella legge
di approvazione del Piano territoriale paesistico vi è un giudizio
negativo su questo concetto! Vi leggo un passaggio del PTP che è
molto esplicito:
"La vecchia immagine della "regione carrefour",
che evocava l'importanza della posizione della Regione rispetto al
sistema internazionale di traffico, dovrà cedere il passo ad
un'immagine più peculiare, complessa e affascinante, radicata nella
storia e nella natura stessa della Valle d'Aosta"
. Vi è quindi
una riflessione che ha contrapposto la Valle d'Aosta come "cellula"
alla Valle d'Aosta come "carrefour" e la scelta di questo Consiglio
è stata di dire che dobbiamo puntare alla Valle d'Aosta come
"cellula" perché quello è il solo modo. Qui voi invece riproponete
alla grande una concezione vecchia, non senza ricadute pericolose,
perché se andiamo a pagina 17, vediamo subito le conseguenze di
questa affermazione, perché vi è scritto:
"Per una Valle d'Aosta
"carrefour d'Europe", il sistema della viabilità riveste
un'importanza strategica e, in coerenza con le posizioni assunte
dal Consiglio regionale, la scelta della Regione è di consentire il
transito dei mezzi pesanti, anche prevedendo la costruzione della
galleria di servizio nel Tunnel del Monte Bianco"
. Leggendo
questa affermazione, rimango esterrefatto perché quello che nella
riflessione comune era stato individuato come un pericolo da cui
difendersi, il traffico pesante di merci - che nulla dà alla Valle
d'Aosta, se non inquinamento e pericolo -, ritorna ad essere in
questa concezione una risorsa da sviluppare, addirittura si
ipotizza di fare delle infrastrutture non per la sicurezza, ma per
consentire il transito dei mezzi pesanti! Guardate, come lo avete
scritto voi è così! Ne discuteremo poi, comunque spero che qui
abbiate preso una "cantonata", abbiate scritto cose che non
volevate scrivere! Quando qui abbiamo il problema di difenderci da
un transito, la vostra prima preoccupazione è consentire questo
traffico pesante! Mi chiedo: ma perché? In aggiunta poi dite che
bisogna anche fare delle infrastrutture affinché questo traffico
possa avvenire. Certo, lo sappiamo tutti che con le normative che
si stanno emanando a livello europeo questo Tunnel del Monte Bianco
- spacciato come il più sicuro d'Europa, ma che non è affatto
sicuro - potrà non essere più in grado di accogliere il traffico
pesante, ma siamo noi che dobbiamo preoccuparci di questo? Dobbiamo
fare delle infrastrutture affinché questo traffico possa passare?
Qui siamo su sponde completamente opposte e questa affermazione ci
preoccupa notevolmente; si aprono degli scenari che, a nostro
avviso, sono molto inquietanti!
Per quanto riguarda il trasporto ferroviario, prendiamo atto che
nel programma si prevede di operare per una radicale trasformazione
della linea ferroviaria Aosta-Chivasso-Torino. Anche qui i nostri
amici "Democratici di Sinistra" hanno fatto una campagna elettorale
sullo slogan "Settanta minuti da Aosta a Torino" e noi speriamo -
questo concetto non è ripreso in modo esplicito nel programma, però
lo condividiamo - che ci siano cose molto più concrete di queste
affermazioni generiche contenute in questo documento, che su questo
tema rilevante per la comunicazione in Valle d'Aosta si possa
andare avanti in modo molto definito.
Vediamo invece che è delineato un altro aspetto che non
condividiamo assolutamente, uno scenario sui rifiuti solidi urbani
in cui si rilancia la proposta dell'inceneritore, non sappiamo se a
livello locale o esterno della Valle d'Aosta. Se è a livello
locale, crediamo che sia improponibile un inceneritore in Valle
d'Aosta, ma non pensiamo che questa sia la proposta; se è fuori
Valle, ci permettiamo di esprimere delle grosse perplessità
rispetto ad una politica che esporti fuori dalla Valle d'Aosta i
nostri rifiuti, credo che dovremmo essere in grado di gestirli.
Notiamo però soprattutto che in questo programma non si pone
l'accetto sull'aspetto più importante, che invece è l'accrescimento
della raccolta differenziata dei rifiuti, il recupero, perché
questa è la via su cui possiamo diventare un esempio in Europa e
abbiamo tutte le condizioni per farlo, però qui si spende alcuna
parola in questa direzione.
Vediamo che si accantona ancora una volta il problema di porre
mano alla costruzione di un nuovo ospedale regionale, perché di
fatto le affermazioni vanno tutte in quella direzione.
Notiamo ancora che tutta la tematica urbanistica è gravemente
trascurata da questo documento e anche qui non è una cosa di poco
conto, perché stanno "venendo al nodo" degli aspetti che sono
rilevanti. Non voglio fare qui un excursus storico, però ricordo a
tutti che, nella primavera del 1998, questo Consiglio ha approvato
una legge urbanistica e un piano urbanistico che finalmente hanno
tradotto in pratica una previsione contenuta in una legge risalente
al 1960 e il piano, dopo 38 anni, finalmente è stato fatto. Siccome
il piano regionale, che doveva precedere la pianificazione
comunale, è stato approvato dopo tale pianificazione, bisogna porre
mano di nuovo ai piani regolatori per adeguarli agli orientamenti
della pianificazione regionale e soprattutto al principio della
gestione sostenibile del territorio, che è il concetto inserito in
questi documenti approvati dal Consiglio. Nei cinque anni della
scorsa legislatura, purtroppo, non sono stati fatti passi avanti
nella revisione di questi piani e nel loro adeguamento al Piano
territoriale e paesistico e "i nodi stanno venendo tutti al
pettine". Il fatto che il documento di programma della maggioranza
sia totalmente silenzioso su questo aspetto non ci piace, ci
preoccupa, perché questo è un aspetto determinante rispetto alla
gestione del territorio dei prossimi anni.
Ho fatto alcuni esempi, perché sono aspetti che permettono di
capire come vi siano tante cose che non possono convincerci in
questo programma, poi ce ne sono altre che possiamo condividere,
però nell'insieme questo programma non ci convince, diamo un
giudizio negativo a questo documento programmatico. Questo non
significa che noi diremo sempre dei "no", perché la nostra
posizione non è pregiudizialmente negativa: noi siamo per
confrontarci sui terreni concreti, speriamo di poter dire anche dei
"sì" rispetto a delle proposte che verranno fatte da questa
maggioranza, così come speriamo che da parte vostra, da parte di
questa maggioranza ci siano dei "sì" rispetto alle proposte che
formuleremo. Il nostro giudizio su questo documento, sulla
collocazione e sul programma di questa maggioranza per intanto è
negativo.
Président - La parole au Conseiller Borre.
Borre (UV) - Permettez-moi avant tout de remercier le peuple
valdôtain qui a voulu confier la grande responsabilité de gouverner
le Val d'Aoste à "l'Union Valdôtaine" et à ses alliés. La ligne
politique cohérente dans la sauvegarde de l'autonomie, la garantie
d'un gouvernement, d'une majorité malgré tout stable, responsable
même dans les moments les plus difficiles ont primé un accord, une
collaboration, qui a commencé il y a dix ans et qui a permis de
porter à terme la XI
ème
législature. Permettez-moi
encore de me féliciter pour l'éclatante victoire de "l'Union
Valdôtaine" bâtie au cours des années par un travail pragmatique,
cohérent et capable d'interpréter les nouvelles réalités, mais
surtout le sentiment des Valdôtains. C'est la réponse à tous ceux
qui font de la politique une bataille pour vaincre leurs propres
complexes, leurs propres difficultés à comprendre et à se faire
comprendre.
Je veux féliciter mon mouvement et tous les Conseillers de
"l'Union Valdôtaine" pour avoir chargé, en tant que Président de la
Région, M. Perrin. Ce sentiment de sincère satisfaction n'est pas
lié seulement à l'estime et à l'amitié que je ressens envers
Charles, mais aussi à la considération que j'ai pour l'homme, pour
ce qu'il a représenté en tant que Syndic de Torgnon avant, puis de
Conseiller régional, de Président de notre mouvement et finalement
d'Assesseur à l'agriculture, un homme modeste, pragmatique et
capable. C'est à juste titre qu'aujourd'hui, sans sous-estimer la
valeur et les capacités des autres élus, va à cet homme la plus
haute charge institutionnelle de notre Région.
Dans le programme que vous nous avez soumis, M. le Président, il
y a un passage particulier: valoriser le rôle du Conseil régional
dans le respect des fonctions entre exécutif et législatif. Vous,
M. le Président, vous avez vécu le rôle de Conseiller régional,
celui d'Assesseur délégué et même celui de Responsable de notre
mouvement. J'en suis sûr, ce passage ne se bornera à des simples
mots. Gouverner ce n'est seulement administrer la chose publique,
mais c'est aussi faire participer, faire partager, se confronter.
Pourquoi ne pas s'ouvrir davantage vers la société et ses
institutions pour bâtir un système politique fondé sur une plus
large participation populaire démocratique? C'est à Charles Perrin,
aujourd'hui Président de la Région, que je demande d'opérer pour
que les Conseillers aient à jouer un rôle actif, de confrontation
constructive. C'est à nous, les Conseillers, de démontrer d'être
capables de construire ce rôle.
Je n'entrerai pas ici dans les détails du programme qui nous a
été illustré par le Président. Je voudrais seulement souligner
qu'il s'agit d'un programme concret, qui touche à tous les aspects
de la société valdôtaine et que sa réalisation permettra sûrement
de renforcer les piliers de notre économie, sauvegardant et
valorisant en même temps notre culture et notre territoire.
Ce matin, M. Riccarand a contesté la clarté des logiques à la
base du choix de notre mouvement. Nous en prenons acte, mais nous
lui rappelons que la confrontation a eu lieu avec toutes les forces
politiques, sans trouver bien sûr l'accord avec tout le monde.
Quant au choix du Président, ceci a été déterminé surtout par
l'expérience politique et administrative de Charles Perrin, mais
aussi par son équilibre et pas ses qualités d'homme. Maintenant M.
Riccarand nous dit qu'il y a un Gouvernement tendant vers Gauche;
bien, c'est un problème que vous discutez avec le votre copain de
minorité et il faudrait bien lire ce qui est écrit dans le
programme. Nous parlons d'un modèle qui confirme l'orientation
autonomiste, mais nous parlons d'un projet politique autonomiste e
progressiste.
Maintenant il nous dit qu'on a fait un pas en arrière pour ce
qui regarde le Tunnel du Mont-Blanc, ce n'est pas vrai, il faut
lire tout ce qui est écrit, M. Riccarand, c'est-à-dire que cette
réalisation est subordonnée à deux conditions: la détermination
définitive du volume de la circulation des camions, ce que le
Conseil régional a déjà demandé - vous n'étiez pas ici, mais votre
copain oui -; un engagement concret en faveur de la réalisation de
l'axe ferroviaire Santhià-Aoste-Martigny, même si vous n'y croyez
pas.
M. le Président, aujourd'hui vous êtes à nouveau le premier de
cordée, celui qui mène la caravane dans un paysage où les sommets
sont escarpés et difficiles à escalader. C'est là une grande
responsabilité que votre grand professionnalisme, uni à une forte
volonté de s'engager pour réussir et à votre caractère de vrai
montagnard: équilibré, sincère et humble, vous permettra
d'affronter au mieux. Le plaisir d'avoir atteint le sommet n'en
sera que plus grand et certain. A ce plaisir s'ajoutera la
satisfaction pour le premier de cordée de l'avoir atteint avec tous
ses camarades d'escalade. C'est à vous, M. le Président, de tracer
la voie, c'est à nous tous de démontrer la volonté et l'orgueil de
participer à cette cordée jusqu'au sommet.
Président - La parole au Conseiller Salzone.
Salzone (SA) - Signor Presidente Perrin, stamattina abbiamo
letto insieme a lei il suo programma di legislatura, un programma
che peraltro avevamo già discusso, anche se parzialmente, in
occasione dell'incontro che avevamo avuto durante la stesura del
programma per la formazione della maggioranza; un programma che già
allora avevamo giudicato nella sua articolazione in buona parte
condivisibile. Nel programma vi sono dei punti che sono stati
discussi anche al nostro interno, dove vi sono dei passaggi che
vanno assolutamente sviluppati. Oggi in modo particolare, dopo aver
detto qual è la nostra posizione in questo Consiglio, dopo aver
detto qual è la posizione che intendiamo mantenere nel corso della
legislatura, le dirò anche una parte del programma che non è stata
scritta con il cuore, è stata scritta con la penna.
È necessaria una premessa, anche per far capire la nostra
posizione. Partirei dal fatto che la trascorsa legislatura sarà
ricordata soprattutto per i fatti legati alla tragedia del Tunnel
del Monte Bianco del 1999 ed al disastro provocato dall'alluvione
del 2000, momenti difficili che hanno visto tutte le forze
politiche stringersi in un atto di solidarietà e collaborazione
unilaterale che ha dato buoni risultati per tutta la popolazione
valdostana. È in quel momento che si costituì ed entrò in
maggioranza il gruppo consiliare della "Stella Alpina" - senza
peraltro avanzare alcuna richiesta -, un movimento che è frutto
dell'incontro fra autonomisti cattolici e laici e si riconosce nei
valori più alti dell'autonomia e del federalismo e che ama questa
terra particolare e speciale. Il trascorso quinquennio ha però
visto anche guastarsi un saldo rapporto politico tra "Stella
Alpina", "Union Valdôtaine" e "Democratici di Sinistra", rapporto
che peraltro a noi sembrava consolidato e duraturo. Le motivazioni
sono piuttosto note: a fronte di fatti esterni all'aspetto
politico-amministrativo, si sono scelte strade diverse per
terminare la legislatura, cioè noi chiedevamo di scegliere la
strada che conducesse ad un reale segno di rinnovamento e, proprio
in quell'occasione, cogliemmo, tra l'altro, lo spunto per parlare
in modo serio di riforme. Ricordo che evidenziammo l'esigenza di
ridefinire meglio il ruolo della Finaosta affinché ritornasse a
svolgere il ruolo per il quale era nata, cioè ricercare, favorire,
accompagnare e sostenere - non solo finanziariamente - valide
iniziative per la creazione di nuove imprese e nuove occasioni di
lavoro. Rammento pure che parlammo di un rapporto nuovo tra Governo
e Consiglio regionale, ma soprattutto ricordo la proposta di
revisione del ruolo della Presidenza della Regione improntata ad un
ridimensionamento della sua forte centralità. Ecco, più o meno, noi
chiedevamo queste cose 7 mesi fa. Personalmente, non ne faccio più
una questione di sostanza, cioè se avessimo ragione noi o voi
(probabilmente voi, visti i risultati elettorali). Constato due
cose fondamentali: la prima è che il programma non fu toccato
allora ed ancora oggi mantiene la stessa filosofia, filosofia che
avevamo condiviso nella passata legislatura; la seconda cosa è che
il rinnovamento che noi chiedevamo 7 mesi fa oggi è diventato il
punto cardine del vostro programma di legislatura. Bene, se questi
sono i motivi che ci hanno portato ad una frattura allora, forse,
vale la pena ricordare che, al di là dei "pruriti" elettorali e dei
risentimenti post-elettorali, sono comunque diverse le cose che ci
uniscono. Per questi motivi, a noi pare opportuno, pur nella
distinzione dei ruoli, riaprire concretamente il dialogo, nel segno
tangibile di un pragmatismo politico improntato alla salvaguardia
della nostra autonomia ed alla difesa della nostra particolarità.
Pragmatismo vuol anche dire rispettare il mandato che i nostri
elettori ci hanno dato ed ognuno di noi, credo, debba portare la
propria esperienza soprattutto per chi, come me, ha avuto
l'opportunità di occuparsi di un problema specifico per quasi 20
anni.
Signor Presidente, "Stella Alpina" vi incalzerà soprattutto sui
problemi sociali che riguardano le esigenze della gente. Il nostro
impegno infatti non potrà prescindere dall'elaborare proposte
concrete su temi come la qualità della vita, il diritto al lavoro,
il diritto alla casa, la povertà, il diritto all'assistenza e tante
altre cose. Tutti argomenti che ruotano intorno all'uomo, alla
famiglia ed all'ambiente in cui viviamo e che hanno bisogno di un
approfondimento di tipo sociologico ancor prima dell'elaborazione
progettuale.
Vi porteremo a parlare della casa, un problema non ancora
risolto. Vi sono ancora molti casi nella realtà quotidiana in cui
il "problema casa" assume connotati preoccupanti: ovvero quando la
casa, più che un desiderio o un'intenzione, diventa un bisogno ed
un'angosciante speranza, ma vi è anche il problema di quelli che
una casa ce l'hanno, ma non riescono a pagare l'affitto.
L'osservatorio nazionale ci consegna infatti ancora oggi dati
allarmanti: nel nostro Paese ci sono un milione e centomila
famiglie che vivono sotto la soglia di povertà, spendendo per
l'affitto più di 1/3 del loro reddito e badate bene, se facciamo
dei calcoli nella nostra Regione, ho l'impressione che l'incidenza
del canone sul reddito sia ancora superiore: penso ai lavoratori
dell'industria, che guadagnano circa 800 € al mese e il peso
dell'affitto e delle spese è intorno ai 500 €. Mi chiedo come fa a
vivere una famiglia.
I temi sociali sui quali porremo la nostra attenzione sono
diversi: dalla casa al lavoro dunque, dalla sanità all'istruzione,
fino alla solidarietà. L'attenzione delle istituzioni e di noi
amministratori pubblici deve essere rivolta a quel processo di
rinnovamento della società che tutti auspichiamo. Al di là dei
confini tra maggioranza ed opposizione, sono sicuro che con la
buona volontà saremo in grado di trovare soluzioni capaci di
soddisfare molte persone perché stanziare risorse a favore degli
anziani e di chi li assiste, ad esempio, pur essendo una soluzione
parziale, assicura sollievo a molte persone; offrire contributi
alle giovani coppie che intendono sposarsi non risolleverà le sorti
del mondo, ma permette di affrontare la vita con maggiore serenità
a molte famiglie; occuparsi e dare sostegno alle madri sole che
intendono prendersi cura dei propri figli non produrrà effetti
universali, ma consente una maggiore serenità a tante donne; creare
opportunità di lavoro, formare alle professioni, finanziare nuove
imprese non inciderà sull'economia internazionale, ma certamente su
quella locale ed è già qualcosa. Abbiamo l'impressione, insomma,
che ci sia bisogno di riprendere e di riallacciare quel rapporto
tra offerta dei servizi necessari e crescita sociale.
Oggi ci troviamo davanti ad una negazione o perlomeno ad una
sottovalutazione di queste esigenze sociali e, quando ci vengono
illustrati i dati demografici di questo Paese, avvertiamo la
necessità di fermarci a riflettere. Questa è un'Italia che, da un
lato, non procrea più; dall'altro, i flussi migratori, da altri
Paesi, superano il calo demografico interno e i dati ci dicono che
se vogliamo mantenere gli attuali livelli produttivi, vi è bisogno
di flussi migratori valutati nei prossimi anni come 200.000 unità
all'anno, almeno. Nel momento in cui si prende atto che vi sono
delle trasformazioni sociali e dei processi connessi con lo
sviluppo economico e la
globalizzazione… se non sono ben
governati, rischiano anche di avere, come altra faccia della
medaglia, fenomeni di esclusione sociale. Questi sono problemi che
investono l'intero Paese, ma sarebbe davvero miope credere che la
nostra Regione possa restarne fuori. Pensate ai problemi che
cominciamo ad avere nell'agricoltura. Certa manodopera è ormai
svolta in buona parte da extracomunitari ed ecco che si presenta di
nuovo il "problema casa", problema che a sua volta si ripropone per
tutte quelle famiglie di Valdostani che da anni aspettano una
legittima risposta. Pensate che ad Aosta vi sono 650 domande per 24
alloggi: fatevi un po' i conti! Ecco cosa significa "governare" i
nuovi problemi, conoscerli prima di tutto per poi intervenire con
proposte di legge serie, lungimiranti, magari buttando l'occhio
verso quei Paesi del nord Europa, come Svezia e Danimarca, che da
questo punto di vista hanno qualcosa da insegnarci.
Ecco questi sono, secondo me, in sintesi i fondamentali cardini
su cui si fonda la struttura di una seria politica sociale.
Termino, Signor Presidente, con quello che, secondo noi, sarà il
vero problema degli anni a venire nella nostra Regione.
Dall'analisi presentata dalla sede di Aosta della Banca d'Italia,
emergono dati sull'andamento dell'economia valdostana non così
rassicuranti. Abbiamo la sensazione che ci aspettino anni difficili
sotto l'aspetto economico-finanziario. Tra l'altro, questa
legislatura si caratterizzerà per le scelte che verranno effettuate
nei settori fondamentali per la nostra economia, quali lo sviluppo
turistico, il rilancio della Casa da gioco di Saint-Vincent,
un'attenta politica dei trasporti, il rilancio dell'imprenditoria
privata, senza dimenticare la revisione dello Statuto speciale
della Valle d'Aosta. Un buon Presidente - e lei lo sarà - si
qualifica dai progetti che con la sua squadra saprà realizzare con
il minor dispendio di risorse disponibili. Tornare con i piedi per
terra farà bene a tutti, sia per chi sarà al governo, sia per chi
sarà all'opposizione; in questo - glielo assicuro - ci accomunerà
l'obiettivo di mantenere e difendere un elevato grado di sviluppo
della nostra comunità.
La "Stella Alpina" in questa dodicesima legislatura svolgerà il
suo ruolo dai banchi dell'opposizione. Il nostro impegno sarà
costruttivo e vigile nella speranza che in questa Assise ci
accomuni l'esigenza di un salto di qualità e una differente visione
della politica improntata ad una diversa impostazione della
gestione della cosa pubblica capace di governare e non di subire
gli inevitabili processi di cambiamento. Le facciamo i nostri più
sinceri auguri di buon lavoro, Signor Presidente, nella
consapevolezza che un'opposizione fine a sé stessa non sia utile a
nessuno. Saremo i guardiani del Palazzo, ma propositivi, vigili, ma
disponibili all'occorrenza, contrari se sarà necessario.
Presidente - Grazie, Signor Consigliere. Vorrei ricordare ai
gruppi politici che dopo la nomina degli Assessori sarà convocata
una Conferenza dei Capigruppo per procedere alla discussione sulla
nomina delle Commissioni permanenti. A questo proposito voglio
ricordare che il gruppo della "Stella Alpina" non ha ancora fatto
pervenire a questa Presidenza la nomina del proprio Capogruppo con
relativo Vicecapogruppo, quindi, per quanto possibile, sollecito
questa comunicazione.
La parola al Consigliere Sandri.
Sandri (GV-DS-PSE) - Signor Presidente, colleghi Consiglieri.
Innanzitutto credo sia importante anche per noi, come già fatto dal
Capogruppo "dell'Union Valdôtaine", ringraziare le elettrici e gli
elettori valdostani che hanno dato un segnale preciso per questa
Valle d'Aosta: la grande maggioranza degli elettori ha detto "sì"
ad una Valle d'Aosta moderna, unita, orgogliosa di sé stessa, una
Valle d'Aosta che ci ha visto insieme per dieci anni nel governo e
nelle responsabilità, a cui noi abbiamo proposto un nuovo patto per
altri cinque anni. Credo che la risposta sia stata estremamente
precisa e netta in senso favorevole, come mi sembra che altrettanto
chiaro e netto sia stato il giudizio sulle "altre Valle d'Aosta",
che sono uscite dal turno elettorale democraticamente
sconfitte.
Noi, come "Gauche Valdôtaine-Democratici di Sinistra", abbiamo
chiesto agli elettori di rafforzare l'autonomia, di rafforzare la
solidarietà e per questo di rafforzare la Sinistra. Abbiamo avuto
un piccolo, ma significativo risultato positivo e sentiamo
ovviamente tutto il senso di responsabilità di attuare questo
impegno preso con gli elettori: di contribuire in modo serio e
determinato affinché questa Valle d'Aosta possa sviluppare la
propria autonomia e il proprio senso di solidarietà e coesione
sociale. Per noi questo è un dato importante. Ieri leggevo sul
"Corriere della Sera" un testo di Alberoni in cui si dice che:
"Ci sono popoli in espansione, creativi, fieri e orgogliosi
della propria cultura e della propria identità e che sono pronti a
battersi, a morire per conservarle; ci sono invece popoli senza più
slancio, orgoglio e dignità, divisi e litigiosi, incapaci di
combattere e che si inchinano per conservare la vita e il
benessere. Solo i popoli in espansione, pieni di forza, orgogliosi
della propria cultura e della propria identità sono capaci di
creare e di inventare. Quando si spegne questa energia vitale, si
spengono anche la creatività e l'intelligenza"
. Credo che
questo passaggio esprima bene qual è la scelta che noi dobbiamo
operare: una scelta di unità per la Valle d'Aosta, perché questo è
il motore che consente di risolvere i problemi attraverso la
creatività e l'intelligenza di coloro che oggi sono chiamati ai
posti di responsabilità. Noi, come "Gauche Valdôtaine-Democratici
di Sinistra", siamo coscienti di queste responsabilità, che sono
innanzitutto l'unità di un progetto. Abbiamo vissuto dodici anni in
questa collaborazione con "l'Union Valdôtaine", in momenti
difficili, in momenti anche rischiosi per la democrazia della
nostra Valle d'Aosta, ma credo che abbiamo dato prova di saper
capire quali erano gli obiettivi principali, quali erano i valori
da difendere. Noi siamo sempre su queste posizioni e in questo
senso guardiamo con estremo favore al programma che il Presidente
della Regione ci ha presentato.
Ci sono qui alcuni dati estremamente importanti. Innanzitutto
quello di capire che nei prossimi cinque anni di legislatura e in
quelli successivi ci giochiamo una sfida nei confronti dell'Europa.
Il mondo sta cambiando, c'è la sfida della globalizzazione, ma
soprattutto c'è la sfida di una nostra nuova identità in Europa, in
campagna elettorale parlavamo di sfida europea. Fino ad oggi i
grossi problemi erano stati i rapporti con lo Stato italiano, da
adesso in avanti c'è il problema di ritrovare un ruolo per la
nostra Regione all'interno dell'Europa, rivendicando la difesa
delle nostre specialità e delle nostre peculiarità, facendo capire
che queste specificità sono una ricchezza ovviamente per il nostro
popolo, ma anche per tutta l'Europa. Credo che in questo senso
l'intesa autonomista e progressista fra "Union Valdôtaine" e
"Gauche Valdôtaine" sia l'alleanza più forte e convincente per dare
alla Valle d'Aosta una prospettiva nella futura Europa.
Noi - lo dicevamo in campagna elettorale - non diciamo solo
"cose" di Sinistra, ma le facciamo e siamo profondamente convinti
che la scelta che abbiamo mantenuto in tutti questi anni, e che
oggi ci apprestiamo a ribadire, sia quella più indicata per dare
alla Sinistra capacità di incidere a favore delle classi più
disagiate. Crediamo anche che in tutti questi anni la nostra
presenza nel Governo e il programma, che è frutto del lavoro comune
fra le nostre due forze politiche e il Presidente della Regione
dimostrino come lo sviluppo integrato, la coesione sociale,
l'attenzione al mondo del lavoro siano degli elementi fondanti di
questo programma. Il federalismo, la
sussidiarietà… vi sono in questo
programma tutta una serie di punti che sono indice di una scelta
non solo a favore dell'autonomia, ma a favore della
solidarietà.
Vorrei solo segnalare alcuni dei punti del programma che ci sono
particolarmente cari.
Abbiamo trovato in varie parti evidenziata la necessità di
valorizzare il sapere dei Valdostani, la loro formazione,
l'innovazione, l'affrontare la sfida della tecnologia, ma tutto
questo mantenendo anche alcuni capisaldi, come la scuola pubblica,
favorire la scolarizzazione degli studenti, evitare che
l'università sia solo una piccola eccezione nel panorama
valdostano, ma diventi uno dei motori della nostra società.
Ci piace che in questa visione ci sia una forte difesa
dell'ambiente, una capacità di capire che ci sono delle sfide non
solo di moda, perché è questo è "l'Anno internazionale dell'acqua",
ma perché questa risorsa, l'acqua, è una risorsa che da sempre è
stata un punto fondamentale nella vita di tutti i Valdostani e che
oggi merita di avere un'attenzione e un'organizzazione migliore.
Dal punto di vista ambientale, prendiamo atto con piacere
dell'inserimento nel programma di questa legislatura del Piano
regionale dei parchi naturali, qualcosa a cui noi abbiamo lavorato
da tanto tempo e che non aveva avuto finora il supporto
necessario.
Sui trasporti vediamo ribadita una linea vincente della passata
legislatura che evidenziava, per quanto concerne il trasporto
internazionale di merci attraverso la Valle d'Aosta, la necessità
di trovare innanzitutto una regolamentazione, con norme certe e
che, al di là del tipo di infrastruttura, regolassero il traffico:
questo ha permesso di avere un traffico ancora oggi limitato, ma
soprattutto di avere uno strumento che ci consentirà, anche in
futuro, di "maîtriser le problème". Dispiace che da parte di altre
forze politiche non vi sia l'ammissione di un fallimento, il
fallimento di chi diceva che saremmo stati invasi da 4.000 TIR al
giorno, che saremmo stati distrutti dal punto di vista ambientale e
che la nostra Regione non sarebbe stata capace di far fronte
unitariamente a detto problema. Penso invece che questo Consiglio
regionale abbia dato una linea unitaria, credo all'unanimità, e che
questa sia la linea che porteremo avanti nei prossimi anni.
Sull'energia ci aspettiamo alcuni passaggi a livello europeo e
nazionale, ma penso che sia importante che in questo programma si
sia voluto evidenziare come le scelte della passata legislatura di
acquisizione del patrimonio valdostano dell'ENEL possano anche
tradursi in supporti diretti all'utente finale, sia dal punto di
vista professionale che privato.
Ci piace rivedere in questo programma un'attenzione finalmente
strategica rispetto ai collegamenti ferroviari interregionali con
Torino, un punto che abbiamo più volte segnalato negli anni
precedenti e nella campagna elettorale, che è stato ampiamente
inserito in questo passo.
È importante che si sia ribadito con chiarezza che, per quanto
riguarda la Casa da gioco di Saint-Vincent, il disciplinare che
regola i rapporti tra la Regione e la "Casino S.p.A." deve essere
applicato, perché questo è il motore per lo sviluppo di quella
importante risorsa occupazionale e turistica per il comprensorio di
Châtillon e Saint-Vincent e di tutta la Regione della Valle
d'Aosta.
La parte che come Sinistra abbiamo apprezzato in modo
particolare - e non poteva essere diversamente - è quella sulla
casa, in cui sono state elencate tutte le numerose legislazioni,
provvedimenti che la Regione Valle d'Aosta ha preso spontaneamente
per propria iniziativa o in accordo con politiche nazionali per
articolare la risposta al bisogno di casa sul territorio della
nostra Regione. Dispiace vedere che chi aveva un osservatorio
privilegiato ancora oggi guardi alla Danimarca e alla Svezia e non
a quello che invece ha fatto la sua Regione; forse avremmo potuto
fare di più, se anche nella posizione che aveva precedentemente si
fosse più dedicato a guardare il territorio locale.
È questo a nostro parere il punto di vista che vogliamo
mantenere in questa legislatura, un punto di vista profondamente
legato al territorio, un punto di vista profondamente legato alla
nostra specificità, ai problemi che quotidianamente ci troveranno
impegnati nella loro risoluzione.
Nelle conclusioni, Presidente, secondo me, ha avuto la capacità
di esprimere un concetto fondamentale, forse il più importante di
tutto il programma: quello che il programma è in evoluzione, perché
non solo la politica è in evoluzione, ma la nostra stessa identità
è in evoluzione. Pensate cos'era l'Europa nel nostro senso di
identità valdostana venti o trenta anni fa: quasi nulla. Oggi è
parte stessa del nostro essere e lo sarà sempre più, non solo per
l'allargamento a 25 dell'Europa, ma perché l'Europa entra sempre
più nella nostra legislazione, nel nostro essere quotidiano,
perfino nel nostro portafoglio.
Signor Presidente, noi siamo non solo convinti di questo
programma, non solo convinti di questa maggioranza e della
necessità di essere fortemente uniti nel portare avanti questo
progetto politico, ma siamo profondamente convinti che lei sia la
persona più indicata per coordinare il nostro lavoro, per cui il
nostro apprezzamento non è solo alla scelta che abbiamo fatto
insieme, ma è anche nei suoi confronti. Spero che altrettanto lei
possa pensare di poter contare sempre e comunque sulla forza, non
numerica ma di coraggio e di entusiasmo, della "Gauche
Valdôtaine-Democratici di Sinistra".
Président - La parole au Conseiller Frassy.
Frassy (CdL) - Le considerazioni che il nostro gruppo vuole
fare, prima ancora di addentrarsi nelle valutazioni politiche e
programmatiche, vogliono partire dalla data da cui è originata
questa Assemblea, ossia dal risultato elettorale dell'8 giugno. In
parte vogliamo per certi versi dare un'interpretazione leggermente
diversa rispetto a quella interpretazione che soprattutto le forze
della maggioranza, "Union" e "Sinistra", hanno voluto dare di un
premio che gli elettori avrebbero conferito al Governo della
precedente legislatura. Vogliamo dire che se un premio c'è stato, è
un premio di consolazione, un premio che è scattato in virtù di un
meccanismo elettorale che sappiamo aver distribuito quei resti che
fanno oggi dire "all'Union" e ai "Democratici di Sinistra" di
essere cresciuti. Non sappiamo se sia frutto di una casualità o se
invece questi resti siano il frutto di un preaccordo politico, con
alcune formazioni originali che hanno caratterizzato per la loro
improvvisazione, per la loro assenza di programma, per la loro
assenza di leadership, per la loro assenza di prospettive regionali
e di collegamenti nazionali questa recente campagna elettorale. Lo
capiremo sicuramente, Presidente Perrin, da quelle che sono le
nomine che la sua Giunta andrà a fare nelle settimane e mesi a
venire; capiremo dalla lettura di quelle nomine se effettivamente,
come da più parti si mormora, vi siano stati degli accordi di tipo
politico fatti al di fuori della coalizione "Union - Democratici di
Sinistra" che oggi si appresta a governare questa Regione.
Sicuramente le premesse di questo successo, come voi lo avete
definito, non sono rassicuranti, perché i modi stessi che hanno
portato a definire la vostra Giunta, che andremo a votare al
termine di questo dibattito, sono sintomatici di forti tensioni che
stanno caratterizzando il partito di maggioranza assoluta e non è
casuale che i giochi si siano fatti nella notte antecedente il
Consiglio regionale; un sistema che veniva usato nella "Democrazia
Cristiana" all'epoca delle lotte intestine che portarono poi al
dissolvimento di quel partito. Il posizionamento politico non è
frutto di una pregiudiziale politica da parte del gruppo della
"Casa delle Libertà" e noi non condividiamo questi distinguo che
sono stati fatti dai colleghi "dell'Arcobaleno", anche loro
all'opposizione. Noi partiamo da alcune constatazioni che ci dicono
che questa maggioranza è una maggioranza connotata fortemente a
Sinistra per quelli che sono i valori che esprime.
Al di là della conferma, abbiamo letto, fino a prova del
contrario, sui giornali - e lo verificheremo a breve - della scelta
della politica industriale affidata ai "Democratici di Sinistra" e
il coinvolgimento di un uomo organico alla Sinistra, com'è il
collega Caveri, che è stato Sottosegretario del Presidente del
Consiglio D'Alema con una delega importante alle regioni - che in
particolare alla nostra Regione ha portato relativamente poco - ci
fanno dire che questa maggioranza è una maggioranza di Sinistra. È
una maggioranza di Sinistra anche nella continuità che avete
affermato, dichiarato e in parte scritto in questo programma.
Dobbiamo dire che l'unico aspetto positivo che vogliamo individuare
in questa continuità è l'elemento di discontinuità che noi
ravvisiamo - fino ad oggi sottotaciuto, ma elemento sicuramente
importante -: l'esclusione dell'Assessore Pastoret dalla compagine
di Giunta che noi individuiamo come la bocciatura di una politica
ideologica della scuola valdostana. Una politica ideologica che ha
spaccato la società valdostana all'inizio della scorsa legislatura
e che rischiava di travolgere la stessa "Union Valdôtaine" in virtù
di quel dibattito politico che anche nella stessa "Union
Valdôtaine" è maturato e che non sappiamo a quali conclusioni potrà
portare. È evidente che le posizioni ideologiche, quelle espresse
dal collega Pastoret quando aveva responsabilità di Giunta nella
gestione della scuola valdostana e le posizioni ideologiche della
"Jeunesse Valdôtaine", qui rappresentata da Laurent Viérin, sono
posizioni che, a quanto pare, non rientrano nel segno della
continuità. Noi sicuramente di questo aspetto - e sottolineo
solamente di questo aspetto - ci compiacciamo con il Presidente
Perrin; se questa è una scelta politica, Presidente, su questa
scelta ha la nostra condivisione.
Nel programma, nelle premesse del programma, nelle dichiarazioni
fatte alla stampa per motivare la scelta legittima "dell'Union
Valdôtaine" di delegare a un suo uomo la guida di questa Regione, a
fronte di quelle che sono state le contrapposizioni interne, e per
certi versi che non ci scandalizzano, del movimento stesso, abbiamo
avuto difficoltà a capire cosa voglia dire "presidenza leggera",
"presidenza politica". Devo esprimerle un dubbio ed è un dubbio che
è frutto di un'esperienza vissuta in un'altra sede istituzionale.
Era diversa la situazione, il personaggio era prestato alla
politica, ma aveva anche lui la presunzione di gestire in termini
politici la sua Giunta. Il Sindaco Thiébat, che guidò per cinque
anni il Comune di Aosta, è passato alla storia come prigioniero
politico. Noi temiamo, Presidente, che questa leggerezza e questa
definizione di "presidenza squisitamente politica" nei fatti rischi
di consegnare la massima autorità istituzionale di questa Regione
non nelle mani dei partiti, ma nelle mani del partito che ha la
maggioranza assoluta. Questa, colleghi, è una nostra preoccupazione
dai banchi dell'opposizione, ma penso che debba essere anche una
vostra preoccupazione, vostra perché i vostri meccanismi statutari
hanno fatto sì che illustri Consiglieri, Assessori e Presidenti
della Giunta non abbiano più potuto concorrere a queste elezioni
regionali e sicuramente è forte il rischio che le scelte politiche
di questa Regione, l'amministrazione di tremila miliardi di vecchie
lire vengano fatte non tanto nella collegialità della Giunta, ma al
di fuori addirittura della Giunta, al di fuori del Consiglio e che
il ruolo centrale che qualcuno questa mattina - io condivido -
rivendicava rischi di passare a un ruolo di mera ratifica di
decisioni maturate addirittura fuori da quella che è la cabina
politica per eccellenza: la Giunta. Queste sono preoccupazioni di
carattere politico e di conseguenza saranno i fatti che
dimostreranno se queste nostre valutazioni sono fondate o sono
frutto di suggestioni di parte!
Per quanto riguarda invece il programma, al di là delle 24
pagine fitte, dobbiamo dire che non abbiamo notato delle grandi
innovazioni, ma d'altronde la parola d'ordine è continuità e
probabilmente non poteva essere diversamente. Dobbiamo dire che
alcuni aspetti ci hanno colpito, al di là di quelli che sono dei
luoghi comuni che si scrivono probabilmente in tutti i programmi e
servono a dare struttura al programma stesso. Quello che ci ha
colpito è un po' un riconoscimento del fallimento di questa
continuità. Dalla lettura di queste 24 pagine, colleghi Consiglieri
e soprattutto colleghi che avete avuto l'esperienza di condividere
la precedente o le precedenti legislature, vi renderete conto che
c'è il fallimento di tutta una gestione di quello che è l'apparato
amministrativo. Ampio spazio, infatti, viene dato alle
problematiche della riorganizzazione amministrativa, che si poggia
su una legge datata 1995, ben 8 anni fa, e che è sfociata
nell'evidenza della crisi di fine scorsa legislatura con il ben più
noto "caso Maccari-Lavoyer" o perlomeno sinteticamente così
definito. Posso dire che in quella occasione il nostro gruppo fu
determinante nel voler far luce su quello che era accaduto e nel
far costituire a questo Consiglio quella Commissione di inchiesta.
Quanto quella Commissione di inchiesta scrisse nella relazione
unitaria non poteva ovviamente essere ignorato nel programma della
XII legislatura, qualunque Giunta ci fosse. È evidente però che in
questi 8 anni i problemi della dirigenza, del controllo di
gestione, delle deleghe sono rimasti irrisolti. È paradossale che
nel terzo millennio, quando ormai anche le piccole aziende
artigiane hanno meccanismi che gli consentono di controllare in
quali direzioni vanno le scelte gestionali, l'Amministrazione
regionale, il più grande imprenditore di questa Regione, sia
completamente privo di sistemi che gli consentano di capire in
quale direzione vanno le scelte politiche. Scelte politiche che,
per i tempi della politica, sono scelte che, quando ci accorgiamo
che sono arrivate da una conclusione diversa da quella che noi
auspicavamo, difficilmente si riesce a rimetterle sui binari
iniziali. Presidente, non so come lei, la sua Giunta e la sua
maggioranza riterrà di affrontare l'aspetto istituzionale. Dico
solo che è quanto meno pleonastico, scontato dire che la
maggioranza affiderà il compito allo stesso Consiglio regionale,
perché mi sembra che rientri nelle prerogative di questo Consiglio,
per norme legislative prima ancora che regolamentari, la competenza
nell'esaminare quelle che sono le proposte di revisione dello
Statuto. Non so chi sarà il Presidente della I Commissione
consiliare, che per Regolamento si occupa anche di questioni
istituzionali, ma io mi auguro che chiunque esso sia, ci auguriamo
politicamente che chiunque esso sia abbia la dignità di accettare
quell'incarico alla condizione che in quella commissione, e non in
altre sedi, e non in commissioni inventate e fallite, si voglia
trasferire il dibattito sulla revisione statutaria. Per ben due
legislature, nelle due precedenti, avete inventato la Commissione
speciale per la revisione dello Statuto: non ha portato da nessuna
parte, Presidente! Mi auguro che lei abbia la determinazione di
percorrere questa strada, ma che sia anche memore delle lezioni che
nelle precedenti legislature abbiamo appreso dal fallimento delle
commissioni speciali.
Lo sviluppo economico di questa Regione è una delle sfide che
dovremmo porci come amministratori che gestiscono risorse ingenti,
come amministratori che hanno il diritto, ma anche il dovere di
fare delle scelte di programmazione. Presidente, siamo preoccupati
del vuoto che sembrerebbe caratterizzare la sua Giunta e la
maggioranza che l'andrà a votare sul capitolo definito "Sviluppo
economico": undici righe e mezzo! Lo sviluppo economico di questa
Regione è sintetizzato in undici righe e mezzo, che si sintetizzano
in due battute: che il "sistema Valle d'Aosta" può essere
migliorato. Ne siamo convinti, lo sottoscriviamo, ma non basta! Noi
riterremmo doveroso che una Giunta che presenti un programma di
legislatura ci dica in quale direzione il "sistema Valle d'Aosta"
può essere migliorato! Leggiamo che occorre rivalutare il principio
della solidarietà, lo sottoscriviamo, ma non capiamo cosa si voglia
dire quando si scrive che è ben presente e curata la parte
collettiva, specificando fra parentesi: il villaggio, gli spazi,
gli edifici comuni, le proprietà comuni. Pensiamo che sullo
sviluppo economico questo programma sia gravemente insufficiente e
lo sviluppo economico è una parte importante di quella che è
l'attività di programmazione che l'Amministrazione regionale
dovrebbe indicare.
Beni culturali: speriamo che chi l'affiancherà in Giunta - la
collega Charles, se non ci sono cambiamenti rispetto alle
anticipazioni giornalistiche - possa avere una sensibilità maggiore
di quanto non abbia trovato nella precedente Giunta. Non si può
fare, come voi avete fatto in questa premessa di programma, un
riferimento alle nostre culture, alle nostre tradizioni, alla
nostra storia e non essere ancora oggi nelle condizioni - unica
Regione italiana, unica Regione europea - ad avere delle sedi
museali permanenti che possano illustrare alle nostre generazioni
future, ai nostri concittadini, ai nostri turisti quello che è il
nostro patrimonio storico-culturale! È bellissima la teoria delle
esposizioni itineranti, delle esposizioni che "girano" sugli eventi
culturali, i pittori russi, la pittura espressionista e
quant'altro, ma è incredibile che una Regione che ha a cuore le
proprie tradizioni non abbia ancora trovato nelle tante sedi
museali che sono state ristrutturate delle sedi per delle
esposizioni permanenti!
Ulteriore elemento di preoccupazione, dal punto di vista di
quello che è l'approccio che la "Casa delle Libertà" ha rispetto
alla gestione della cosa pubblica, è l'invasività che nel segno
della continuità questa Giunta sembrerebbe voler mantenere della
cosa pubblica rispetto al mercato, al privato, all'economia. Ci
sembra di capire, tra le righe, ma in maniera anche abbastanza
esplicita, che è in pista un nuovo ente di gestione per gestire i
cantieri forestali; non si risolve la problematica della precarietà
di questi 7-800 lavoratori, ma si riesce a sottrarre al controllo
del Consiglio tutto il meccanismo dei cantieri forestali. I
colleghi Consiglieri sanno benissimo che gli enti di gestione, le
S.p.A. e quant'altro sono dei meccanismi che consentono
all'Esecutivo di gestire direttamente come se fossero enti privati
le problematiche che non passano più al vaglio del Consiglio
stesso. Il giudizio di conseguenza da questo punto di vista non può
che essere negativo per tutta una serie di precedenti che per tutta
la scorsa legislatura abbiamo avuto modo di contestare e di
criticare.
Non parliamo poi della previdenza complementare, che se è vero
che è un elemento di grossa e attuale discussione
economico-previdenziale, in tutto il mondo viaggia su una filosofia
di tipo privatistico e noi qui invece apprendiamo che
l'Amministrazione regionale vorrebbe mettersi a gestire, a creare,
a detenere dei fondi di previdenza complementare! Questo è un altro
paradosso che in un sistema di mercato ad economia libera non ha
precedenti! Sappiamo anche, nonostante i buoni uffici che l'allora
Deputato Caveri avviò in sede romana, che FOPAVA e FOPADIVA non è
che abbiano avuto, per quello che era l'obiettivo iniziale, prima
che venisse assegnata la gestione dei fondi del personale
regionale, quel successo sul quale più di qualcuno aveva puntato.
Certi meccanismi o stanno sul mercato e si confrontano con il
mercato, altrimenti rischiano di diventare un bagno
finanziario!
I trasporti: al di là dei pianti di tipo ambientalistico su
quella che è stata o non è stata l'occasione della riapertura del
Tunnel del Monte Bianco, noi constatiamo che nei trasporti questo
programma, rispetto alla concretezza delle scelte, privilegia o le
omissioni o i sogni. I sogni sono questa Aosta-Martigny sulla quale
sarà bene fare chiarezza, perché soprattutto una linea di
comunicazione internazionale o ha il placet del Paese frontaliero
confinante, altrimenti è un sogno che va messo nel cassetto! O
attiviamo delle procedure di tipo diplomatico, delle procedure che
ci portino a un confronto con la Svizzera, altrimenti penso che sia
inutile stanziare risorse ed effettuare convegni, proclami e
quant'altro! Sulla metropolitana leggera abbiamo visto le
pensiline, abbiamo visto i lavori che sono stati effettuati
perlomeno nella tratta suburbana di Aosta, a salire verso Sarre, e
non ci sembra che il progetto, nonostante sia apparentemente
terminato perlomeno nella sua tratta iniziale, abbia al momento
utilizzazione concreta. Non vorremmo assistere, come in altre
situazioni, al degrado di queste strutture in attesa che venga
decisa l'attivazione del servizio stesso. L'aeroporto non sappiamo
se sia una dimenticanza o se sia il frutto di una scelta politica
di ripensare quella politica, che noi per certi versi avevamo
condiviso, se non fosse che i tempi hanno dimostrato di
penalizzarla, di dare uno sbocco commerciale all'aeroporto
regionale.
Nell'andare velocemente a chiudere l'esame del programma con cui
la maggioranza si presenta al vaglio di questa XII legislatura, non
possiamo non constatare alcuni passaggi che suonano fra l'irrisione
e la beffa di quello che è stato.
La diffusione dell'imprenditoria artigiana è stata duramente
contrastata dai suoi predecessori nella scorsa legislatura. Voglio
ricordare che lei era in quella Giunta e che, per certi versi, è
stato complice di questo danneggiamento allo sviluppo
dell'imprenditoria artigiana! Voglio ricordarle le scelte che
abbiamo duramente contestato di riutilizzo dell'area Cogne! Voglio
ricordarle i 5.000 metri quadrati rivendicati dagli artigiani per
una cifra doppia da voi assegnata nel doppio soltanto con del
soppalco dei 5.000 a piano terra!
Voglio anche ricordare come sia difficile sostenere che il
Casinò, grazie alla S.p.A., ci guadagni in trasparenza e, quanto
all'efficienza, penso che lei fosse leggermente distratto quanto si
discutevano i bilanci della gestione! La "Casino S.p.A." è sparita
dal controllo diretto di questo Consiglio, in termini politici
dunque diciamo che è diminuita la trasparenza, perché gli obblighi
di trasparenza del pubblico sono di gran lunga maggiori di quanto
non siano gli obblighi di trasparenza del privato, che può
trincerarsi dietro le norme della privacy e dietro a tutte quelle
procedure di tipo privatistico dietro le quali invece
l'amministrazione pubblica non può farsi schermo.
Qual è allora la conclusione politica che traiamo su questa
Giunta al varo della XII legislatura? Le premesse programmatiche
non sono condivisibili; abbiamo cercato di fare un sunto sintetico
dei tanti motivi per i quali non condividiamo questo progetto negli
aspetti programmatici, al di là di quelli che sono gli aspetti
politici, sui quali vorrei ancora brevemente soffermarmi in
chiusura di questo intervento, perché questa continuità è una
continuità della quale la Valle d'Aosta potrebbe morire. Di
continuità la Valle d'Aosta potrebbe morire, perché nulla come
nella politica è movimento e, quando invece ci si attesta sulla
linea della continuità, si rischia di essere scavalcati dalla
storia, dall'economia, da quegli eventi che da qui a un anno
cambieranno completamente il panorama della politica in Italia e in
Europa. Fra un anno, forse meno di un anno, l'Unione europea
passerà da 15 a 25 Paesi comunitari aderenti all'Unione e questi
nuovi 10 Paesi sono i Paesi dell'area dell'ex est Europa, così
definita, Paesi deboli, Paesi arretrati, Paesi che sicuramente
assorbiranno una buona parte di quelle risorse, che non
aumenteranno in maniera proporzionale, che l'Unione europea
distribuiva alle regioni… fra cui
l'Italia, fra cui la Valle d'Aosta. La Valle d'Aosta, di
conseguenza, deve mettere in conto di poter attingere a minori
risorse comunitarie, non perché in Europa vi sia qualcuno che è
diventato più cattivo, ma perché l'Europa è cresciuta e si
presuppone che quelli che hanno già usufruito di questi aiuti,
crescendo, abbiano creato i presupposti infrastrutturali per poter
"camminare con le proprie gambe". L'Italia cambierà, perché il
federalismo, la devoluzione - procedimento che è stato innescato
prima ancora che dal "Governo Berlusconi" dal "referendum Segni",
portato avanti con confusione dal Governo "dell'Ulivo" e ora con
difficoltà portato a compimento dal "Governo Berlusconi" - andrà a
cambiare le modalità di gestione delle risorse e delle competenze
di tutte le regioni. Possiamo dire, paradossalmente, che la
devoluzione innalzerà le competenze di tutte le regioni a un
livello di autonomia speciale. La nostra preoccupazione allora è
che questa continuità, questo voler ignorare l'evoluzione della
scena politica possa creare difficoltà di collegamento non solo con
quella che è la realtà a cui facevo riferimento, ma anche con le
istituzioni nazionali, europee.
Svolgeremo in sostanza il nostro ruolo di opposizione in maniera
convinta, senza rimpianto alcuno sul convincimento che le scelte
programmatiche, all'insegna della continuità che voi avete scritto
e che state sostenendo, sono scelte per noi insostenibili non
soltanto per noi, ma nel medio-lungo periodo diventeranno
insostenibili anche per la Regione Valle d'Aosta. Vigileremo di
conseguenza sulla gestione delle risorse, cercheremo di evitare che
si creino nuove sacche fuori controllo dalla gestione
politico-amministrativa della macchina regionale, per evitare che
si debbano costituire nuove commissioni di inchiesta; presenteremo,
in coerenza con il nostro programma elettorale, una serie di
proposte di tipo legislativo, sulle quali inviteremo questa
maggioranza a confrontarsi non su una pregiudiziale di tipo
ideologico-politico, ma sulle risposte che su certi problemi
irrisolti - risposte che voi stessi riconoscete nel programma non
essere state date negli ultimi 5 o 10 anni - noi tenteremo di dare.
Ci auguriamo che non succeda quello che è successo nella scorsa
legislatura, nel corso della quale, a fronte di risposte che voi
non volevate dare, perché non avevate ancora la "quadra politica",
vi è stata la bocciatura pregiudiziale delle nostre proposte e il
vuoto dopo. Noi riteniamo che il nostro ruolo sarà un ruolo netto,
ovviamente diverso rispetto al vostro, ma reputiamo che anche le
maggioranze forti hanno molte volte bisogno di opposizioni non
forti in termini numerici, perché sarebbe una contraddizione con
una maggioranza forte, ma forti nella determinazione di
confrontarsi!
Président - La parole au Conseiller Curtaz.
Curtaz (Arc-VA) - Grazie, Presidente. Voglio intervenire dando,
quanto meno alla parte originaria del mio intervento, un taglio un
po' particolare; dirò forse cose poco gradite, ma voglio esprimermi
su un punto in ordine al quale non si può far finta di niente. Ho
sentito parlare, giustamente, da parte delle forze che hanno vinto
le elezioni, di entusiasmo per il risultato elettorale, e di
ringraziamenti agli elettori. Tutte cose legittime! Ma voglio fare
anche alcune osservazioni - e non lo dico con tono polemico, è una
riflessione personale che porto all'attenzione di tutti - su come
si sono svolte queste elezioni, in quale clima si è svolta la
campagna elettorale, quale clima si è vissuto anche in queste
ultime frenetiche giornate? Forse lo avete vissuto più voi che
eravate in gioco, rispetto a noi che eravamo ormai fuori dal gioco!
Non esito a dire che durante la campagna elettorale abbiamo
assistito a delle scorrettezze gravi; abbiamo assistito, specie nei
partiti più grandi - quelli che hanno avuto più eletti, - a lotte
interne del tipo "tutti contro tutti"; abbiamo assistito a "capi
corrente" - non so come definirli diversamente - che hanno spostato
pacchi di voti all'ultimo momento, come se l'elettorato fosse
qualcosa di loro proprietà! Abbiamo assistito ad un imbarbarimento
della vita politica in questa Regione in una misura, almeno per il
sottoscritto, finora sconosciuta!
Una valutazione che faccio - e mi rammarico - è che in questa
Regione si sta perdendo il voto di opinione; questo mi sembra
grave, perché il voto di opinione è per definizione il voto più
libero. Mi pare che si stia eclissando il senso civico, anche il
fatto che l'astensionismo aumenta… mi
sembra che si stia esaurendo il piacere di partecipare alla vita di
una comunità, la politica è sempre più un argomento per pochi
eletti, per le segreterie dei partiti, per noi che la pratichiamo
in maniera assidua. In questa Regione crescono il personalismo,
cresce il voto controllato, cresce il voto imposto, cresce
l'omertà! Ho letto con preoccupazione, ma sono cose che anche nella
nostra quotidianità di Consiglieri regionali possiamo toccare con
mano, l'articolo del Direttore de "La Stampa" di domenica scorsa su
questo punto: la quantità di lettere anonime, soprattutto di
critica politica che arrivano nelle redazioni dei giornali o ai
Consiglieri. Mi sembrano delle cose su cui fare una riflessione,
perché se facciamo finta che non sia successo niente, la situazione
sarebbe ancora più grave di quella che sto rappresentando, perché
significherebbe che non abbiamo più anticorpi per reagire. Credo
che sia un problema innanzitutto di crisi culturale, forse è colpa
anche della classe politica… È il ceto
politico in generale che ha provocato questo progressivo
imbarbarimento. Questa è una riflessione che dobbiamo fare tutti
come forze politiche, ciascuno nel proprio ambito. Dobbiamo capire
se questa china è irreversibile, se è questo il metodo politico che
intendiamo perseguire o se non è il caso di fermarci e meditare su
dove stiamo andando, anche sotto questo profilo.
Ora - e qui mi aggancio al merito della discussione, finora
forse ero un po' fuori tema -, l'aspetto di carattere culturale può
essere secondo me condizionato dal sistema elettorale. Questa è una
riflessione che va fatta, perché oggi abbiamo un sistema elettorale
in Regione, che favorisce questo tipo di competizione del "tutti
contro tutti", anche all'interno della propria lista; questo mi
sembra brutto, pesante, persino ingiusto! Addirittura, ho
personalmente vissuto come fatto ingiusto che alcuni colleghi di
altri partiti, che ho visto qui lavorare tanto e seriamente -
rispetto ad altri che hanno lavorato di meno -, non siano stati
eletti; lavorare o meno in questa sede è del tutto irrilevante
rispetto alle dinamiche elettorali e questo mi sembra un dato
allarmante! Ecco perché ci stupiamo che questa maggioranza abbia
evitato il tema della legge elettorale, perché non è solo un
problema tecnico! L'obbligare gli schieramenti a dire prima delle
elezioni con chi stanno, chi propongono Presidente della Regione,
qual è la squadra di governo eviterebbe tanti problemi prima e dopo
le elezioni; eviterebbe - ma non voglio strumentalizzarlo sia
chiaro - il "caso Caveri", per esempio! Si saprebbe prima chi è
candidato a ricoprire la carica di Presidente della Regione -
Perrin, Caveri, o Perron… - e gli
elettori si potrebbero esprimere al riguardo! Questo eviterebbe
dinamiche poco sane, che invece si verificano puntualmente. Per gli
elettori manca la trasparenza e si alimenta una continua escalation
della conflittualità interna. Per questo noi - relativamente a
questa questione peraltro siamo sulle stesse posizioni dei
"Democratici di Sinistra" - proponiamo un sistema elettorale misto,
che dovrebbe essere introdotto a livello regionale ad imitazione di
quello del Comune di Aosta, perché aiuta a superare i problemi
evidenziati. Poniamoci poi anche il problema delle tre preferenze,
perché è veramente il cancro della democrazia: sappiamo infatti che
è il modo per costituire i pacchi di voti, per le cordate duplici,
triplici, quadruple, eccetera. Mi rendo conto che è ingenuo parlare
di questi argomenti a chi è il beneficiario di questo sistema; se
però, come immagino, fra cinque anni chi oggi è beneficiario
diventerà vittima del sistema, perché questa è
statistica… penso che una riflessione
su questo punto possa essere fatta da tutti.
Per quanto riguarda l'accordo di maggioranza e il programma, non
mi ripeterò, penso che il collega Riccarand abbia esposto con
grande chiarezza la nostra posizione. Mi permetto solo,
approfittando del dibattito che vi è stato, di fare alcune
precisazioni su quanto è stato detto.
Rispetto al problema della scelta di campo, non credo che il
Consigliere Borre volesse smentire il Presidente incaricato. Egli
dunque ha letto male il programma di governo, ma lo giustifico,
perché lo avrà letto anche lui stamattina in quanto questo
documento, insieme a tutto il resto, è stato probabilmente redatto
ieri, nel corso della notte... Quando si parla di riferimento ad un
modello autonomista e progressista, quindi non si fa riferimento
alla maggioranza, ma alla posizione dei "Democratici di Sinistra",
che conosciamo, ed allora la maggioranza effettivamente si
caratterizza nel senso indicato dal collega Riccarand. Questa è una
linea peraltro vincente "dell'Union Valdôtaine", quella di lasciare
sempre le porte aperte, e mi pare - lo dico senza polemica - che di
porte aperte spalancate ce ne siano tante, anche in riferimento
alla posizione ambigua della "Stella Alpina"!
Rispetto all'intervento del diessino Sandri, devo riconoscere
che è stato abile a glissare sul discorso della scelta di campo. Ha
detto anche cose interessanti che condividiamo circa ad esempio la
valorizzazione del sapere. Dove però credo sia veramente male
informato è sulla questione dei TIR. Quando egli dice infatti che
la Regione ha arginato, con non so quali provvedimenti, il problema
dei TIR, dice una cosa che è totalmente inveritiera sotto il
profilo oggettivo, perché oggi abbiamo, nonostante - non grazie, ma
"nonostante" - le prese di posizione del Consiglio regionale, una
decisione del Ministro Lunardi e al Ministro francese Gayssot, che
consente il transito dei TIR fino a 240 mezzi/ora, cosa che fa
5.760 passaggi al giorno. Questo regolamento non solo non è
cambiato… ma mi sembra che se ne faccia
solo un cenno nel programma di maggioranza, scritto maldestramente
su questo punto. Rispetto a questo tema, purtroppo, nonostante
l'unanimità del Consiglio regionale, e secondo noi a causa della
cattiva gestione dei controlli, l'aumento del traffico pesante è in
continuo aumento. Chiederemo i dati al prossimo Assessore ai
trasporti o al Presidente della Regione e vedremo che l'aumento è
progressivo: una volta riaperto il tunnel nei due sensi, abolito il
senso unico alternato, il traffico aumenta via via, per arrivare ad
un potenziale che è quello stabilito dal regolamento. Questi sono
dati oggettivi, sono normative e non opinioni!
Faccio solo un riferimento all'intervento del collega Frassy,
con il quale non ci accomuna niente se non il ruolo di oppositori
in quest'aula. Quando il collega Frassy sostiene che certe scelte
all'interno della prossima Giunta siano dettate da motivi
ideologici, penso che stia proprio sbagliando. Penso che le scelte
che fa "l'Union Valdôtaine" nello scegliere gli uomini di potere
siano tutto meno che ideologiche. I principi sono proprio l'ultima
cosa: serve nei congressi, serve per i comizi, serve per scrivere
sul "Peuple valdôtain", eccetera, poi le logiche sono tutt'altro!
In definitiva, avremo occasione di parlare del programma, di
confrontarci, di fare anche noi interpellanze, interrogazioni. Dico
la verità: vorrò togliermi una soddisfazione, approfittando del
fatto che il Consigliere Caveri è forse il massimo esperto in
quest'aula di trasporti - sarà il prossimo Assessore al turismo,
non so se anche dei trasporti, questo non lo sappiamo perché questa
è un'altra cosa che non è stata espressa e forse sarebbe stato
curioso sentire qualcosa sulle deleghe, se poi ce lo vorrà
dire… ed è un altro elemento di
valutazione: abbiamo sentito parlare sui giornali di "Presidenza
della Regione più leggera", tutte cose condivisibili, ma poi in
cosa si concretizza questo allo stato non lo sappiamo -, gli
chiederò di spiegarmi cos'è l'Aosta-Martigny, perché non l'ho
ancora capito! Ho cercato di farmelo spiegare spesso sia dal
Presidente Viérin, che peraltro era in genere molto bravo a
spiegare, recentemente dall'Assessore Cerise, ma nessuno mi ha
ancora saputo dire cos'è questa Aosta-Martigny, tranne il fatto che
sia un tunnel con una ferrovia internazionale! Se non ci chiariamo
cosa serve alla Valle d'Aosta…
personalmente non riesco a farmi un'opinione, non riesco a capire
se sia una cosa positiva o negativa per la Valle d'Aosta, perché
non basta dire: "facciamo una ferrovia, facciamo un tunnel". È
"bello" perché bisogna trasferire il traffico dall'asfalto alla
rotaia, su questo siamo tutti d'accordo! Ma l'Aosta-Martigny ci
garantisce questo? Se vi è qualcuno che me la sottoscrive, voto a
due mani per l'Aosta-Martigny, ma non credo che vi sia nessuno che
oggi possa garantire questo. Chiariamoci prima le idee allora e
poi, semmai, partiamo lancia in resta nei confronti del Governo
elvetico - che non vuole saperne dell'Aosta-Martigny -,
dell'Europa, dei Governi statali, eccetera, per la realizzazione
della ferrovia, ma mi sembra che una riflessione, al di là della
propaganda su questa opera, vada veramente fatta, anche per
l'importanza che la stessa rivestirebbe.
Concludo. Faremo, Presidente - del resto ci conosce -,
un'opposizione seria, anche intransigente se necessario, forse un
po' petulante, insistente su certi punti - lei stesso è stato
vittima delle nostre interrogazioni e interpellanze ad esempio
sulla Centrale laitière -, ma non sarà mai un'opposizione
prevenuta, ingiustificata, pregiudiziale. Il nostro obiettivo è
quello di fare un'opposizione serena e soprattutto argomentata e
costruttiva, per dare spunti di dibattito a questa vita politica
valdostana, che anche nel segno della continuità a noi pare un po'
"sclerotizzata".
Presidente - Grazie, Consiglieri. Siamo sempre in fase di
dibattito generale sulle dichiarazioni programmatiche del
Presidente della Regione. Se non vi sono altri interventi, dichiaro
chiusa la discussione generale.
La parola al Presidente della Regione.
Perrin (UV) - Merci, M. le Président. Merci aux intervenus,
merci à ceux qui ont fait aussi des appréciations positives et
personnelles sur le programme, un programme bien sûr qui ne peut
prévoir tout, un programme qui a des lacunes, c'est un panorama
général que nous avons voulu faire à travers ce programme. Nous
avons même dit qu'il sera un programme dynamique étant donné que la
société s'évolue et donc il y aura continuellement la nécessité de
faire le suivi du programme dans le futur. Je ne vais pas répondre
ponctuellement à toutes les questions qui ont été posées, mais je
veux faire des considérations d'ordre plus général.
Avant tout sur le sens de cette majorité, qui est une majorité
sous le signe de la continuité, et cela ne signifie pas qu'on
s'arrête là. Nous sommes en train de projeter le futur, donc nous
avons fait un programme pour gouverner le futur de la Vallée
d'Aoste. Nous ne nous sommes pas arrêtés sur des positions du
passé, nous utilisons le bon travail qui a été fait dans le passé
pour tâcher de projeter le futur de la Vallée d'Aoste.
Un signe donc de continuité qui a été primé par l'électorat et
je ne veux pas faire ici des triomphalismes; c'est vrai, les
campagnes électorales laissent toujours quelques doutes, quelques
perplexités. J'ai parlé explicitement dans le programme d'éthique
politique, c'est vrai, nous avons besoin avant tout de respect
personnel, de respect des différentes idées, des différents groupes
politiques: c'est là le premier signe de la démocratie.
La collocation politique: je ne suis pas tellement préoccupé de
la collocation politique de cette majorité. C'est vrai, "l'Union
Valdôtaine" a une majorité absolue, nous l'avons dit même lors de
nos rencontres: nous ne voulons pas profiter de cette majorité
absolue. Nous aurions peut-être pu le faire, nous avons voulu
partager avec la "Gauche valdôtaine" un parcours de majorité et
nous avons aussi tâché d'ouvrir le débat politique aux autres
formations politiques qui siègent dans ce contexte. Un choix
politique, donc, bien sûr autonomiste: "l'Union valdôtaine" ne peut
que se définir un mouvement autonomiste, il l'est de par ses
racines, il l'est de par sa tradition, il l'est de par son action
de gouvernement qu'elle a menée pendant ces années. La "Gauche
Valdôtaine" c'est un mouvement progressiste, qui a détecté dans son
parcours en Vallée d'Aoste, dans son statut en Vallée d'Aoste, une
connotation autonomiste, mais je crois que toutes les forces
politiques ici présentes ont toujours revendiqué que l'autonomie
n'est pas patrimoine seulement de "l'Union valdôtaine". L'autonomie
est un patrimoine commun et c'est dans ce sens qu'en insistant sur
la nécessité de procéder aux réformes institutionnelles de la part
de cette Assemblée, j'ai insisté sur un pacte pour l'autonomie à
faire entre toutes les formations politiques; un pacte pour
l'autonomie important d'un point de vue institutionnel pour avoir
un partage au moins sur les lignes directrices du futur de cette
autonomie. Nous l'avons dit implicitement peut-être: le long de la
législature qui vient de se terminer l'on a trompé des parcours. On
avait imaginé une commission spéciale, nous voulons ouvrir dans
cette législature le débat institutionnel à toutes les formations
politiques présentes dans ce Conseil. C'est vrai, c'est son rôle,
cela lui revient, mais il faut que nous nous mettions autour d'une
table et penser à une réforme de notre Statut pendant cette
législature. Je demande officiellement en ouverture de législature
qu'il y ait un accord sur ce parcours et on trouvera même la
méthode et le système pour porter de l'avant ce programme.
Le Gouvernement: il est fortement représenté par la force de
majorité, qui est celle de "l'Union Valdôtaine"; quand même la
"Gauche Valdôtaine" est représentée dignement avec un Assessorat
qui a des compétences importantes en matière d'activités
productives et de politique du travail et donc c'est un Assessorat
important en ce moment de profondes transformations du monde du
travail. Un Gouvernement qui jouera d'équipe, au moins c'est la
base que nous avons posée pour la gestion de la prochaine
législature. Quand on parle de "Présidence plus légère", on se
réfère à Présidence qui ne s'attribue pas de compétences
exécutives, elle s'attribue surtout des compétences
institutionnelles qui sont propres de la Présidence de la Région,
tandis qu'il y aura un partage avec les différents Assessorats des
compétences plus opérationnelles. C'est dans ce sens que nous avons
dit que nous voulons avoir une "Présidence plus légère". Combien de
fois ici dans cette salle l'on a réclamé de la toute puissance du
Président de la Région? Le Président doit représenter cette Région,
mais il ne doit pas s'exercer dans les différentes actions
exécutives qui sont plus propres des Assessorats.
Le programme: sur le programme il y a eu des appréciations
différentes. Je remercie bien sûr M. Borre pour les paroles
d'appréciation, soit pour ma personne que pour le programme de
cette majorité, un programme qui n'est pas le fruit d'une nuit de
travail, mais qui est le fruit d'un parcours. Nous avons même
énoncé déjà, lors des rencontres avec toutes les forces politiques,
les lignes directrices de ce programme, donc sur ce programme nous
avons travaillé ensemble, nous avons tenu même en bon compte
quelques propositions qui sont venues des différentes formations
politiques. C'est un programme qui a été partagé avec la "Gauche
Valdôtaine", on l'a écrit ensemble. Si on partage un parcours, on
partage un programme et dans ce programme il y a le parcours que
nous imaginons pour la Vallée d'Aoste des prochaines cinq
années.
Je voudrais toucher un instant le problème de la viabilité et
surtout à cette définition que le Conseiller Riccarand n'aime pas:
celle de "carrefour d'Europe". Quand on parle de "carrefour
d'Europe", on ne pense pas seulement aux poids lourds, mais on
pense à la culture, aux langues, à la communication, au tourisme,
au commerce, donc notre Région dans son histoire, quand elle a été
un cul-de-sac, elle a été à la misère; quand elle a su se
développer - et surtout à travers ses écoles avoir une ouverture
vers les autres Pays-, notre Région a eu un développement qui n'a
pas été seulement économique, mais aussi un développement culturel,
linguistique et social. Nous sommes donc attachés aux racines de
cette cellule, à l'identité de cette cellule qui est le Pays
d'Aoste, mais nous voulons être quand même un carrefour d'idées, un
carrefour culturel, un carrefour projeté vers l'Europe. Je crois
que ce n'est pas un modèle dépassé, c'est un modèle très
actuel.
Je voudrais aussi rejeter l'affirmation que le "système Vallée
d'Aoste a atteint une qualité de vie considérable seulement merci
aux privilèges": ce n'est pas vrai, nous l'avons dit combien de
fois. C'est vrai que nous avons disponibilité d'argent, mais nous
avons même su utiliser de façon convenable l'argent dont nous
disposons. Je crois qu'il suffit de parcourir la Vallée d'Aoste et
voir le progrès que cette Région a fait dans ces dernières vingt
années. C'est un progrès énorme, non seulement en tant qu'attention
au territoire et donc à la présentation physique de cette Région,
mais un progrès qui a touché tous les secteurs, de façon
particulière le secteur des services et le secteur de la qualité de
la vie; nous pouvons donc justement dire que nous avons un "système
Vallée d'Aoste" qui fonctionne, un système qui peut être amélioré
et là c'est le défi des années à venir. M. Frassy, il n'y a pas
tout écrit dans le petit paragraphe du développement économique,
parce que les différents thèmes sont développés dans les
paragraphes dédiés au tourisme, à l'artisanat et à toutes les
activités économiques qui se développent sur notre territoire; il
est donc réductif, ces onze lignes que vous avez citées! Le
programme il faut tâcher de le lire dans son ensemble pour donner
des jugements qui ne soient pas des jugements partiels.
Pour ce qui est de la voirie et des transports, je voudrais
relire le passage dont M. Riccarand a fait mention. Là nous disons
pour ce qui concerne le Tunnel du Mont-Blanc:
"Conformément à la position adoptée par le Conseil de la
Vallée sortant, la Région choisit d'autoriser la circulation des
poids lourds…"
- nous l'avons dit
ici, nous ne pouvons pas dire "non" tout court aux poids lourds -
"… qui devra toutefois être
réglementée, limitée et présenter toutes les garanties nécessaires
du point de vue de la compatibilité avec l'environnement et de la
sécurité, y compris…"
- donc
finalisée à la compatibilité avec l'environnement et la sécurité -
"…
par le biais de la
construction d'une galerie de service pour le Tunnel du
Mont-Blanc
". Nous n'avons pas parlé absolument d'une galerie de
service pour redoubler le Tunnel du Mont-Blanc, il me semble que
l'expression est claire, je ne trouve pas qu'il y ait là des
contradictions.
Sur l'Aoste-Martigny, nous parlons de Santhià-Aoste-Martigny,
c'est une discussion que nous avons faite dans cette salle; elle va
dans la direction de trouver un complément qui soit alternatif au
transport des poids lourds. Il est important donc d'arriver à la
définition, nous le savons, c'est un départ, mais je crois que les
premiers pas concrets ont été réalisés. Nous tâchons de le mettre
dans notre programme et de le faire avancer, il me semble qu'il en
vaut le coût.
Pour revenir encore à d'autres considérations qui ont été faites
sur l'incinérateur, il y a un pré-accord sur l'incinérateur pour
des déchets qui ne restent pas en Vallée d'Aoste, mais nous n'avons
que parlé d'incinérateur, il y a une politique des déchets qui a
déjà été portée de l'avant. Nous n'avons pas répété les choses que
nous sommes déjà en train à faire, il faudra les améliorer et
trouver aussi une localisation pour le dépôt, car nous savons que
le dépôt actuel dans quelques années ne pourra plus recevoir les
déchets. Là donc c'est un objectif: il faudra récupérer une zone où
aller déposer nos déchets, mais c'est un pré-accord avec une Région
voisine qui pourra résoudre une partie du problème des déchets.
Pour ce qui est de l'application du Plan territorial paysager,
nous sommes d'accord de porter de l'avant la politique d'urbanisme
et donc de l'adaptation des plans d'aménagement au Plan territorial
paysager. Nous devons rappeler quand même que nous avons eu dans
ces années une inondation et donc que les collectivités locales ont
été engagées dans la définition des zones à risque. Cela a été un
grand travail et il n'y avait pas la possibilité de faire les deux
choses ensemble, mais c'est un engagement qu'on prendra afin qu'il
y ait une adaptation des plans d'aménagement au PTP.
Je voudrais remercier M. Salzone pour les considérations faites.
Il a parlé de programme partageable. C'est vrai, "l'Union
Valdôtaine" avec la "Stella Alpina" a interrompu un rapport
politique dans la législature qui vient de se terminer, mais nous
l'avons dit, le programme est un terrain où l'on peut se
confronter, parce qu'un débat politique s'ouvre surtout à travers
une confrontation, chacun dans ses positions. Il me semble juste
que l'on réaffirme qu'il ne doit pas y avoir de confusion de rôle
et de position, mais nous prenons acte des considérations positives
et surtout des suggestions susceptibles d'améliorer ce programme.
Nous avons dit que ce programme devra encore s'améliorer dans le
temps et pourra recevoir aussi les suggestions des formations
politiques de l'opposition. S'il y a des choses qui sont bien, nous
sommes disponibles à les discuter!
Pour ce qui est de l'intervention de M. Sandri, la signification
de la collaboration que "l'Union Valdôtaine" a avec la "Gauche
Valdôtaine" date désormais d'une décennie, une collaboration qui a
été loyale, une collaboration qui a été toujours dialectique, qui a
vu primer par l'électorat cette forme de volonté de travailler
ensemble. Nous avons partagé avec la "Gauche Valdôtaine" les grands
thèmes de l'autonomie, une autonomie là aussi dynamique et qui doit
nous porter vers l'Europe, parce que nous devons être modernes,
ouverts. C'est la condition absolue pour que cette Région puisse
progresser et qu'elle ne soit pas étouffée. Nous sommes d'accord
sur le système solidaire, c'est dans la tradition de la culture
valdôtaine; les peuples de montagne sont solidaires, c'est la
nature même des lieux qui le demande et donc le principe de la
solidarité fait partie de la culture de cette communauté et nous la
partageons. Nous partageons l'attention au territoire et à
l'environnement et nous l'avons partagé aussi par des actions
concrètes même dans la législature qui vient de se terminer;
environnement qui n'est pas seulement à protéger, un environnement
qui offre des opportunités de développement, un environnement qui
donne surtout aux populations locales des opportunités de
développer leur économie agricole et touristique.
Pour venir aux considérations de M. Frassy, il me semble,
lorsqu'il analyse les résultats électoraux, qu'il est en train de
nier l'évidence. Là il y a des chiffres, des Conseillers élus et le
résultat électoral est traduit dans des chiffres. Il y a un système
électoral, qui est un système proportionnel avec le barrage, qui
peut-être a favorisé quelques listes, mais ce sont les règles du
jeu et donc je crois que les règles du jeu valent pour toutes les
formations politiques qui sont présentes dans la compétition
électorale. Je dois tranquilliser M. Frassy que nous n'avons pas
fait de choix idéologiques dans le choix de nos partenaires du
Gouvernement. Ce sont des choix raisonnés, faits sur la base de la
disponibilité des personnes et qui ont été partagés par des règles
que le mouvement s'est données, donc nous n'avons pas le "purghe" à
"l'Union Valdôtaine", je peux le tranquilliser. Je suis d'accord
avec M. Frassy quand il affirme qu'il y a la nécessité de
réorganiser l'administration. Nous avons vu, nous avons perçu qu'il
y a cette nécessité et donc nous avons cru bon la mettre dans le
programme de façon claire, afin de garantir là aussi toutes les
forces politiques, aussi celles d'opposition, que nous voulons
aller vers une administration qui soit efficace et en même temps
contrôlée. Je crois que c'est un engagement positif, ce n'est pas
une position négative de cette nouvelle majorité et de ce
Gouvernement, c'est un engagement important qui avait déjà été pris
fin législature passée.
Quant aux considérations sur le programme, il peut être lu de
façon absolument différente, selon de l'attention qu'on peut lui
prêter, mais surtout je demande qu'on lise le programme dans son
ensemble: on ne peut pas s'arrêter sur quelques détails et donner
des jugements. Le programme doit être vu dans son ensemble, c'est
un projet politique dans son ensemble, donc un jugement politique
doit être donné - je crois - à 360 degrés.
Voilà, je termine cette intervention en remerciant encore tous
les intervenus et surtout en proposant à cette Assemblée vraiment
un engagement pour ce qui est du rôle institutionnel qu'elle a, un
engagement qui est un engagement général sur les institutions, sur
les méthodes aussi de conduire cette administration. Nous tous -
chacun dans le respect de son rôle - nous sommes de quelque façon
engagés à porter de l'avant le progrès de notre Vallée d'Aoste.
