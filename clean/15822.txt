Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 2125 del 25 settembre 1996 - Resoconto
SEDUTA ANTIMERIDIANA DEL 26 SETTEMBRE 1996
OGGETTO N. 2125/X Nomina di un sindaco effettivo in seno al
Collegio sindacale della società Impianti di Risalita Val di Rhêmes
S.r.l..
Presidente Ha chiesto la parola il Consigliere Perron.
Perron (UV) Si propone l'unica candidatura presentata, quella di
Benzo Claudio.
Presidente Si procede alla votazione:
- Consiglieri presenti: 29
- Consiglieri votanti: 28
- Astenuti: 1 (Chiarello)
- Schede valide: 28
- Schede bianche: 7
Hanno riportato voti:
- Benzo Claudio: 21
Presidente In base all'esito della votazione risulta nominato
quale Sindaco effettivo in seno al Collegio sindacale della Società
Impianti di Risalita Val di Rhêmes S.r.l., il sig. Benzo Claudio
(residente in Aosta, via Parigi, 102).
Deliberazione il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 3 agosto 1971, n. 10 è stata autorizzata
la sottoscrizione di capitale azionario da parte della Regione a
favore di Società di funivie e seggiovie locali e di altre Società
aventi per fine iniziative di interesse turistico locale;
- l'articolo 23 dello Statuto della Società Impianti di Risalita
Val di Rhêmes S.r.l. prevede che uno dei Sindaci effettivi che
compongono il Collegio sindacale sia nominato dalla Regione;
- la suddetta Società è stata messa in liquidazione il 2 giugno
1996 e che il Collegio sindacale è scaduto per compiuto periodo di
carica;
- ai sensi dell'articolo 2397 del Codice Civile i Sindaci devono
essere scelti fra gli iscritti nel registro dei revisori
contabili;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 18 del 16 aprile 1996 dell'elenco integrativo delle nomine in
scadenza nel primo semestre dell'anno 1996, nella riunione del 28
giugno 1996, si è espressa sulla seguente candidatura:
1) Benzo Claudio
Ritenuto necessario provvedere alla nomina di un Sindaco
effettivo in seno al Collegio sindacale della summenzionata
società;
Visto il parere favorevole di legittimità rilasciato dal
Dirigente del Servizio Affari Generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 3 agosto 1971 n. 10 e 27 marzo
1991, n. 12;
Delibera
1) di nominare quale Sindaco effettivo in seno al Collegio
sindacale della Società Impianti di Risalita Val di Rhêmes S.r.l.,
il sig. Benzo Claudio (residente in Aosta, via Parigi, 102);
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
