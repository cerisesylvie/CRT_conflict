Classificazione
INDUSTRIA



Oggetto del Consiglio n. 3179 del 25 gennaio 2018 - Resoconto
OGGETTO N. 3179/XIV - Reiezione di mozione: "Predisposizione
di un piano operativo triennale di attrattività delle
imprese".
Farcoz (Presidente) -
Punto n. 40 all'ordine del
giorno.
La parole au collègue Marquis pour l'illustration.
Marquis (AC-SA-PNV) -
Questa iniziativa vuole essere
costruttiva per affrontare il problema degli insediamenti
industriali, in particolare per creare crescita e nuova
occupazione.
È stata una legislatura difficile sotto questo profilo,
l'industria ha vissuto una fase di grande difficoltà. Sono stati
anni in cui la crisi e la recessione si sono sovrapposte ad un
processo di grande cambiamento e di approccio. La politica è stata
concentrata per affrontare questa situazione con misure soprattutto
di politiche passive sul lavoro, sulla disoccupazione, sulla cassa
integrazione per gestire via via le situazioni di crisi createsi
anche sul territorio valdostano. Questo è un settore con grosse
potenzialità che ha perso delle quote all'interno del valore
aggiunto regionale: è passato dal 28 al 20 percento dal 2007 ad
oggi. Ad onor del vero, occorre dire che in questo campo pesa anche
il settore delle costruzioni, ma qui in particolare ci riferiamo
alla parte della manifattura e degli insediamenti industriali.
Nel 2016 è stata predisposta la legge regionale n. 8,
"Disposizioni in materia di promozione degli investimenti", che si
prefiggeva di porre particolare attenzione non solo alle dinamiche
interne, ma anche alla capacità di attrarre dall'esterno della
Valle nuovi potenziali investitori per insediare piccole e medie
imprese che potessero creare prospettive di lavoro a tutti coloro
che in questi anni sono stati espulsi dal mondo industriale. Ci
riferiamo soprattutto nella zona della bassa Valle e del centro
Valle che hanno sofferto queste difficili situazioni.
Lo riteniamo un tema importante, perché in questi anni, al di là
di aver affrontato le dinamiche attraverso le misure delle
politiche passive, si sono anche messe in atto le progettualità
attraverso la strategia di sviluppo competitivo, i documenti che
sono alla base della programmazione europea che hanno al loro
centro un'idea di rilancio del sistema economico e produttivo
valdostano. Tuttavia questo non basta, perché non possiamo solo
predisporre dei bandi che pubblicizzano le nostre disponibilità, le
volontà che sono state inserite attraverso gli accordi per
l'insediamento dello sviluppo con la legge n. 8 del 2016, ma credo
che abbiamo la necessità di andare a cercare degli investitori
all'esterno della Valle con politiche proattive, con dinamiche
diverse rispetto a quelle adoperate sino ad oggi.
La nostra organizzazione prevede diversi attori quando parliamo
di attrazione degli investimenti. Abbiamo l'Assessorato delle
attività produttive, VdA Structure, che è il titolare della
gestione degli stabili in disponibilità della Regione per
insediamenti produttivi, abbiamo la Chambre des entreprises,
Finaosta. Credo quindi vi sia la necessità di creare una struttura
che possa un po' coordinare il tutto, avere una centralità
operativa per iniziare a fare una politica di andare fuori Valle
con una valigetta in mano, come fanno i rappresentanti delle
attività industriali per attrarre nuovi investitori. I nuovi
investitori possono poi passare attraverso la sollecitazione delle
varie associazioni industriali in giro per l'Italia, attraverso il
potenziamento dei contatti con i parchi tecnologici, la ricerca di
aziende su sollecitazione dei gruppi industriali, ovvero
un'attività strutturata che vada in questa direzione. Ad oggi
purtroppo non abbiamo ancora avuto modo di intervenire in questa
maniera e credo che tutti assieme dobbiamo trovare una forma che
possa garantirci questi risultati e andare in tale direzione.
L'idea di questa iniziativa è quindi di discutere in aula su
questo argomento per arrivare possibilmente ad una sintesi senza
primogeniture; tutto questo nell'interesse di poter sicuramente
sfruttare le potenzialità esistenti, perché abbiamo diversi stabili
collocati in diverse zone della Valle, purtroppo inutilizzati da
tanti anni, che meritano di poter dare delle prospettive a zone in
profonda difficoltà e che possono essere riqualificate: parlo della
zona di Châtillon, di Verrès, le potenzialità che abbiamo nelle
Pépinières di Pont-Saint-Martin, dell'area Cogne, degli stabili a
Saint-Marcel. Abbiamo però la necessità di trovare degli strumenti
di politica proattiva per andare alla ricerca dell'insediamento.
Non possiamo aspettarci che arrivi qualcuno perché ha visto sul
nostro sito le opportunità che possono esserci o a suonare il
campanello a VdA Structure per manifestare l'interesse alla Valle
d'Aosta. La nostra idea è quindi quella di creare un'unità
operativa che abbia al di sopra una cabina di regia, dove ci
possono essere: l'Assessorato, la Presidenza, Finaosta, VdA
Structure, la Chambre, può esserci il Politecnico, l'Università per
gli apporti che possono dare per il raccordo tra formazione e
lavoro, quindi un approccio un po' innovativo, affinché si possa
dare qualche soddisfazione e qualche opportunità di crescita alla
Valle d'Aosta.
Président -
Si personne ne souhaite intervenir en
discussion générale, je donne la parole à l'Assesseur
Guichardaz.
Guichardaz (PD-SIN.VDA) -
La mozione, così come
presentata dai colleghi Marquis e Roscio, probabilmente avrebbe
qualche senso e qualche fattibilità se fossimo all'anno zero in
tema di strumenti di attrattività delle imprese. Probabilmente
avrebbe un senso se fosse uno dei programmi di lunga visione, non
dico un programma di legislatura, ma non certo un programma di fine
legislatura. Peraltro, colleghi, anche da un punto di vista di
prospettiva temporale, il termine di novanta giorni da voi indicato
sulla mozione per l'elaborazione del piano di attrattività non ha
una sua fattibilità concreta, perché novanta giorni non è il
termine di chiusura dei lavori consiliari, tanto che si possa
spingere e andare nei primi giorni di aprile, poiché qua l'impegno
andrebbe a fine aprile o addirittura ai primi di maggio. Al di là
del fatto che novanta giorni di tempo a mio parere sarebbero
comunque brevi, perché lei ha parlato di un'operazione di grossa
complessità che dovrebbe coinvolgere molti attori, quindi
sicuramente la Commissione competente, ma anche gli Assessorati, e
non - come dice lei - solo il nostro Assessorato poiché c'è anche
l'Assessorato delle finanze, vi sono Dipartimenti, le associazioni
di categoria, le rappresentanze dei lavoratori, le agenzie
formative, le partecipate, che sono quelle che magari si occupano
di parti che dovrebbero rientrare all'interno di questo sistema di
attrattività, credo che non ci siamo e non ci siano proprio i
termini.
In più fatico a capire, collega Marquis, il perché delle
considerazioni da voi fatte in premessa, anche perché non mi pare
che non si sia fatto niente. Voi scrivete che "l'approccio
all'attrazione delle imprese si fondi su strumenti di facilitazione
passiva con procedimenti amministrativi e bandi, e non già con
procedimenti attivi di
scouting
e di ricerca". Non parlo per
me, io sono qua da tre mesi, ma in termini generali non mi pare che
non si sia fatto niente per il miglioramento dell'attrattività del
territorio regionale per nuovi insediamenti, che è un po' quello
che si ricava dalla lettura del secondo "considerato" della sua
mozione. Mi paiono dichiarazioni anche un po' autoinflittive,
considerato che esistono strumenti legislativi e amministrativi
pienamente operativi che vanno proprio nella direzione da voi
auspicata: quella dell'aumento dell'attrattività. Ricordo, a titolo
di esempio, il programma pluriennale per l'innovazione e lo
sviluppo dell'industria e dell'artigianato 2016/2018 o la strategia
di specializzazione intelligente di cui alla delibera n. 615 del 13
maggio 2016 o le misure attivate ai sensi della legge n. 8 che lei
ha ricordato, le disposizioni in materia di promozione e
investimenti; tra l'altro il bando è stato approvato a maggio 2017
proprio dal vostro Governo. Ricordo ancora la codificazione del
processo insediativo degli immobili di cui alla delibera della
Giunta regionale n. 1883/2015 di cui abbiamo largamente parlato
ieri nella risposta ad un'interpellanza che, se ben ricordo, è
stata presentata dal collega Roscio, che già dice della complessità
del processo di insediamento, che deve coinvolgere ad esempio
Finaosta, il nostro Assessorato per la parte relativa al bando e
VdA Structure per quanto attiene la gestione. È vero che si può
sempre migliorare, però bisogna anche riconoscere che alcune cose
sono state fatte e che il nostro Assessorato di fatto - lo dico da
persona che è dentro e che ha imparato a conoscerne l'organizzatore
da breve tempo - svolge l'azione di
scouting
e quella
proattiva. La fa, perché le nostre strutture la fanno
quotidianamente, sempre e fermo restando i vincoli delle normative
comunque esistenti: ad esempio i vincoli della legge n. 14/2011 per
l'insediamento delle imprese innovative, le cosiddette
startup
, gli accordi-quadro finalizzati alla collaborazione
nell'ambito della ricerca con la Regione Piemonte. Sono tutte cose
già portate avanti e del tutto funzionanti.
Lei ha citato i bandi che hanno poi trovato una loro
esplicitazione: per esempio il bando "Fabbriche intelligenti", il
bando "Salute e benessere", il bando per progetti di ricerca
industriale e sviluppo sperimentale riservati alle imprese
associate ai poli di innovazione piemontese. Ricordo ancora la
convenzione tra UNIVDA e il Politecnico di Torino: lei richiamava
questa necessità di collaborazione, ma esiste già una convenzione
in atto per il finanziamento del polo di Verrès. E poi per esempio
le convenzioni tra la Chambre e VdA Structure per la realizzazione
delle attività di animazione territoriale di carattere economico,
iniziativa finanziata proprio per questo ed è già operativa
mediante le risorse del POR-FESR 2014/2020.
Certo, si possono sempre ottenere risultati migliori ed è ciò
che si sta cercando di fare, per esempio attraverso l'attivazione o
la riattivazione di alcuni progetti come il progetto degli istituti
tecnici superiori, che è una formula che vede coinvolte sotto il
cappello di una fondazione le scuole superiori secondarie, le
istituzioni universitarie, le imprese; il progetto "Human
Technopole", che è stato ripreso in mano e sul quale stiamo
lavorando insieme all'Assessore Bertschy, progetto che porterà in
Valle capitali privati molto consistenti e importanti, e che
favorirà la ricerca nel campo delle biotecnologie, che interfaccerà
bisogni sanitari della popolazione con lo sviluppo di metodiche e
di tecnologie nel campo della medicina.
Certo, c'è ancora molto da fare, però, con i tempi adeguati, con
le necessarie risorse umane e finanziarie e con una programmazione
adeguata si potrebbe per esempio lavorare - riprendendo un po' il
suggerimento del collega Marquis - per la costituzione di una
struttura
ad hoc,
come avviene nelle Regioni più evolute e
come diceva lei; una struttura che potrebbe essere giustamente
trasversale nell'ambito dell'Amministrazione regionale, che
assicuri una
governance
unica della strategia di
marketing
territoriale. Questo sarebbe forse lo strumento
più utile a garantire risultati seri e duraturi alle politiche di
attrazione e sviluppo, politiche che si realizzano anche attraverso
la sinergia di diverse azioni: la ricerca e l'attrazione di
investitori, strumenti di finanza complessa, valorizzazioni
immobiliari, servizi pubblici. Lei non ha fatto un caso pratico, ma
se vuole io le esplicito la complessità di questa sua proposta, che
peraltro abbiamo immaginato, ma che richiede tempi lunghi e anche
una progettualità. Per illustrare un caso pratico, un'ipotetica
impresa o un investitore interessato ad insediarsi in Valle si
informerà dei finanziamenti, per esempio dei bandi disponibili per
la ricerca - oggi lo fa presso il nostro Assessorato - ma anche
delle disponibilità immobiliari presenti, e deve andare in VdA
Structure, come diceva lei. Sulle opportunità di finanziamento che
fa questo signore? Magari va a Finaosta o indaga nel sistema
creditizio la possibilità di finanziamenti, si informerà anche
dell'accessibilità magari della logistica e dei trasporti
esistenti, quindi forse si interfaccia con l'Assessorato dei
trasporti; si informerà della possibilità di reperire manodopera
qualificata, quindi attraverso l'Università, attraverso gli
istituti tecnici superiori, e via dicendo. Pertanto solo una
governance
con possibilità reali di coordinamento e
indirizzo può agire in maniera trasversale su ambiti così diversi,
in modo da raggiungere risultati concreti sul territorio. Tutto
ciò, colleghi - e qui vado alla conclusione - non si può fare in
novanta giorni, ma siamo sicuri e siamo ottimisti che il lavoro,
anche con gli strumenti oggi a disposizione e con le persone che
stanno lavorando per far funzionare tali strumenti, potrà essere
messo in atto per il futuro.
Collega Marquis, faccio solo un'annotazione riguardo alla
questione insediativa, perché anche su questo probabilmente
bisognerà poi fare un ragionamento attento. Oggi abbiamo una
struttura che gestisce il patrimonio immobiliare, VdA Structure,
che purtroppo è molto vincolata alla parte gestionale, come lei sa
bene. VdA Structure oggi si deve occupare di gestire il patrimonio
ai sensi delle nuove normative, non ha la capacità per esempio di
dare indicazioni politiche rispetto alle politiche insediative.
Questo è un altro di quei problemi con i quali noi ci dobbiamo
scontrare tutti i giorni. VdA Structure è incaricata di gestire e
di far fruttare un patrimonio, e d'altra parte politicamente noi
avremmo interesse per esempio di rilanciare un territorio facendo
politiche insediative di un certo tipo e ci scontriamo con logiche
di tipo puramente gestionale. Tutti questi aspetti vanno
probabilmente rivisti in un'ottica di analisi del sistema
dell'attrazione, che però non può certo essere fatto in novanta
giorni. Credo lei sappia perfettamente questo, richiede tempi molto
più lunghi.
Presidente -
La parola al collega Marquis.
Marquis (AC-SA-PNV) -
Abbiamo ascoltato le sue parole,
Assessore: ci ha elencato lo stato dell'arte, le difficoltà che si
stanno affrontando. Io non ho voluto appositamente fare esempi
pratici, però qui il problema, come in parte lei ha evidenziato, è
che se un investitore arriva da fuori Valle ed è interessato alla
realtà valdostana, per prima cosa, riguardo alle opportunità,
penserà a dove trovare una sede sotto il profilo logistico, e ci
metterà qualche giornata per capire qual è il referente della
Regione. Alla fine si presenterà a VdA Structure, VdA Structure gli
farà vedere i capannoni che abbiamo in giro per la Valle d'Aosta,
chiederà al tecnico che si presenta quali sono le opportunità sotto
il profilo dei finanziamenti, ma questo non gli saprà dare una
risposta e gli dirà che occorrerà andare a vedere presso
l'Assessorato delle Attività produttive. Quando poi sarà riuscito
ad andare a vedere alle Attività produttive si renderà conto che
dipende qual è il tipo di finanziamento, perché se è in funzione
della legge n. 6 verranno date le risposte, diversamente verrà
mandato in Finaosta. Questa è un po' la situazione che abbiamo
dovuto gestire tutti e che abbiamo letto tutti come difficoltà di
contesto, e in questi anni non ha sicuramente favorito
l'avvicinamento dei soggetti esterni alla Valle d'Aosta. È una
situazione emersa durante la predisposizione della strategia di
sviluppo competitivo in cui si è fatto un ragionamento a
trecentosessanta gradi, si è data lettura della realtà valdostana e
sono emerse tutte queste contraddizioni. Si è lavorato molto in
quel periodo per creare le basi sotto il profilo dei principi,
della visione, della progettualità. Quello che oggi manca ancora è
l'operatività che deve essere data. È per questo che bisogna
cercare di fare uno sforzo per creare una struttura trasversale.
Immagino che il ruolo di Finaosta sia quello di attrattore, di
motore dello sviluppo dell'economia. Probabilmente loro avrebbero
anche maggiore flessibilità rispetto a quella della Regione sotto
il profilo delle politiche del personale, delle competenze e
potrebbero magari dare una mano in questa direzione. Pertanto
questa vuole essere una proposta esclusivamente costruttiva.
La situazione l'abbiamo vissuta tutti, sono passate diverse
persone, abbiamo dovuto gestire queste criticità, però ora, una
volta superata la tempesta, superata la fase in cui sono state
gestite le emergenze all'interno delle realtà industriali e
superate le situazioni di crisi, sarebbe importante provare tutti
insieme a guardare in prospettiva. Io non so se novanta giorni sono
tanti o pochi, però bisognerebbe cominciare a confrontarsi anche
magari nella Commissione competente per vedere quello che si riesce
a fare nell'immediato, e poi quello che non si riuscirà a fare lo
farà chi arriverà nella prossima legislatura.
Président -
La parole au Président de la Région.
Viérin (UVP) -
Ho seguito con attenzione il dibattito. È
sicuramente interessante e - come è stato detto - crediamo che i
principi enunciati siano più che condivisibili. Il fatto di
riuscire ad essere attrattivi credo sia una sfida non di oggi,
spesso se ne è parlato.
Volevo aggiungere un elemento alla discussione. Rispetto a
quanto è scritto all'interno dell'impegnativa, l'ultimo intervento
ha introdotto altri argomenti che sono effettivamente già oggetto
di lavoro. Noi stiamo già lavorando per superare le difficoltà e
criticità manifestate e che probabilmente, anche in base
all'evoluzione della società, necessitavano di una revisione. Si
sta lavorando ad una riorganizzazione di Finaosta e quindi abbiamo
avuto riunioni con Finaosta in queste ultime settimane, per
iniziare a dare indirizzi che poi saranno discussi chiaramente sia
qui che in Commissione, ma che devono un po' recepire le cose
provenienti da questo Consiglio. Una delle indicazioni è stata di
lavorare ad un'area di
marketing
territoriale all'interno di
Finaosta; tra l'altro, stiamo lavorando per far rientrare i
dirigenti di Finaosta utilizzati fuori dalla finanziaria e che
potrebbero occuparsi di implementare alcune aree, anche questo fa
parte del rilancio. Sapete che abbiamo anche inserito nella legge
n. 20 la possibilità di avere un membro dell'Amministrazione
all'interno del Consiglio di amministrazione, adesso è previsto per
legge e viene in qualche modo istituzionalizzato. Il fatto di avere
un'area
marketing
territoriale andrebbe un po' a recepire il
dibattito che da anni si fa in questo Consiglio.
Collega Marquis, noi chiederemmo a lei e ai suoi colleghi se
siete disposti a ritirare la mozione, con l'impegno che noi in
questa riorganizzazione individueremo le cose da voi citate:
un'area raccordata principalmente con l'Assessorato delle attività
produttive che potrebbe, anche nell'individuazione del membro
all'interno del Consiglio di amministrazione, magari essere
effettivamente espressione dirigenziale di quel pezzo di
amministrazione, per riuscire effettivamente a creare una struttura
che si raccordi maggiormente all'interno del panorama delle
possibilità recepite e intercettate, messe a disposizione
attraverso studi puntuali e possibilità parametrate rispetto
all'andamento della situazione contingente, soprattutto attuale. È
nelle corde di ciò che noi vogliamo pianificare, la
riorganizzazione e cosa vogliamo fare è già stato oggetto di
incontri. Effettivamente questo pezzo andrebbe nella direzione
auspicata dall'Assessore e dai colleghi, soprattutto dal collega
che ha fatto l'ultimo intervento, poiché l'ha rilanciato
implementando quanto è scritto nel testo. La mozione dice alcune
cose più puntuali rispetto ad una filosofia generale che, invece, è
più che condivisibile, ma nell'insieme si potrebbe effettivamente
ricadere in questa cosa. Noi stiamo lavorando e presenteremo questa
riorganizzazione perché è già in fase articolata, di
predisposizione definitiva, affinché si possa condividere e
inserire in quella parte auspicata.
Président -
La parole au collègue Chatrian.
Chatrian (ALPE) -
Ho ascoltato attentamente le parole del
Presidente della Regione sulla mozione che abbiamo presentato. Su
questo tema vi sono criticità che conosciamo da diversi anni, in
particolare dal 2009, momento in cui la crisi nazionale e
internazionale incombe ed è pesante anche all'interno del piccolo
"sistema Valle d'Aosta". Anche dal punto di vista legislativo
indubbiamente certi paletti e parametri non ci hanno più permesso
di essere eventualmente attrattivi in una maniera diversa rispetto
al passato; sono quindi
handicap
pesanti, che non danno al
nostro piccolo sistema quei punti di forza ma ne mettono in
evidenza piuttosto i punti di debolezza.
Il Presidente mi sembra che condivida, da quello che ho potuto
capire, i principi che abbiamo esposto con questa mozione.
L'obiettivo ovviamente è quello di sollecitare, di fare un passo in
più, tant'è vero che i novanta giorni che abbiamo inserito
all'interno della mozione possono essere anche modificati. Non è il
discorso dei novanta giorni che ci fa mettere in discussione la
mozione presentata.
Dobbiamo però mettere in evidenza che ad oggi la macchina
amministrativa è molto complessa per come è organizzata, con tante
strutture, probabilmente troppe che si occupano un po' di tutto, ma
alla fine non c'è un punto di caduta. Non c'è un riferimento
chiaro. Alla fine il potenziale imprenditore o artigiano viene
sballottato su almeno cinque sedi partendo da Finaosta, passando
per Vallée d'Aoste Structure, per la struttura del bilancio,
l'Assessorato competente e poi magari anche altri Assessorati. Il
punto di caduta oggi - lo dicevamo penso tutti, al di là di
maggioranza e opposizione - è quello di velocizzare, soprattutto di
trovare un
modus operandi
diverso. Poi noi pensiamo che,
oltre al discorso di natura organizzativa, non sia sufficiente solo
dare un taglio diverso, perché quella è la forma; la sostanza,
invece, è quale tipologia, quale idea mettere in campo per poter
essere attrattivi. Abbiamo l'azienda Vallée d'Aoste Structure che è
in grossa sofferenza, ce ne parlerà poi nel prossimo Consiglio
l'Assessore competente. Non so se avete già avuto modo di mettervi
mano, ma traduco in maniera molto semplice: la società Vallée
d'Aoste Structure, per poter farla camminare con le proprie gambe
per i prossimi mesi e i prossimi anni, ha ancora senso così come è
organizzata? Penso sia questa la sfida: Siamo capaci a fare un
passo in più o altrimenti ci portiamo VdA Structure degli anni
Duemila ancora ad oggi, che forse non è strutturata, non ha un suo
perché, forse deve essere inglobata con altre aziende che abbiamo,
sempre pubbliche, per poter essere più competitiva, più attrattiva
e più rapida? Perché oggi non è né competitiva, né rapida, né
strutturata, al di là degli amministratori, vado oltre il discorso
di chi è Presidente o Amministratore delegato. Nei mesi abbiamo ha
avuto la possibilità di verificare, sì, la buona volontà, è già
qualcosa, ma solo con la buona volontà indubbiamente non si fanno
grandi cose e non si riesce comunque a dare risposte né puntuali,
né rapide, soprattutto soddisfacenti riguardo all'imprenditoria e
all'occupazione.
Président -
La parole au collègue Rollandin.
Rollandin (UV) -
Les interventions des collègues vont
dans la direction d'essayer de trouver un système qui puisse
réglementer de façon différente l'approche entre ce que
l'Administration régionale peut gérer et les entreprises qui
souhaitent s'installer en Vallée d'Aoste.
À tour de rôle chacun a essayé de choisir la meilleure façon
pour donner des réponses, mais la chose est un peu plus compliquée
; de plus en plus, même pour s'installer dans une région comme la
nôtre, il y a une série de démarches à faire qui sont augmentées
dans le temps. Donc à plus fortes raisons je crois qu'il est
important qu'il y ait un système de coordonner les différentes
activités, les acteurs de ce théâtre sont plus que la pièce à
jouer. Il y a aussi la difficulté de comprendre qui est celui qui
gère l'ensemble ; chacun fait son boulot et, une fois terminée, on
passe à d'autres et le temps s'écoule.
Credo che, al di là del tempo necessario, sia stata data
un'indicazione per dire che è urgente (l'Assessore l'ha ripetuto):
tutti sanno che non è solo la questione di VdA Structure, che
all'inizio aveva un compito di un certo tipo e poi si è trovata a
giocare una partita diversa, perché lo stesso discorso vale per
Finaosta e per le varie strutture.
Noi abbiamo un altro tema al di là del coordinare e seguire
l'impresa: che cosa offriamo. Giustamente in fase di discussione
del bilancio si è molto insistito su come sarà utilizzata la norma
di attuazione che prevede degli interventi a favore delle imprese
che si installano in Valle d'Aosta, si è tenuto conto della
possibilità di ridurre l'IRAP e l'IRPEF, che sono poi le
motivazioni con le quali noi guardavamo ad altre Regioni attrattive
nei confronti delle imprese, perché davano risposte su temi
sensibili come quello della "vile moneta". Ritengo che questo sia
un aspetto da non sottovalutare, si può fare in tempi piuttosto
rapidi, perché ci siamo già presi anche degli impegni.
Io non penso che in novanta giorni cambieremo tutto. Il problema
di fondo è tentare di ricucire le proposte che di volta in volta
vengono presentate, che possono avere in tempi rapidi una
soluzione, soprattutto cercare di avere persone accorte nel
presentare la validità di inserirsi in Valle d'Aosta sotto un
profilo che molte aziende considerano importante: avere energia
pulita, avere un ambiente come si deve, che per quanto riguarda la
presentazione della propria azienda a livello internazionale conta
ormai molto. Non solo nel sistema alimentare, ma anche in altre
discipline contano molto le modalità con cui si produce, l'ambiente
in cui si produce. Tutto questo fa una differenza sostanziale e
alcune Regioni l'hanno ben sottolineato, tant'è che quando si
presentano partono con questo tipo di logica. Questo possiamo farlo
senza grosse spese, perché è già nella natura stessa dei luoghi in
cui si vanno ad inserire.
Credo che su questo ci sia e ci debba essere l'impegno descritto
dalla Giunta e che tutti unanimemente siamo convinti di doverlo
fare in tempi rapidi, al di là dei novanta giorni. Un coordinamento
non solo è necessario, ma è urgente.
Président -
La parole au collègue Chatrian.
Chatrian (ALPE) -
Proprio legato alla mozione che abbiamo
presentato - lo dicevo poc'anzi - da una parte è importante il
discorso di coordinare, della forma, di chi deve essere un po' il
punto di riferimento, perché oggi non è così chiaro, quantomeno è
complesso, ma la seconda sfida, quella più importante, credo sia
legata alle leve che noi possiamo mettere dal punto di vista
fiscale. Inutile nasconderci, tocca a noi. Abbiamo la normativa che
ci dà la possibilità di mettere in campo delle soluzioni affinché
nuove imprese possano essere attrattive, che ci dà la possibilità
di azzerare tasse importanti, perché poi la differenza la facciamo
nel momento in cui, modificando le regole del gioco, un
imprenditore sceglie la Valle d'Aosta piuttosto che il Piemonte. Ad
oggi questo non c'è.
Forse con il collega Rollandin siamo usciti dal seminato, ma il
passo successivo dovrebbe essere fatto subito, e noi, collega
Guichardaz, diciamo: prima del termine della legislatura. La
discussione che abbiamo fatto sulla Finanziaria era legata a creare
occupazione, a creare indotto diretto ed indiretto. Io non so cosa
stiano facendo VdA Structure o Finaosta in questo momento, non so
cosa stia facendo lei in quanto Assessore che guida le politiche
del lavoro, cosa stia mettendo in campo, perché ad oggi non abbiamo
ancora legiferato le regole del gioco per essere attrattivi e per
dire: l'imprenditore lombardo sceglie la Valle d'Aosta per
utilizzare un fabbricato pubblico di VdA Structure in quanto siamo
attrattivi dal punto di vista fiscale. Ad oggi, collega Rollandin,
non siamo attrattivi dal punto di vista fiscale e quindi
lavoreremo.
La domanda è di natura più politica che amministrativa: c'è da
parte di questa maggioranza la volontà di modificare le regole del
gioco prima del termine della legislatura? Abbiamo tre Consigli e,
se c'è la volontà politica, si può fare. Io penso che un testo si
possa scaricare, altrimenti potremmo persino fare una proposta di
legge che parte dal basso, dai Consiglieri, dai gruppi consiliari.
Noi avevamo provato a presentare una proposta sulle politiche
fiscali per aggredire un discorso occupazionale: IRAP, IRPEF e cose
che ci siamo già dette in questo Consiglio. Penso sia questa la
strada. Se è questa la strada, vediamo nei prossimi Consigli se c'è
il punto di atterraggio, il punto di caduta: la volontà di mettere
mano alle regole del gioco e approvarle.
Président -
La parole à l'Assesseur Guichardaz.
Guichardaz (PD-SIN.VDA) -
Volutamente non abbiamo
spostato il
focus
sulle responsabilità di chi c'era prima, e
credo che questo sia un approccio positivo in tale discussione Il
problema non è tanto perché non è stato fatto e perché non è stato
prodotto in questi cinque anni con il succedersi dei sistemi che
oggi voi proponete e che noi dovremmo fare in novanta giorni. A me
questo aspetto interessa poco.
Però, collega Marquis, appena mi sono insediato, francamente mi
sono stupito di vedere la frammentazione organizzativa all'interno
del mio Assessorato. Tanto per dire, non c'è uno sportello, la
prima cosa che io ho cercato di disegnare, se vogliamo, o di
indicare come prospettiva organizzativa. Poi sapete anche voi che
organizzare non è facile, perché ci sono zeppe burocratiche legate
all'organizzazione proprie del nostro comparto che a volte sono
veramente ai limiti della follia. Però mi stupivo quando arrivava
qualcuno e bisognava inventarsi dove mandarlo per l'efficientamento
energetico, per la parte creditizia, per l'insediamento, per
l'innovazione e la ricerca. Non c'è un elemento di raccordo che
accompagni per mano un investitore, sia che arrivi da fuori o da
dentro, perché anche l'idea che ci siano investitori sempre che
arrivino dalla Turchia, dalla Russia e da chissà dove, secondo me
non è sempre così positiva. Noi abbiamo visto gli investitori che
arrivano da fuori, tanto per essere chiari, e che poi ci mollano la
"Lavazza della situazione", perché per logiche di multinazionali
magari dopo tre anni non interessa loro più, ma siamo vincolati
magari da un contratto di dodici anni. La ricerca, secondo me, deve
essere fatta anche considerando gli aspetti fiscali, tributari,
magari gli aspetti erariali anche di ritorno, le sedi legali,
piuttosto che la solvibilità delle aziende. Le aziende locali a
volte ci mettono la faccia e non sono come le grandi multinazionali
che arrivano qua e poi se ne vanno via, hanno logiche
imprenditoriali molto più grandi di noi. L'idea di andare in giro
con la valigetta fuori dei confini regionali ci può anche stare
laddove evidentemente noi ci vediamo come degli immobiliaristi o
persone che vanno in giro a vendere un prodotto.
Collega Chatrian, è vera la questione della leva tributaria,
della leva fiscale, ma da me viene gente a chiedermi per esempio se
ci sono delle scuole professionali in grado di formare figure
professionali attinenti magari ad un'idea di insediamento. Mi
chiedono dell'Università, mi chiedono: voi avete all'interno
dell'Università un tipo di programmazione di questo genere? Mi
chiedono degli asili nido, delle microcomunità per anziani! Il
welfare,
per esempio, che è uno di quegli elementi del
marketing
territoriale che dovrebbe essere inserito
all'interno di un ragionamento di coordinamento anche di quel
genere, non è da sottovalutare, al di là degli aspetti
infrastrutturali, se esistono, come sono i trasporti, e tutto il
resto. Il ragionamento è molto complesso e parte da una
riorganizzazione, da una
vision
che ci vogliamo dare, perché
poi possiamo fare anche le cose
spot
. Io posso arrivare qua
e dire di essermi inventato chissà che cosa o possiamo limitare
magari il nostro intervento ad aspetti ridotti. Collega Chatrian, è
veramente importantissimo quell'aspetto della leva tributaria, però
deve essere combinato con una serie di elementi che vadano e si
aggiungano all'aspetto tributario, all'aspetto della riduzione del
carico fiscale per i nuovi insediamenti. Ci sono elementi che
intercettano tutti.
Prima facevo rilevare la difficoltà oggi dovuta al cambio anche
di
vision
e di mandato di VdA Structure. VdA Structure oggi
gestisce i capannoni non come se dovesse gestire un progetto
industriale, ma per farli fruttare, perché oggi la
mission
che gli è stata data dalla nuova legislazione è quella di farli
fruttare; poi magari a noi interesserebbe per esempio risolvere un
contratto d'affitto, mettere dentro altra gente che possa portare
dei soldi all'Erario e creare occupazione, e via dicendo. Questi
aspetti tra la parte politica di indirizzo, la parte gestionale e
la parte creditizia - la quale per intervenire non può intervenire
così, deve avere delle garanzie - si scontrano. Si deve capire se
c'è un indirizzo di prospettiva, ed è un qualcosa che secondo me si
fa ragionando, non possiamo fare una leggina che difficilmente può
dare delle indicazioni oggi per domani.
Lei poi chiede quali sono gli strumenti di rilancio: sono quelli
che siamo riusciti a creare nel poco tempo che siamo qua. Noi
stiamo lavorando su tutta la parte di incentivazione per
l'occupazione delle imprese - parliamo di milioni di euro di fondi
europei - e quindi abbiamo un ufficio che si sta dedicando a tempo
pieno per esempio su questi aspetti. Magari sono strumenti spot, ma
stanno rientrando progressivamente all'interno di un'idea di
riorganizzazione che deve poi vedere una programmazione futura.
Dalla legge n. 8 alla legge n. 14 gli strumenti ci sono, il
problema è trovarsi lì, laicamente, perché credo sia interesse di
tutti, indipendentemente da chi siede temporaneamente su questi
tavoli, mettersi lì e ragionare su un sistema di prospettiva.
Collega, pur capendo le sue esigenze e anche le sollecitazioni a
mio parere condivisibili del collega Chatrian, secondo me questa
mozione, così come è messa, non è accoglibile già dalle premesse,
perché già lì voi indicate che non si è fatto nulla. Qui parliamo
di processi, che non si è fatto nulla nel campo dell'attrattività,
che si è fatta solo un'azione di facilitazione, ma non è stata mai
fatta una ricerca o un'attività di attrazione di
scouting
,
cosa che contraddice secondo me anche lo spirito della legge n. 8 o
di altre normative.
Io vi invito a ritirare la mozione, con l'impegno ovviamente da
parte nostra di raccogliere tutte le sollecitazioni, di lavorare o
in Commissione o insieme per cercare di elaborare un percorso, che
ovviamente non può partire fra novanta giorni. Come sappiamo, fra
novanta giorni il Consiglio non potrà neanche più lavorare, perché
è nei tempi, nei calendari e nelle tempistiche.
Président -
La parole au collègue Marquis.
Marquis (AC-SA-PNV) -
Dalla discussione è emerso che si
tratta di una situazione sicuramente complessa, con mille
sfaccettature; altri colleghi sono intervenuti anche sulle misure
per la facilitazione agli insediamenti con quelle che possono
essere le leve, di cui abbiamo discusso già in sede di approvazione
del bilancio.
All'epoca, in un paio di giorni, avevo predisposto tutta una
serie di misure che purtroppo non hanno trovato condivisione in
quel momento e non hanno potuto trovare attuazione. Capiamo e
rispettiamo le legittime priorità che ciascuno si pone. Sicuramente
la questione in quel momento aveva di fronte due visioni politiche
non proprio allineate. La nostra riteneva che il massimo della
priorità in questo momento per la Valle d'Aosta era dare un segnale
forte al mondo imprenditoriale, ma non voglio entrare più di tanto
in questo argomento, perché non è l'oggetto della discussione di
oggi. Noi riteniamo che il tempo comunque non sia così vincolante.
Noi abbiamo scritto novanta giorni, ma siamo sicuri di poterlo fare
in una settimana, se ci mettiamo tutti assieme. La nostra
problematica non era individuare un margine temporale
inderogabile.
Noi riteniamo che questa iniziativa, così come è stato
evidenziato anche da coloro che sono intervenuti, sia stata
impostata in modo costruttivo. Se disturba il termine dei novanta
giorni, noi possiamo anche toglierlo, non è questo il nostro
obiettivo. Riteniamo però che la politica debba dare un segnale
forte su tale argomento. Vi chiediamo di poter condividere questa
iniziativa. Se viene approvata e se viene emendata in qualche
maniera non ci sono problemi, ma se non viene condivisa, noi siamo
anche disponibili a presentare una proposta di legge, proprio
perché per noi questa è una priorità assoluta per la Valle d'Aosta;
su questo vogliamo lavorarvi in modo intenso, anche se ci troviamo
a fine legislatura. Riteniamo che la Valle d'Aosta sotto questo
profilo abbia difficoltà a dover aspettare ancora cinque mesi,
perché nel frattempo purtroppo i segnali nel mondo industriale non
sono molto incoraggianti, è urgente determinare sia la soluzione
del problema del coordinamento che quello di individuare un
pacchetto attrattività che possa dare una nuova competitività alla
nostra regione, e anche far fronte alla mitigazione delle
difficoltà insite nel nostro sistema, elencate anche da chi è
intervenuto: i problemi di accessibilità, la formazione del
personale. Questi sono però problemi che richiedono del tempo per
essere affrontati ed interventi di carattere strutturale con
risultati sul medio periodo.
Noi riteniamo, così come è stato detto in sede di approvazione
di bilancio, che sarebbero arrivate le disponibilità, le risorse
del Traforo del Monte Bianco, gli utili di quel dividendo di 12
milioni, che quei 12 milioni possano essere messi a disposizione
per gli sgravi fiscali. Se siamo bravi, siccome la norma è vigente,
possono essere utilizzati per dare sviluppo e creare volano alla
nostra economia. Se poi il Governo fosse disponibile, noi siamo
interessati anche ad emendare questa proposta pur di trovare una
condivisione dell'aula.
Presidente -
Se non ci sono altri interventi, chiudo la
discussione generale. Se non ci sono richieste né in fase di
replica, né per dichiarazione di voto, metto in votazione. La
votazione è aperta. La votazione è chiusa.
Presenti: 33
Votanti           
: 13
Favorevoli: 13
Astenuti: 20 (Baccega, Bertschy, Bianchi, Contoz, Cretier,
Fabbri, Farcoz, Follien, Grosjean, Guichardaz, Isabellon, Lanièce,
Marguerettaz, Nogara, Péaquin, Perrin, Rollandin, Rosset, Testolin,
Viérin)
Il Consiglio non approva.
