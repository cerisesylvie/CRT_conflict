Classificazione
AMBIENTE
Flora e fauna
CACCIA E PESCA



Oggetto del Consiglio n. 2926 del 8 aprile 2013 - Resoconto
OGGETTO N. 2926/XIII - Disegno di legge: Modificazioni alle
leggi regionali 27 agosto 1994, n. 64 (Norme per la tutela e la
gestione della fauna selvatica e per la disciplina dell'attività
venatoria), e 12 giugno 2012, n. 16 (Modificazioni alla legge
regionale 27 agosto 1994, n. 64).
Président -
A demandé la parole pour le rapport le
collègue Bieler.
Bieler (UV)
- Merci Madame la Présidente.
Une loi biologique bien connue et expérimentée veut que tout
patrimoine vivant, qu'il soit animal ou végétal, soit exploité,
faute de quoi il ne sera plus vital, on assistera à un changement
suffisant à un déchoir progressif. Personne ne se songerait à
laisser un verger abandonné à lui-même sans en ramasser les
produits, dans l'espoir que la quantité et la qualité des fruits
augmentent et que les arbres poussent avec une vigueur croissante.
Tout le monde sait que, au contraire, les arbres seront de plus en
plus chétifs et que leur production faiblira, que les fruits seront
peu nombreux et de petite taille. Pourquoi donc devrait-on
abandonner à elle-même une population d'ongulés en attendant que
suivant une logique de protectionnisme elle augmente énormément et
qu'elle colonise les zones les plus proches ainsi que les plus
lointaine?
En vertu de l'expérience mûrie en plusieurs décennies ici, au
Val d'Aoste, nous savons que les ongulés, une fois atteint la
densité qu'une certaine zone peut supporter au maximum, n'émigrent
pas en cherchant de nouveaux espaces, ils continuent à vivre dans
le même milieu, mais à cause de la quantité inférieure, de la
quantité réduite de pâture à leur disposition, de la forte
consanguinité, ils deviennent de plus en plus faibles et exposés
aux maladies, qui, vu que les ongulés sont des animaux grégaires,
se transforment immédiatement en épidémie. Je parlais tout à
l'heure d'exploitation des patrimoines vivants, ça va sans dire que
je me réfère à une exploitation rationnelle qui ne vise pas à
entamer le capital, mais qui en prélève exclusivement les intérêts,
c'est ainsi qu'on pourra affirmer de savoir gérer le patrimoine.
Nos chasseurs, grâce aussi aux cours qui ont fréquenté outre que à
leur soif de savoir, ont atteint une importante maturation
naturaliste et une remarquable croissance morale, en devenant les
premiers operateurs de la chasse de sélection. C'est pour moi une
raison d'orgueil de pouvoir affirmer que dans ce parcours
d'évolution de la chasse en Vallée d'Aoste le législateur régional,
c'est-à-dire ce Conseil, a eu un rôle important et ce projet de loi
en est le témoignage. En effet, ça ne fait que quelques mois qu'on
avait perfectionné la loi précédente, mais vu qu'il y avait
quelques requêtes ultérieures de la part du monde de la chasse nous
avons veillé à ce qu'elles soient traduites en loi. Merci.
Presidente
- Grazie. Possiamo aprire la discussione
generale. Ci sono richieste d'intervento? Colleghi. La parola al
collega Cerise.
Cerise (ALPE)
- Merci Président.
Oggi viene sottoposto all'attenzione di quest'Assemblea un
disegno di legge che modifica una legge approvata lo scorso 12
giugno, legge che noi avevamo all'epoca votato, anche perché, a
seguito delle sollecitazioni dei gruppi di minoranza, erano stati
fatti degli approfondimenti con audizioni supplementari con le
associazioni venatorie per trovare la più ampia condivisione
possibile. Sappiamo essere l'attività venatoria...di cui il
relatore ha fatto anche dei passaggi quasi poetici, eh...a volte
fonte di contrapposizione tra cacciatori e associazioni
protezionistiche dall'altra. Il ruolo dell'Assemblea legislativa è
quello di disciplinare nel modo più corretto possibile
quest'attività, cosa che credo abbiamo cercato di fare, come dicevo
prima, lo scorso giugno.
Se dopo appena nove mesi la Giunta ritiene di dover proporre
all'Assemblea la modifica di 8 articoli di un testo di recentissima
approvazione, mi permetterete di dire che forse c'è stata da parte
della Giunta, in particolare dell'Assessore competente, una certa
superficialità nel predisporla. Se per quanto riguarda i primi 7
articoli di questo disegno di legge sottoposto all'attenzione
dell'aula si tratta sostanzialmente di aggiustamenti tecnici - su
un articolo tra l'altro, poi, vi è anche, mi pare, un annunciato
emendamento dell'Assessore - contrariamente l'articolo 8 è quello
che interviene sulle circoscrizioni, argomento che già in fase di
audizione sul disegno della "16" del 2012 aveva creato le maggiori
frizioni. Credo che anche in questa fase sarebbe stato auspicabile
un maggior approfondimento con le varie forme associative
venatorie.
Dunque, secondo queste valutazioni, noi ci esprimeremo con un
voto di astensione, più sul metodo che sul merito, che ci spingono
a questa posizione. Ho già praticamente anticipato in questo
passaggio anche la dichiarazione di voto, perché dubito che
l'intervento dell'Assessore abbia dei contenuti da indurci a
cambiare posizione, ecco, grazie.
Si dà atto che dalle ore 11,43 assume la presidenza il
Vicepresidente André Lanièce.
Presidente
- C'è qualcun altro che vuol prendere la
parola? Ha chiesto la parola la Consigliera Carmela Fontana, ne ha
facoltà.
Fontana (Pd-Sin.VdA)
- Grazie Presidente.
La proposta di modifica della legge n. 64 del 1994 e della legge
n. 16 del 2012, che modificava anch'essa la legge su proposta della
Giunta, è arrivata proprio allo scadere di questo Consiglio, a solo
dopo neanche 10 mesi dall'ultima modifica. Può darsi che in alcuni
contenuti di questa proposta di modifica ci sia anche qualcosa di
positivo, ma non si può nascondere che da qualche parte si è
sbagliato qualcosa se è necessario procedere ad adeguamenti prima
che le modifiche dello scorso anno producano gli effetti
desiderati!
Di sicuro c'è un aspetto che non ci è piaciuto in
quest'affrettata richiesta da parte della Giunta, con un'urgenza
mai vista, come se questo problema fosse, in questo momento di così
grave crisi anche per la nostra regione, di fondamentale
importanza. Sappiamo che in Commissione non sono stati auditi né le
Associazioni venatorie, né il Comitato. Ci permettiamo di sollevare
una questione di metodo che questa volta è stato molto scorretto,
perché si cerca di passare in sordina nelle modifiche senza la
necessaria condivisione di chi poi queste regole dovrebbe anche
attuare.
La vera questione per cui si è fatta questa modifica viene
inoltre affrontata con una leggerezza e superficialità demandando
al Comitato una questione con la quale lo scorso anno ci si era
impegnati a risolvere con la stesura del Piano faunistico già
scaduto lo scorso mese e, vista la sua lontananza dall'essere
approvato, si scrive una legge in fretta e furia per placare gli
animi di alcuni, ingannandoli perché non sarà possibile spostare
nessuno con la norma che oggi si vuol far passare, e si rimanda a
qualcun altro l'impegno che invece ci eravamo presi lo scorso anno
di provvedere nel piano faunistico. Infine, l'adeguamento degli
importi per le sanzioni comminate da lire ad euro era un atto
dovuto, ma gli aumenti ci sembrano in alcuni casi veramente
esagerati. Tutte le altre modifiche non ci sembrano così urgenti da
non poter aspettare qualche mese che ci sia una nuova legislatura
che provveda ad una serie di revisioni delle leggi con l'ausilio
anche di tutti quegli attori che già partecipano, sia nel Comitato
per la gestione venatoria che nella Consulta regionale, organi
previsti dalla legge n. 64/1994 nel rispetto della legge quadro n.
157 del '92.
Per questi motivi anche il Partito democratico si asterrà.
Grazie.
Presidente
- Grazie. Sempre in discussione generale c'è
qualcun altro che intende prendere la parola? Non vi sono richieste
d'intervento? Se non vi sono richieste d'intervento, dichiaro
chiusa la discussione generale. Ha chiesto la parola l'Assessore
Isabellon ne ha facoltà.
Isabellon (UV)
- Grazie Presidente.
In effetti, come è stato ricordato, recentemente è stata
modificata la legge n. 64 del '94 per degli adeguamenti che erano
stati condivisi con il mondo venatorio, con le rappresentanze, ed
era stato fatto naturalmente con tutti i percorsi necessari. Anche
in questo caso si parla di comune denominatore: la superficialità;
sia il Consigliere Cerise che il Consigliere Fontana hanno
evidenziato la "superficialità". Io non credo che questo sia il
modo di agire in questo campo perché, anche recentemente, nella
predisposizione del calendario venatorio, pur a fronte di posizioni
differenziate nell'ambito dei cacciatori, del mondo venatorio sul
territorio, si è poi addivenuti a una stesura definitiva del
calendario a seguito di una bozza che è stata data in discussione,
che è stata esaminata dalle sezioni, dal Comitato e dalla Consulta
faunistica, e si è addivenuti a una soluzione che credo sia stata
condivisa da tutti. Evidentemente nel mondo venatorio ci sono a
volte delle sensibilità diverse, però il modo di agire che abbiamo
avuto in questi anni è sempre stato quello di ricercare i punti di
convergenza piuttosto che quelli che portano a divergere.
Il Consigliere Cerise prima parla di superficialità, cioè di
navigazione a vista, superficialità generale, dove si dice che si
va a modificare qualcosa che è stato fatto l'anno scorso. Poi,
però, nell'affermazione successiva si dice che il 90 percento sono
aspetti prettamente tecnici, di aggiustamenti tecnici, quindi sono
aspetti marginali che sicuramente vanno fatti quando è necessario,
ecco. Per quel che riguarda per esempio...ne cito uno per tutti, ad
esempio si è ritenuto di fare un piccolo adeguamento relativo alla
mancata custodia dei cani da caccia. Questo nasce da sollecitazioni
che arrivano da esperienze del mondo venatorio in applicazione per
esempio di quella che è la norma che è stata predisposta per la
tutela e il corretto trattamento degli animali d'affezione; in
questo caso, onde evitare problemi legati a quello che può
essere...diciamo il risultato, così, di infrazioni per quella che
era la tenuta dei cani in caso di battuta, con un preavviso congruo
di un giorno intero si può andare a evitare problemi per chi magari
smarrisce il cane in queste situazioni; cioè sono piccoli
accorgimenti tecnici per evitate comunque delle situazioni che, a
volte, possono essere anche di tipo negativo. Poi alcuni
adeguamenti relativi alle specie cacciabili, l'introduzione di una
commissione disciplinare, questa non è sicuramente un'invenzione
nostra, ma viene dal mondo venatorio, anche questa, e naturalmente,
ecco, quello che è importante dire è che non siamo fermi per quello
che riguarda il piano faunistico, giustamente in scadenza
quest'anno; però vorrei ricordare che la Giunta ha già approvato
mesi fa l'istituzione di una commissione che ha il compito di
andare a esaminare quello che è il piano faunistico che è andato in
scadenza, alla luce di quelle che sono le necessarie modifiche e
questa commissione ha già fatto due riunioni per le proposte per il
nuovo piano.
Si è pensato di coinvolgere gli appartenenti alla Consulta, in
quanto hanno vissuto un'esperienza di lavoro nelle diverse
rappresentanze, perché ricordo che la Consulta è rappresentata da
tutti coloro che devono portare il loro contributo quando si
discute di qualcosa che riguarda il mondo venatorio...che fosse il
calendario, che fosse il piano faunistico, compreso le diverse
sensibilità anche relative al mondo ambientalista.
Quindi io credo che, proprio alla luce di questo, è stata
istituita una commissione con persone esperte che sta lavorando, in
perfetta linea con quelle che erano le previsioni, che erano state
già esplicitate in un articolo per quel che riguarda il passaggio
transitorio in un articolo della precedente modifica della legge.
Quando si cita la possibilità di gestire anche nel transitorio con
maggior chiarezza quello che possono essere le situazioni che si
vengono a creare, naturalmente non lasciando carta bianca a
nessuno, ma con la supervisione dei nostri uffici, credo che si
faccia un percorso di massima trasparenza e di massima
condivisione. Quindi io penso che, anche se qualcuno dice in
maniera forse un po' prevenuta che a prescindere da quello che io
avrei detto la votazione sarebbe stata di un certo tipo...ritengo
che anche questo una piccola superficialità la dimostri,
ecco...però non voglio assolutamente fare nessun tipo di polemica,
ma a volte sarebbe anche buon gusto di...diciamo sentire quello che
può essere l'illustrazione di qualcosa, prima di dire in ogni caso
che non si è favorevoli!
Ringrazio poi il relatore Mauro Bieler, giustamente ci ha messo
un po' di poesia perché è un appassionato, rappresenta quello che è
essenzialmente la caccia, un tema da appassionati e, di
conseguenza, credo che sia proprio anche questo che a volte
comporta qualche discussione in più quando si ha a che fare con
questa realtà, ma le discussioni a volte ci sono più per le
passioni che per gli interessi, come si dice a volte quando
facciamo le riunioni coi cacciatori e anche coi pescatori, però
alla fine bisogna far prevalere una linea di massima condivisione
ed è quello che abbiamo cercato di fare anche con queste piccole
modifiche in questo disegno di legge. Quindi lavori in corso per il
piano faunistico, nessun ritardo, e credo un calendario approvato
che è stato di gradimento, non del 100 percento perché questo è
impossibile, dei cacciatori e massima attenzione al che anche
queste attività vengano svolte nel miglior modo possibile. Un
ringraziamento anche alla III Commissione che se ha ritenuto di non
allargare le audizioni, anche perché le audizioni si fanno quando
servono...credo che un ringraziamento vada anche alla III
Commissione per l'esame fatto e quindi per gli approfondimenti
fatti. Quindi l'invito, appunto, è quello di votare questo disegno
di legge, questa modifica. Grazie.
Presidente
- Grazie. Procediamo ora, se non ci sono altri
interventi, procediamo all'esame dell'articolato.
Articolo 1. Possiamo mettere in votazione? Mettiamo in votazione
l'articolo 1. Siete invitati a votare. Dichiaro aperta la
votazione. Vi invito a votare, gGrazie. Tutti quanti avete votato?
Dichiaro chiusa la votazione.
Presenti: 28
Votanti: 19
Favorevoli: 19
Astenuti: 9 (Bertin, Cerise, Chatrian, Carmela Fontana, Patrizia
Morelli, Perron, Rigo, Rosset, Laurent Viérin)
Il Consiglio approva.
Articolo 2. Posso dare lo stesso risultato? Mettiamo in
votazione l'articolo 2. Siete invitati a votare. Dichiaro aperta la
votazione. No, è più in là...all'articolo 1 e 2 non ci sono
emendamenti. Io ho un emendamento all'articolo 5 e due emendamenti
all'articolo 6. Siete invitati a votare l'articolo 2, grazie. Tutti
quanti avete votato? Colleghi, manca una votazione...grazie.
Dichiaro chiusa la votazione.
Presenti: 29
Votanti: 19
Favorevoli: 19
Astenuti: 10 (Bertin, Cerise, Chatrian, Donzel, Carmela Fontana,
Patrizia Morelli, Perron, Rigo, Rosset, Laurent Viérin)
Il Consiglio approva.
Articolo 3. Posso dare lo stesso risultato all'articolo 3?
Stesso risultato. Articolo 4? Stesso risultato. All'articolo 5 c'è
l'emendamento n. 1 del Consigliere Bieler. Ha chiesto la parola il
Consigliere Bieler per l'illustrazione, ne ha la facoltà.
Bieler (UV)
- Grazie Presidente. È semplicemente per
ampliare il numero di rappresentanti da tre a cinque dei componenti
la commissione disciplinare, in modo tale di avere una maggiore
rappresentatività all'interno della stessa.
Presidente
- Ha chiesto la parola la Consigliera Carmela
Fontana, ne ha facoltà.
Fontana (Pd-Sin.VdA)
- Questo emendamento lo riteniamo
positivo nella modifica di questa legge e lo voteremo.
Quello che volevo ribadire all'Assessore è che noi non
contestiamo il cambiamento di questa legge, contestiamo il metodo,
non c'è stato il tempo, a noi...abbiamo informazioni che non sono
stati auditi...l'altra volta è stata fatta una prassi normale e noi
abbiamo votato la legge; stavolta non condividiamo il metodo.
L'emendamento lo votiamo perché modifica la legge in modo
positivo. Grazie.
Presidente
- Grazie. Ha chiesto la parola il Consigliere
Cerise, ne ha facoltà.
Cerise (ALPE)
- Sì, anche noi, per annunciare il nostro
voto favorevole a questo emendamento, perché ci pare che questo
emendamento sia stato concertato dall'Assessore con i diretti
interessati. Giustamente come ha detto la collega Fontana, se ci
fosse stata una posizione ostativa a questa legge avremmo votato
contro.
La nostra astensione è proprio sul fatto del metodo e non del
merito.
Presidente
- Metto in votazione l'emendamento presentato
dal Consigliere Bieler. Siete invitato a votare. Dichiaro aperta la
votazione. Tutti quanti avete votato? Dichiaro chiusa la
votazione.
Presenti: 30
Votanti: 30
Favorevoli: 30
Il Consiglio approva.
Metto ora in votazione l'articolo 5 così emendato. Siete
invitati a votare. Dichiaro aperta la votazione. L'articolo 5 così
emendato. Tutti quanti avete votato? Dichiaro chiusa la
votazione.
Presenti: 30
Votanti: 30
Favorevoli: 30
Il Consiglio approva.
Articolo 6. All'articolo 6 ci sono due emendamenti della III
Commissione. Li date per illustrati? Se non vi sono richieste,
metto in votazione l'articolo 6 comprensivo dei due emendamenti
della III Commissione. Siete invitati a votare l'articolo 6
comprensivo dei due emendamenti. Dichiaro aperta la votazione.
Tutti quanti avete votato? Dichiaro chiusa la votazione.
Presenti: 30
Votanti: 19
Favorevoli: 19
Astenuti: 11 (Bertin, Caveri, Cerise, Chatrian, Donzel, Carmela
Fontana, Patrizia Morelli, Perron, Rigo, Rosset, Laurent
Viérin)
Il Consiglio approva.
Articolo 7. Posso dare lo stesso risultato? Stesso risultato.
Articolo 8? Stesso risultato.
Metto in votazione il disegno di legge nel suo complesso. Siete
invitati a votare. Dichiaro aperta la votazione. Tutti quanti avete
votato? Dichiaro chiusa la votazione.
Presenti: 30
Votanti: 19
Favorevoli: 19
Astenuti: 11 (Bertin, Caveri, Cerise, Chatrian, Donzel, Carmela
Fontana, Patrizia Morelli, Perron, Rigo, Rosset, Laurent
Viérin)
Il Consiglio approva.
Punto 17 all'ordine del giorno.
