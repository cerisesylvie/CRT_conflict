Classificazione
BENI CULTURALI
Musei, biblioteche, archivi storici e aree di interesse archeologico


Resoconto integrale del dibattito dell'aula
Oggetto del Consiglio n. 1246 del 5 aprile 2000 - Resoconto
OGGETTO N. 1246/XI Appalto del servizio di fornitura di libri
in lingua italiana da destinare al Servizio bibliotecario
regionale. (Interpellanza)
Interpellanza Letta la delibera di Giunta n. 3258 del 27/9/99
con cui viene indetta una gara d’appalto a pubblico
incanto per la fornitura di libri in lingua italiana da destinare
al servizio bibliotecario regionale per il triennio
2000/2002;
Preso atto dei requisiti richiesti alle ditte per partecipare
all’appalto, e precisamente:
1) fatturato annuo derivante dalla vendita di libri superiore ai
400 milioni;
2) superficie dei locali dedicati alla vendita di libri non
scolastici superiore ai 50 metri quadri;
3) assortimento di opere non scolastiche presenti in libreria o
nei suoi magazzini superiore a 10.000 titoli;
Preso atto altresì che è stato scelto come criterio di
aggiudicazione quello dell’offerta economicamente
più vantaggiosa;
Visto il provvedimento dirigenziale n. 411 del 3/2/2000 del Capo
del servizio Bibliotecario regionale con cui viene aggiudicato il
servizio di fornitura libri in lingua italiana, alla LIDA
– D’Aprile di Matera, che ha
presentato uno sconto sul prezzo di copertina del 27,9
percento;
La sottoscritta Consigliera regionale
Interpella
l’Assessore competente per sapere:
1) se la ditta vincitrice dell’appalto possiede i
requisiti richiesti per partecipare alla gara;
2) se ritiene che la ditta vincitrice
dell’appalto sia in grado di fornire un servizio
adeguato alle esigenze della biblioteca regionale;
3) se ritiene che la procedura di aggiudicazione
dell’appalto non presenti elementi di irregolarità e
che cosa intende fare in caso di riscontro di eventuali
irregolarità.
F.to: Squarzino Secondina
Presidente
La parola alla Consigliera Squarzino
Secondina.
Squarzino (PVA-cU) Con questa interpellanza prendo in esame la
delibera di Giunta n. 3258 del 27 settembre 1999 - e le date non
sono casuali, ripeto, la data del 27 settembre 1999 è una data da
ricordare -, delibera con cui viene indetta una gara di appalto a
pubblico incanto per fornire libri in lingua italiana da destinare
al Servizio bibliotecario regionale per il triennio 2000-2002.
È una gara che viene fatta ogni tre anni, quindi ha una sua
procedura consolidata.
Questa volta vengono modificati alcuni elementi dell'appalto
rispetto a quello precedente; non vorrei che qui capitasse la
stessa cosa che è successa con l'altro appalto, quando in questa
sede avevo chiesto giustificazione di un appalto per il Servizio
trasporto disabili, e mi fu assicurato che tutto era regolare. Ed è
notizia di oggi che il TAR l'ha dichiarato illegittimo.
Avevo chiesto che a livello politico venissero prese le
soluzioni, non a livello giudiziario! Purtroppo quando i politici
non rivedono le proprie scelte, è la magistratura che interviene.
Pertanto non vorrei che qui succedesse la stessa cosa.
Il destinatario di questa digressione non è l'Assessore
Pastoret, è un altro Assessore che in questo momento è assente, ma
credo che la Giunta nel suo complesso sia interessata alla
questione, perché è la Giunta che avalla ogni decisione.
Dicevo che sono state modificate alcune condizioni rispetto
all'appalto precedente, comunque fra i requisiti che vengono
richiesti alle ditte appaltatrici per partecipare all'appalto ce ne
sono alcuni molto chiari: un fatturato derivante dalla vendita dei
libri superiore ai 400 milioni, superficie dei locali dedicati a
libri non scolastici superiore ai 50 metri quadrati, assortimento
di opere non scolastiche presenti in libreria o nei suoi magazzini
superiore ai 10mila titoli.
Sono criteri che servono a garantire la serietà della ditta, la
capacità di offrire un servizio adeguato alla Biblioteca. Fra
l'altro sono requisiti preliminari, senza i quali non si può
partecipare all'appalto: l'appalto poi sarà aggiudicato a chi, fra
gli ammessi, propone l'offerta economicamente più vantaggiosa. Una
volta accertata l'esistenza dei requisiti, si sceglie il fornitore
che da un punto di vista economico fa risparmiare
all'amministrazione. La gara d'appalto viene indetta nel settembre
1999.
A febbraio 2000 c'è un provvedimento dirigenziale del Capo del
Servizio bibliotecario regionale, con cui viene aggiudicato il
servizio di fornitura di libri in lingua italiana alla
LIDA-D’Aprile di Matera, che ha presentato uno
sconto - udite, udite! - sul prezzo di copertina del 27,9 percento.
Lo sconto base da cui partire era il 17 percento; questa ditta fa
uno sconto del 27,9 percento, quasi il 28 percento.
Si tenga conto che il guadagno che il libraio ha sul prezzo di
copertina - tutti i librai ve lo possono dire - è il 30 percento.
Magari questa è una persona onestissima che non vuole guadagnare,
che vuole fare il bene pubblico; può darsi. Ma un tale sconto
avrebbe dovuto far riflettere e suggerire alcune indagini
supplementari.
Dato che sembra che la ditta appaltante abbia, in base a quel
che dice il settimanale "Il Corsivo", difficoltà a garantire un
servizio efficace, sono interessata a conoscere se la ditta che ha
vinto l'appalto possiede i requisiti richiesti per partecipare alla
gara; se si ritiene che questa ditta che ha vinto l'appalto sia in
grado di fornire un servizio adeguato alle esigenze della
Biblioteca regionale.
A questo riguardo, mentre nel bando di gara si richiede che la
ditta aggiudicatrice fornisca al Servizio bibliotecario regionale
tante copie degli elenchi delle novità quante sono le biblioteche,
più una copia per l'Ufficio acquisti, mi risulta che invece stia
arrivando una sola copia via fax, per cui è il Servizio biblioteca
che deve fotocopiare il materiale per tutte le biblioteche. Se così
fosse, non si doveva precisare questo requisito! Quindi chiedo se è
solo questa la "pecca" di questa ditta. Infine, se l'Assessore
ritiene che la procedura di aggiudicazione dell'appalto non
presenti elementi di irregolarità e cosa intende fare nel caso
riscontri eventuali irregolarità.
Si dà atto che dalle ore 11,45 presiede il Presidente
Louvin.
Président
La parole à l'Assesseur à l'éducation et à la
culture, Pastoret.
Pastoret (UV)
L'appel d'offres pour l'adjudication du
Service de fourniture des livres pour la période 2000-2002 a été
lancé, comme Mme Squarzino vient de rappeler, avec délibération du
Gouvernement du 27 septembre 1999. Les qualités requises étaient
celles qui ont été rappelées: avoir un chiffre d'affaires de plus
de 400 millions de lires, disposer d'un espace de vente de plus de
50 mètres carrés, garantir un assortiment de plus de 10.000 titres
de textes non scolaires.
Tous les participants, y compris l'adjudicataire, ont justifié
ces qualités; pour le moment, l'entreprise adjudicataire a livré la
marchandise selon les modes et les délais fixés. Il est à souligner
que la livraison a concerné aussi des titres de maisons d'édition,
qu'il n'avait pas été possible d'acheter auparavant.
Pour le moment donc, sur rapport du Service des bibliothèques,
il n'y a pas de retard ou de manque de service.
Pour ce qui est de la troisième question, sur requête toujours,
le Service de bibliothèque a informé que l'adjudication, comme
toute autre adjudication de fourniture de livres en langue
italienne, a été faite sur licitation publique, ce que nous savions
déjà, aux termes du décret législatif n° 358/92, et que la
procédure adoptée ainsi que les résultats de la licitation sont
réguliers.
Le service compétent a considéré toutes les offres et les rabais
unitaires, la liste des éditeurs, les délais de livraison.
L'adjudication a été attribuée à l'offre la plus intéressante,
comme cela d'ailleurs était prévu par l'avis de licitation.
Si la procédure de l'adjudication devait se révéler irrégulière,
il est de toute évidence qu'il y aurait l'obligation de procéder
aux termes de loi.
Il faudrait à ce propos que des éléments concrets soient
présentés, permettant ainsi à l'Administration d'avoir pleine
connaissance d'éventuelles irrégularités de la part du responsable
du service, ayant procédé à mise en ?uvre de toute la phase
concernant la licitation et l'adjudication.
Président
La parole à la Conseillère Squarzino
Secondina.
Squarzino (PVA-cU)
L'Assessore mi chiede eventuali
elementi concreti per evidenziare un'eventuale irregolarità.
Nella delibera di Giunta, dopo aver indicato i requisiti, si
dice che l'Amministrazione regionale si riserva il diritto di
svolgere approfondimenti in tal senso, rispetto ai requisiti,
"mediante visita alle ditte partecipanti o richieste di
documentazione supplementare". Quindi non toccherebbe ad un
consigliere regionale fare questa opera di verifica, ma dovrebbero
essere gli uffici che svolgono approfondimenti o con visite o con
richieste di documentazione supplementare! Non solo, ma sempre gli
uffici devono - sulla base del disciplinare d'appalto - formare un
elenco delle ditte la cui documentazione è completa e un elenco
delle ditte la cui documentazione è incompleta.
Vorrei che fosse chiaro di fronte a tutti che io voglio
verificare come si svolgono le cose in questa regione. Come per
l'appalto sui trasporti, mi interessa verificare che tutto sia
fatto in modo trasparente.
Seconda osservazione. Lei chiede di conoscere eventuali elementi
di irregolarità. Non tocca a me rilevare elementi di irregolarità,
però stupisce assai non siano stati rilevati dall'ufficio. Da
Matera arriva qualcuno che fa, ripeto, quello sconto altissimo sul
prezzo di copertina. Mi chiedo se questo sconto non doveva
insospettire e suggerire agli uffici di verificare chi era questa
ditta che è in grado di fare sconti così favolosi! Tutti possiamo
accedere alla visura camerale. Lo può fare benissimo, lei
Assessore, lo posso fare io, lo può fare l'ufficio.
Dalla visura camerale di questa ditta D'Aprile di Materia
risulta che c'è una libreria in via Padre Minozzi, lì dove dice di
risiedere la LIDA libreria D'Aprile, con commercio all'ingrosso,
importazione ed esportazione di libri nuovi, e che tale unità è
cessata in data 24 settembre 1999 con domanda in data 29 ottobre
1999. Per quello invitavo prima a ricordarsi bene le date, che
adesso ripeto: la data della delibera di Giunta con cui si indice
la gara d'appalto è del 27 settembre 1999, il 24 settembre 1999
aveva cessato l'attività quella ditta che ha vinto l'appalto.
Assessore, a me questa sembra una cosa talmente strana, talmente
anomala?
(interruzione dell'Assessore Pastoret, fuori
microfono)
? allora fate la verifica voi! Non solo, ma la ditta di Matera
nella sua domanda dice: Libreria D'Aprile con sede in Matera, via
Padre Minozzi. È una sede, questa, che è una libreria e non è la
sede legale, perché fra l'altro nel contratto di affitto
presentato, c'è scritto che in via Padre Minozzi c'è "un'unità
immobiliare, appartamento ad uso commerciale al primo piano". Non
so se nel sud il piano terra diventa primo piano, ma mi sembra
strano che al sud ci sia l'abitudine di mettere i negozi di
libreria al primo piano. Parlo del contratto d'affitto che la ditta
di Matera ha presentato per dimostrare di possedere i locali
richiesti come requisito.
Fra i requisiti, si chiede anche di avere un fatturato annuo
derivante dalla vendita dei libri superiore a 400 milioni: il
fatturato presentato da questa ditta fa riferimento ad attività
commerciale al dettaglio di libri nuovi in quel di Lecce. Allora la
libreria dov'è: a Matera o a Lecce?
Io ho dato solo due o tre elementi. Non so se lei, Assessore, ha
provato a telefonare al numero che è indicato sulla domanda di
partecipazione all'appalto; provi a telefonare! A me nessuno ha
risposto. Può darsi che a lei rispondano!
Non solo. È vero che D'Aprile a Matera ha anche un'altra
libreria, e qualcuno mi può dire: la Gulliver. Certo, ma la
Gulliver ha cessato la sua attività molto prima, tant'è vero che
una libreria che era intestata a D'Aprile Matera, in via Templari,
appunto Gulliver Librerie, risulta aver iniziato l'attività il 19
luglio 1999 ma è intestata ad un'altra signora, una certa Politi
Maria Fatima.
Non so se questi sono elementi di irregolarità, giudichi lei,
giudichino i colleghi! Non so cosa possa essere successo, non so se
anche nelle librerie esiste il subappalto, non ne ho la più pallida
idea! Non ho altro da dire, Assessore.
Ripeto, io vorrei che almeno una volta ci fosse la decisione
politica di intervenire in certe situazioni, senza aspettare che
sia la Magistratura ad agire!
