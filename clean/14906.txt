Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 1371 del 14 giugno 1995 - Resoconto
SEDUTA ANTIMERIDIANA DEL 14 GIUGNO 1995
OGGETTO N. 1371/X Nomina di un rappresentante della Regione in
seno al Consiglio di amministrazione della Casa di Riposo J.B.
Festaz.
Presidente Ha chiesto la parola il Consigliere Perron.
Perron (UV) Je propose M. Bajocco Igino.
Presidente Si procede alla votazione.
- Consiglieri presenti e votanti: 26
- Schede valide: 26
- Schede bianche: 6
Hanno riportato voti:
Bajocco Igino: 20
Presidente In base all'esito della votazione, risulta designato
quale rappresentante della Regione in seno al Consiglio di
amministrazione della Casa di Riposo J.B. Festaz, per il
quadriennio 1995/1998 che scadrà il 31 dicembre 1998, il sig.
Bajocco Igino, residente in Aosta, viale Europa, n. 21.
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- l'articolo l dell'accordo preliminare stipulato tra la Regione
e l'amministrazione della Casa di Riposo J. B. Festaz - Rep. n.
7790 del 15 ottobre 1986 - stabilisce che cinque membri del
Consiglio di amministrazione sono nominati dal Consiglio
regionale;
Atteso che il Consiglio regionale, con provvedimento n. 1083/X
del 21 dicembre 1994, ha nominato, per il quadriennio 1995/1998 che
scadrà il 31 dicembre 1988, quattro rappresentanti della Regione in
seno al Consiglio di amministrazione della Casa di Riposo J.B.
Festaz nelle persone di Bertucco Roberto, Fosson Antonio, Piffari
Antonello, Zanin Aldo;
Vista la determinazione della Commissione per nomine che, a
seguito della pubblicazione nel Bollettino Ufficiale della Regione
n. 53 del 13 dicembre 1994 dell'elenco delle nomine in scadenza nel
primo semestre dell'anno 1995, nella riunione del 27 aprile 1995,
si è espressa sulle seguenti candidature:
1) Bajocco Igino, 2) Berno Piergiorgio, 3) Bo Romano, 4) Coppa
Giovanni, 5) Imperial Pierpaolo, 6) Pedelì Stellario, 7) Ruggiero
Cinzia.
Ritenuto necessario provvedere alla nomina del quinto
rappresentante della Regione in seno al Consiglio di
amministrazione della Casa di riposo J. B. Festaz per il
quadriennio 1995/1998 che scadrà il 31 dicembre 1998;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamata la legge regionale 27 marzo 1991, n. 12;
Delibera
1) di nominare quale rappresentante della Regione in seno al
Consiglio di amministrazione della Casa di Riposo J.B. Festaz, per
il quadriennio 1995/1998 che scadrà il 31 dicembre 1998, il sig.
Bajocco Igino, residente in Aosta, viale Europa, n. 21;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
