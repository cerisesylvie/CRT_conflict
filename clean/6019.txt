Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 442 del 20 marzo 1984 - Resoconto
OGGETTO N. 442/VIII - RINNOVO, IN VIA PROVVISORIA E
TEMPORANEA, DELL'INCARICO DI COMMISSARIO REGIONALE PRESSO LA
GESTIONE APPALTATA DELLA CASA DA GIOCO DI SAINT-VINCENT. -
APPROVAZIONE ED IMPEGNO DI SPESA.
PRESIDENTE
: Do lettura della deliberazione di cui al
punto 21 dell'ordine del
giorno:
IL CONSIGLIO
DELIBERA
1°) di prorogare sino alla data del 18 giugno 1984,
al
Signor Alessandro Sanchioli, l'incarico delle funzioni di
Commissario regionale presso la gestione appaltata della Casa da
Gioco di Saint-Vincent;
2°) di attribuire al predetto Commissario incaricato un
compenso mensile lordo omnicomprensivo di Lire. 5.000.000
(cinquemilioni) più I.V.A., dando atto che la stessa graverà sul
capitolo 23150 del bilancio preventivo della Regione per l'anno
1984 ("Spese per incarichi speciali..."), che presenta la
necessaria disponibilità;
3°) di dichiarare, per specifiche ragioni d'urgenza,
immediatamente eseguibile la presente deliberazione.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Comme j'avais déjà annoncé, on propose
au Conseil de renouveler pour la durée de trois mois la charge de
Commissaire au Casino de Saint-Vincent à Monsieur Sanchioli.
J'avais déjà dit, lorsqu'on avait discuté à propos des cinq
millions de rétribution, qu'on a évalué chaque mois du travail déjà
fait soit dans la Commission soit dans la Junte. Il a été apprécié
et, par conséquent, nous sommes de l'avis de confirmer la présence
de Monsieur Sanchioli pendant trois mois. Après, selon les
possibilités que nous aurons de donner cette charge et selon
l'entente à laquelle nous parviendrons, le Conseil même
décidera.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Io avevo già espresso un giudizio
negativo da parte della Nuova Sinistra sul compenso che era stato
stabilito, anche se in via provvisoria, per il Commissario
regionale: questo compenso è di nuovo previsto all'interno di
questa delibera che proroga sino al 18 giugno la nomina del Signor
Sanchioli quale commissario regionale presso il Casinò. Io
ribadisco quindi il voto contrario alla deliberazione proprio
perché in essa è contenuto questo tipo di compenso che ritengo
esagerato e sproporzionato rispetto alle mansioni del commissario
regionale al Casinò.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Anche il nostro gruppo non era stato
d'accordo sul tipo di compenso attribuito al commissario e, poiché
questa delibera per il reincarico contiene anche la parte relativa
al compenso, ci asterremo dall'approvazione.
PRESIDENTE
: Ha chiesto la parola il Consigliere Pascale;
ne ha facoltà.
PASCALE (P.S.I.):
A titolo personale io voterò questa
delibera e ciò non soltanto perché ritengo che l'incarico sia stato
svolto con competenza e serietà ma proprio per motivazioni
contrarie a quelle espresse dai Consiglieri Riccarand e Mafrica. Io
credo che su questo compenso non si possa fare della demagogia. Se
vogliamo amministratori capaci ed onesti ai posti di responsabilità
dobbiamo dargli una giusta ed equa retribuzione. Credo che in
determinate occasioni anche la pubblica amministrazione debba
comportarsi come un imprenditore privato, anzi sarebbe opportuno
che ci si comportasse sempre così anche all'interno della pubblica
amministrazione dove, su questo argomento, si fanno dei discorsi
contraddittori. Da una parte si dice che la pubblica
amministrazione non funziona e dall'altra non si riconosce la
giusta retribuzione a chi ha la competenza e la possibilità di
farla funzionare.
Io ritengo che in questo caso non si possa parlare di
appiattimenti retributivi. Vero è, e lo dicevamo in occasione della
discussione di questo provvedimento, che noi contestavamo il metodo
seguito dalla Giunta di riconoscere una giusta retribuzione al
commissario ma di non prevedere la stessa cosa per tutto il corpo
dei controllori. C'era stato però l'impegno da parte del Presidente
della Giunta di rivedere la normativa perché se è giusto che il
commissario abbia una adeguata ricompensa, è giusto che questa
venga prevista anche per i Vice commissari e i controllori che
hanno dei compiti speciali all'interno dell'amministrazione.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Quando tre mesi fa c'era stata la
proposta della nomina di Sanchioli a commissario io mi ero
astenuto. Senza entrare nel merito della professionalità del Signor
Sanchioli, ritengo scandaloso il compenso di 5 milioni mensili ad
un commissario che ha incarichi speciali. Per questo motivo io mi
astengo dalla votazione.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
La posizione espressa dal Consigliere
Pascale è personale, il Gruppo Socialista si astiene dalla
votazione.
PRESIDENTE
: Se nessuno chiede la parola metto in
votazione l'oggetto n. 21.
VOTAZIONE A SCRUTINIO SEGRETO
ESITO DELLA VOTAZIONE
Presenti: 29
Votanti: 20
Favorevoli: 18
Contrari: 2
Astenuti: 9 (Bajocco, Breuvé, Baldassarre, Cout, Dolchi,
Mafrica, Millet, Tonino e Torrione)
Il Consiglio approva.
