Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1153 del 27 febbraio 1985 - Resoconto
OGGETTO N. 1153/VIII - DISEGNO DI LEGGE CONCERNENTE:
"ABROGAZIONE DELLA LEGGE REGIONALE 9 MAGGIO 1963, N. 12,
CONCERNENTE L'ISTITUZIONE DELL'ENTE VALDOSTANO PER L'ARTIGIANATO
TIPICO".
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Con la presentazione dell'oggetto n. 40
possiamo anche fare la presentazione del n. 41 che gli è
strettamente legato.
Con questa proposta viene abrogata la legge istitutiva e quindi
sciolto l'E.V.A.R.T., cioè l'Ente Valdostano per l'Artigianato
Tipico. Questo ente, soprattutto in questi ultimi anni, ha
dimostrato di non essere all'altezza dei compiti che gli erano
stati assegnati, forse per le numerose trasformazioni del settore e
forse per la sua organizzazione non adeguata ai problemi
dell'artigianato tipico valdostano. Con temporaneamente la Giunta
propone l'istituzione di un nuovo ente che, rispetto al precedente,
ha queste nuove caratteristiche:
1) si presenta con attribuzioni più propriamente aziendali e
quindi si prefigura come un organismo che deve gestire ed agire nel
settore commerciale all'in segna dell'economicità e della
funzionalità;
2) propone l'introduzione del marchio per i prodotti tipici
dell'artigianato valdostano;
3) il suo consiglio di amministrazione è stato reso più snello
ed in esso sono inserite figure che devono dimostrare capacità ed
essere esperte di problemi non solo artistici ma anche economici e
di mercato;
4) è prevista una commissione per l'assegnazione del marchio che
contrassegnerà, da quando entrerà in vigore il nuovo ente, tutti i
prodotti che devono avere determinate caratteristiche per essere
contrassegnati come prodotti tipici della Valle d'Aosta.
La Giunta dichiara di accettare, tra le altre cose, gli
emendamenti elaborati in sede di Commissione.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Dal momento che l'Assessore vuole
mettere il punto 40 in relazione con il punto n. 41, variando in
tal modo l'ordine dei lavori, e poichè io vorrei proporre degli
emendamenti al punto 41, ma per la giornata di domani, chiedo che
il punto n. 41 venga discusso domani per consentirmi di presentare
gli emendamenti.
(.... INTERRUZIONE ....)
PRESIDENTE
: Ha chiesto la parola il Consigliere
Pollicini; ne ha facoltà.
POLLICINI (A.D.P.):
Quando sono stato eletto Assessore,
il mio impatto con l'E.V.A.R.T. non è stato dei più brillanti
proprio perchè non sono riuscito ad avere quella documentazione che
poi ha originato, quando l'ho richiesta per iscritto, le dimissioni
del Presidente, salvo poi che costui ha dichiarato ad una emittente
pubblica che aveva avuto dei disaccordi con l'Assessore.
Non mi pare che sia da perdere questa occasione per
puntualizzare le responsabilità. Qui siamo di fronte al fallimento
di un altro ente regionale, dopo quello dell'Agraria Valdostana,
con la differenza che questa volta i dipendenti dell'E.V.A.R.T.
sono più fortunati di quelli dell'Agraria Valdostana perchè non
perdono il posto, in quanto è previsto che il nuovo ente, che
dovrebbe avere funzioni analoghe al precedente ma, auguriamoci, con
risultati migliori, assorbirà quelle persone.
Non vi è dubbio, comunque, che occorre essere ammaestrati
dall'esperienza assolutamente e totalmente negativa che abbiamo
avuto con l'E.V.A.R.T. Se siamo giunti allo scioglimento dell'ente
i motivi sono gravi ma ci debbono insegnare a non ripetere gli
errori commessi. L'E.V.A.R.T., il cui disordine generale è noto a
tutti, aveva una organizzazione mediocre, ed era amministrata male
e con criteri pressa pochistici, possiamo dirlo senza paura che le
parole siano più forti del loro significato. E' sufficiente dire,
ad esempio, che vi erano due versioni dello Statuto, una in
italiano e l'altra in francese, le cui traduzioni sono diverse
anche nei numeri. Nello Statuto in versione italiana erano previsti
3 rappresentanti di categoria, in quello in versione francese, 4.
Quest'ultima cifra era stata corretta a penna ed i rappresentanti
erano effettivamente 4, mentre i funzionari non sapevano dire quale
fosse il testo originale dello Statuto.
Occorre vigilare sull'ente molto più di quanto è stato fatto
sinora: per esempio, quando ero Assessore, mi è capitato di veder
chiudere il negozio di Courmayeur, collocato nella più importante
zona turistica, senza che l'Assessorato e la Giunta fossero stati
informati della decisione. Non mi pare una cosa di poco conto.
Il Collegio Sindacale, nel triennio 1980/1983, non è stato
neppure nominato. Il tanto vantato marchio dell'artigianato tipico
è stato brevettato, ma non c'è un regolamento e, di fatto, è
inapplicato. Il libro dei verbali non è mai stato istituito e, dal
1971 al 1984, il Consiglio di Amministrazione si è riunito
esattamente 23 volte: un pò poco per affrontare i compiti
istituzionali dell'ente. Non è mai stato istituito il libro di
cassa e tutta una serie di altre cose.
Nei primi 5 mesi del 1984 l'incasso complessivo dei sei negozi è
stato di 124 milioni, con una media mensile di poco superiore ai 4
milioni per negozio. Queste cifre, da sole, stanno a dimostrare che
così com'era l'Ente non poteva andare avanti. Da molti anni non si
sono discussi né approvati i bilanci preventivi. Il 5 marzo 1984,
dietro mia sollecitazione, sono stati approvati i bilanci
consuntivi dal 1971 al 1979, mentre quelli dal 1980 al 1984 non
sono approvati perchè non sono stati ancora redatti.
Io vorrei che da questi dati, che non sono e non vogliono essere
polemici, ma rappresentano una presa di coscienza sulle
responsabilità degli amministratori che si sono succeduti
all'E.V.A.R.T., risulti chiaro che non si debbono più ripetere
simili errori.
E' troppo comodo scaricare tutto sulla Regione, la realtà è
invece che bisogna essere più oculati quando si scelgono gli
amministratori. Il fatto che gli artigiani ricevevano il
corrispettivo dei pezzi venduti dopo due anni dimostra che il ruolo
dell'E.V.A.R.T non era quello di promuovere l'artigianato tipico.
Spesso infatti accadeva che l'artigiano vendesse direttamente ai
compratori i pezzi migliori, collocando invece all'E.V.A.R.T.,
quelli peggiori per i quali avrebbe preso i soldi dopo un tempo
lunghissimo.
Questi sono episodi realmente avvenuti, perciò io dico che
questa esperienza deve ammaestrare tutti noi sulla necessità di
essere più rigorosi con il prossimo ente che dovrà rilanciare
l'artigianato tipico valdostano.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Io ringrazio il Consigliere Pollicini
che ha fatto alcune osservazioni sullo scioglimento dell'E.V.A.R.T.
ma vorrei puntualizzare alcuni aspetti particolari, proprio per chè
nel punto successivo si creerà un nuovo Ente ed io vorrei che
l'esperienza fatta serva ad evitare che in futuro si prevedano
responsabilità di fronte ad eventuali fallimenti di gestione.
Da quello che ha detto il Consigliere Pollicini e da quanto è
emerso anche nelle discussioni in Commissione, sembra di capire che
d'ora in avanti non si farà più finta di niente. Quando una persona
si assume una responsabilità deve essere cosciente dei propri
impegni e delle proprie funzioni, nonchè della propria personale
responsabilità, e deve essere chiamata a risponderne. Dal caso
dell'E.V.A.R.T. si ricava proprio l'esempio contrario e quello che
è successo deve proprio farci meditare.
Lo scopo dell'ente era quello di promuovere l'artigianato tipico
ed in questo campo non si è fatto quasi nulla. Senza voler ripetere
quanto già è stato detto dal Consigliere Pollicini, faccio notare
che le sole cifre in sé dimostrano come è stato gestito
l'E.V.A.R.T.. Noi quindi votiamo a favore dello scioglimento
dell'Ente, non certo per annullare le responsabilità di chi l'ha
gestito, ma soprattutto per non far finta di niente.
Se il Consiglio dovesse approvare questo scioglimento senza dir
nulla sulle eventuali responsabilità, potrebbe essere considerato
partecipe di quel la specie di omertà che copre le magagne piccole
o grandi per non lavare i panni sporchi in pubblico. Noi riteniamo
che almeno alcune cose debbano essere dette, perchè chi assumerà la
responsabilità del nuovo Ente dovrà gestirlo in base a dei criteri
previsti dalle leggi e dovrà conoscere anche le sue conseguenti
responsabilità.
Sull'E.V.A.R.T. infatti non si può fingere di non sapere o di
non vedere qualche aspetto certamente non positivo. Noi abbiamo già
detto in più di un'occasione che in Valle d'Aosta troppe volte
nessuno ha pagato per le proprie responsabilità; non so quante
volte i propri doveri sono stati rispettati.
Io ritengo doveroso dire in Consiglio che l'E.V.A.R.T. non è
stato un esempio positivo ed è giusto che rimanga una traccia o una
testimonianza di una abrogazione, dovuta al fallimento di una
gestione, che ha creato i presupposti per la creazione di un nuovo
Ente incaricato di programmare e sviluppare, con una gestione
corretta e responsabile, l'artigianato tipico della Valle
d'Aosta.
Con queste osservazioni e con quanto già è stato detto dal
Consigliere Pollicini, noi riteniamo che l'accettazione
dell'abrogazione consenta l'inizio di un nuovo periodo, in cui si
possa dare all'artigianato tipico uno strumento adeguato perchè
possa avere un proprio futuro in Valle d'Aosta.
PRESIDENTE
: Ha chiesto la parola per dichiarazione di
voto il Consigliere Mafrica; ne ha facoltà.
MAFRICA (P.C.I.):
Avendo apprezzato il coraggio politico
dimostrato dal Consigliere Pollicini credo che non si possa votare
questa legge in tre minuti, quindi prima, in sede di dichiarazione
di voto, mi permetto di fare alcune osservazioni che giustificano
il voto positivo del nostro Gruppo a questo disegno di legge. Il
Consigliere Pollicini ha rivelato delle situazioni estremamente
gravi che io sento per la prima volta, perchè non faccio parte di
commissioni che hanno trattato questa vicenda: due versioni dello
Statuto, bilanci non approvati per anni, scarse riunioni del
Consiglio di amministrazione, ritardi nei pagamenti. Io non so se
tutti questi fatti siano da considerare semplicemente come
leggerezze di conduzione o se nascondano responsabilità più gravi.
Come responsabile del gruppo Comunista voglio ribadire comunque che
non possono passare come acqua sul mare e quindi in questo senso
accolgo l'invito del Consigliere Pollicini per quello che riguarda
i fatti passati.
Dal punto di vista politico, ricordo a questa maggioranza che
qualcuno, nella Giunta, aveva il compito di vigilare
sull'E.V.A.R.T., e che forse è un pò comodo scaricare tutte le
responsabilità soltanto sugli amministratori di quell'ente. Per
quello che ci riguarda,diciamo che parte delle responsabilità
politiche sono da addebitare alla maggioranza e alla Giunta
regionale. Siccome abbiamo l'impressione che non soltanto
nell'E.V.A.R.T. vi siano fenomeni di questo tipo, vuol dire che
d'ora in poi, quando ci sentirete parlare di mal governo potremo
farvi almeno un esempio concreto. Quando parleremo di
amministrazione allegra potremo dirvi che avete dovuto ammettere
che all'E.V.A.R.T le cose non andavano bene. Noi chiediamo che non
si lasci passare questa esperienza senza accertare se ci sono
responsabilità di qualunque tipo perchè, come gruppo Comunista, non
vogliamo avallare la copertura di irregolarità di qualunque tipo e,
dal punto di vista politico, ci ricorderemo questi fatti.
In conclusione votiamo a favore di questa legge perchè pensiamo
di non poter continuare ad operare in futuro con questo organismo e
neppure con tanti altri simili. E' necessario cambiare strada.
PRESIDENTE
: Passiamo all'esame dell'articolato.
Do lettura dell'articolo 1:
Articolo 1
La legge regionale 9 maggio 1963, n. 12, concernente
l'istituzione dell'Ente valdostano per l'artigianato tipico, è
abrogata.
L'Ente valdostano per l'artigianato tipico
è
posto in
liquidazione.
PRESIDENTE
: Se nessuno chiede la parola metto in
approvazione l'articolo 1 testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE
: Do lettura dell'articolo 2:
Articolo 2
La Giunta regionale è autorizzata a nominare un commissario
liquidatore e ad adottare i provvedimenti amministrativi necessari
alla liquidazione.
PRESIDENTE
: Se nessuno chiede la parola metto in
approvazione l'articolo 2 testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE
: Do lettura dell'articolo 3:
Articolo 3
La presente legge è dichiarata urgente, ai
sensi del terzo comma dell'art. 31 dello statuto speciale della
Regione Valle d'Aosta ed entra in vigore il giorno successivo a
quello della sua pubblicazione nel Bollettino ufficiale della
Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Se nessuno chiede la parola metto in
approvazione l'articolo 3 testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE
: Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 24
Votanti: 24
Favorevoli: 23
Contrari: 1
Il Consiglio approva.
