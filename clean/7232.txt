Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1735 del 19 dicembre 1985 - Resoconto
OGGETTO N. 1735/VIII - ACQUISTO DI UN TERRENO E DI UN
TRALICCIO IVI INSISTENTE, DI PROPRIETA' DELLA R.A.I. S.p.A., SITO
IN FRAZIONE GERDAZ DEL COMUNE DI GRESSAN - APPROVAZIONE ED IMPEGNO
DI SPESA - DELEGA ALLA GIUNTA.
PRESIDENTE:
Do lettura del testo della
delibera:
IL CONSIGLIO
Delibera
1°) di approvare l'acquisto per il prezzo complessivo di £
500.000, dell'area di terreno sita in frazione Gerdaz del Comune di
Gressan, nonchè del traliccio che insiste sul terreno stesso, di
proprietà della RAI - Radiotelevisione Italiana S.p.A., distinto al
Catasto Terreni come segue:
Partita n. 2143
Ditta: S.p.A. RAI RADIOTELEVISIONE ITALIANA CON SEDE IN
ROMA
F. 18 n. 399 mq 70 Seminativo RD 1,54 RA 0,98
F. 18 n. 401 mq 38 Pascolo RD 0,09 RA 0,04
2°) di dichiarare che gli immobili oggetto di acquisto
saranno destinati alla realizzazione di opere di pubblica utilità e
più specificatamente per le comunicazioni relative alla protezione
civile.
3°) di approvare ed impegnare la spesa di £ 500.000
(cinquecentomila), finanziandola con imputazione al cap 23250 del
bilancio preventivo della Regione per l'anno 1985 ("Spese per
l'acquisto di beni patrimoniali"), che presenta la necessaria
disponibilità.
4°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di compravendita degli immobili di cui si tratta
e, in particolare, per la designazione del notaio rogante, per la
liquidazione delle relative spese, nonchè per gli eventuali
accertamenti circa la consistenza e l'intestazione catastale degli
immobili da acquisire.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Je crois que la relation est assez
exhaustive: pour une fois, on a cherché d'expliquer les raisons qui
sont à la base de ce choix. On a mis en évidence tous les détails
de ce qu'on a fait jusqu'à présent et l'exigence qu'il y a
d'acheter pour le prix de 500.000 lires ces terrains.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.):
Mi scuserà il Presidente della Giunta
se approfitto di questo argomento per fare una puntualizzazione:
visto che adesso diventiamo proprietari di un traliccio, se fosse
possibile migliorare anche le trasmissioni della RAI che riguardano
questo Consiglio, e qui devo ricordare che il Presidente del
Consiglio si era fatto promotore di una simpatica iniziativa di
fare ritrovare i Capigruppo consiliari a cena con i rappresentanti
della RAI. Avevamo fatto una ottima cena in piacevole compagnia; se
erano anche presi duemilacinquecento impegni da parte dei signori
della RAI: non ne abbiamo visto realizzato neanche uno. Dovevamo
fare i fuori spazio, dovevamo trasmettere di notte, adesso se non
altro facciamo saltare il traliccio, così non trasmettiamo più.
PRESIDENTE:
Consigliere Torrione, si commetterebbe un
reato di sabotaggio.
TORRIONE (P.S.I.)
: Va bene, ma se lo compriamo ....
PRESIDENTE:
Peggio: sarebbe autolesionismo.
TORRIONE (P.S.I.):
Al di là delle considerazioni che
abbiamo fatto sul traliccio, questo problema dell'informazione
resta in tutta la sua gravità. Pregherei questa volta i due
Presidenti del Consiglio e della Giunta, di ricordare alla RAI
quelli che erano dei precisi impegni e di vedere se è possibile far
sì che l'informazione sia più completa, non solo sui lavori del
Consiglio, ma sui problemi che gravano sulla Valle d'Aosta.
PRESIDENTE:
Provvederò ad invitare un'al tra volta a cena
i giornalisti della RAI insieme al Presidente della Giunta.
Ha chiesto di parlare il Presidente della Giunta, ne ha
facoltà.
ROLLANDIN (U.V.):
A propos des émissions de la Rai, là on
avait examiné et approuvé une série de conventions avec les
différentes Communes. Aujourd'hui devraient être activées les
émissions dans la Vallée du Lys et dans les autres vallées il
y
a eu quand même des pas en avant.
Il reste à examiner, et peut-être c'est l'occasion pour se
rencontrer de nouveau, comment faire des émissions dans les deux
langues. L'organisme chargé d'entretenir des rapports avec
l'Administration régionale et la Rai c'est le Co.Re.Rat.; là il
y
a des petits problèmes, mais quand même on se fera
promoteur de soumettre encore une fois à l'attention de la Rai les
problèmes que M. Torrione vient de rappeler.
PRESIDENTE:
Metto in votazione la delibera in
oggetto:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
