Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 51 del 27 febbraio 1970 - Resoconto
OGGETTO N. 51/70 - Comunicazioni del Presidente del
Consiglio.
Montesano (P.S.D.I.)
- Io leggo al Consiglio una lettera
del Prof. Ruggero Marconi Presidente dell'Associazione nazionale
Primari ospedalieri della Valle d'Aosta:
"Ho il dovere di informarla che in conformità alle disposizioni
impostate dal Consiglio nazionale dell'Associazione nazionale
Primari ospedalieri i primari dell'Ospedale Mauriziano e
dell'Istituto Ospedaliero saranno in sciopero dalle ore 8 di lunedì
23 febbraio prossimo venturo a tempo indeterminato. Lo sciopero
bianco avverrà secondo le modalità indicate in allegato".
Vi è una lettera di risposta del Sindaco della Val d'Isère che
io leggo al Consiglio:
"Monsieur Noël Machet, Maire de Val d'Isère, son Conseil
Municipal et la population de la Station vous remercient très
sincèrement des marques de sympathie que vous leur avez manifestées
et de la part que vous avez prise lors de la catastrophe qui a
frappé la station".
A proposito di questi disastri determinati dalle valanghe, anche
in Valle d'Aosta ci sono stati degli episodi che per fortuna non
hanno causato delle vittime; però, in dipendenza anche di una... un
deliberato della commissione per gli alluvionati che aveva
constatato esserci un fondo messo a disposizione del Presidente del
Consiglio, per venire incontro ad eventuali casi di assoluta
necessità e di urgente necessità, io ho interrogato il Sindaco di
Rhêmes e il Sindaco di Valgrisanche per domandare se fra i colpiti
materialmente da queste valanghe ci fosse qualche caso di estremo
bisogno. Il Sindaco di Rhêmes mi ha detto che non c'erano dei casi
se non danneggiati nei loro beni; lo stesso ha detto, ha riferito
il Sindaco di Valgrisanche, però ha segnalato un caso di una certa
signora Bois Serafina in Darbelley, che ha un particolare bisogno
anche in dipendenza di un ricovero in casa di cura di suo marito e
quindi io ho fatto giungere attraverso il Sindaco, attraverso il
Sindaco, a nome del Consiglio regionale, la somma di 50.000 lire
per venire incontro ai primi bisogni di questa famiglia.
Savioz
(P.C.I.)
- Io vorrei, signor Presidente,
signori Consiglieri, esporre un problema che ritengo sia di
attualità e mi aggancio a quanto detto dal Presidente, sulla
questione del pericolo delle valanghe in Valle d'Aosta.
Non vorrei tediare nessuno, però mi permetto di ricordare che ci
sono due posizioni dell'opinione pubblica, una che fa capo a quello
che si chiama il buon senso, contadino e montanaro, e l'altra che
fa capo a quelli che sono gli organi di stampa che non sempre sono
disinteressati nella faccenda.
Mentre i primi, constatato l'innevamento delle montagne sono
preoccupatissimi e vedono il pericolo grave che può colpire le
nostre popolazioni e i beni delle popolazioni stesse, i secondi
invece tendono piuttosto a fare una campagna tranquillante. Ora, è
proprio questo che mi preoccupa, questa campagna tranquillizzante,
è stata fatta anche nella Val d'Isère e quando quelli della Val
d'Isère, Sindaco in testa, avevano segnalato l'urgenza dello
sgombero e del pericolo imminente delle valanghe, anche lì c'è
stata una parte della stampa, una parte degli interessati, che
hanno fatto una precisazione tranquillizzante, poi è successo
quello che è successo. Qui abbiamo due posizioni gravissime in
questo momento: l'ingresso del tunnel del Monte Bianco, checché se
ne dica, io ho parlato con dei competenti, a Courmayeur, sono stati
sul posto e quindi il pericolo lo ritengono grave e
preoccupantissimo; ora lì hanno fatto dei trasferimenti da baracca
a baracca però, a quanto sembra, quei trasferimenti non sono il
toccasana e qui bisognerebbe tenere presente, ed è per questo che
mi permetto di intervenire, per dire al Presidente della Giunta,
che ritengo l'unico che possa intervenire in questa faccenda,
perché non soltanto siano presi dei provvedimenti tipo quelli di
mettere lì una guida col binocolo per vedere quando si staccano le
slavine o le valanghe, ma di vedere di fare un qualche cosa di più,
se non sia il caso di un trasferimento opportuno, affinché non
succeda quello che, purtroppo, è già successo quando è stata
investita la baracca, e per fortuna la medesima era vuota, perché
gli operai erano al lavoro, perché se gli operai fossero stati
nella baracca, non ci sarebbero stati due morti ma ce ne sarebbero
stati un centinaio.
Ora, poco tempo fa una macchina è stata investita, e anche lì
per un caso fortunoso non ci sono state vittime, però un pericolo
sussiste ed è abbastanza grave questa situazione del Monte Bianco
che, almeno dagli esperti del posto, dalla gente del posto, che
conoscono bene questi problemi è detto e ripetuto che i
provvedimenti per salvare e per fermare le valanghe opportunamente
non sono stati tutti escogitati; i provvedimenti sono di carattere
palliativo e non definitivo, quindi io ritengo che noi abbiamo due
doveri, il primo di autorità regionale, il secondo di compartecipe
alla società; penso che sarebbe opportuno in questo caso di
intervenire con un certo peso.
Il secondo è quello del Breuil. Gli esperti del Breuil dicono
che quest'anno dalle Grandes Murailles verrà giù una massa tale di
neve che temono il ripetersi del 1935. Se eventualmente dovesse mai
profilarsi una questione del genere, lì ci sono degli alberghi che
partono radicalmente, completamente, in quanto che costruiti in
zona pericolosa, e non hanno voluto tenere conto delle nostre
osservazioni, ma bensì si sono rivolti ad autorità come già ebbi
occasione di dire, in precedenti consigli, per avere i relativi
permessi per l'edificazione; però questi sono dei problemi di una
gravità tale che se vengono mai a succedere, portano un danno
enorme a tutta quella che è l'economia della Regione. Non solo, ma,
in coscienza, possiamo rimanere così tranquilli, aspettando gli
eventi? o forse non è meglio che ci preoccupiamo e facciamo almeno
tutto quello che è umanamente possibile; questa è la mia richiesta
che rivolgo al Consiglio. Grazie.
Bordon (D.C.)
- Io speravo di non tediarvi con una
chiacchierata più o meno lunga, ma ringrazio il Consigliere Savioz
perché mi dà lo spunto di fare una chiacchierata su questo
argomento di capitale importanza. Allora, seguiamo il problema del
Monte Bianco, fin da lunedì scorso: il giorno di martedì abbiamo
convocato qui ad Aosta i due ingegneri, cioè l'ingegnere capo e il
vice ingegnere compartimentale ANAS di Torino e cercherò di essere
un po' telegrafico, se no vi porto via mezza mattinata, e ieri
ancora abbiamo fatto una riunione per poter esaminare questi vari
problemi. Allora in questa riunione, proprio per il problema del
Monte Bianco, ho convocato il Sig. Questore di Aosta, - mi
dimenticherò qualcuno, ma per darvi un'idea precisa di quello che
abbiamo fatto - l'Ing. Abbrescia, capo dei pompieri, l'Ing. Maione
del Genio Civile, l'Ing. Grosjacques, della Regione, l'Ing. Vinci,
e l'Ing. Mina del compartimento ANAS di Torino, e forse qualcun
altro che in questo momento dimentico, ma credo che sia già un
qualche numero sufficiente per poter fare una discussione. Questa
Commissione è stata completata, è stata integrata dall'Ing. Franco
Cuaz, direttore del Traforo del Monte Bianco e dal Consigliere
Manganone, come assessore, che mi fiancheggiava con maggiore
competenza della mia in questo settore. E allora è arrivato l'Ing.
Franco Cuaz e ha portato tutta una documentazione di quello che
stava facendo e di quello che era accaduto anche in passato, quindi
una fotografia di tutta la catena, dove ci dimostrava come in linea
di massima queste slavine scendevano dal Pavillon, quindi queste
slavine, una valanga, la prima che è già scesa, che è già partita
ma che cade in direzione di Notre Dame de la Guérison, tanto è che
il soffio, addirittura, ha imbiancato la facciata di Notre Dame de
la Guérison; questa non è pericolosa. Ce n'è un'altra invece, anzi,
due altre, di minore entità, che cadono, appunto, nella zona del
piazzale e disgraziatamente una in quella zona che tu giustamente
ricordavi adesso, là dove nel 1962, se non erro, ebbe a uccidere
quegli operai che erano in questa baracca. Allora, abbiamo
esaminato con l'Ing. Cuaz questa situazione e l'Ing. Cuaz ha
incaricato una delle più vecchie guide di Courmayeur, che è il Sig.
Grivel, che è competente in materia, proprio perché si facessero,
facesse lui dei rilievi quotidiani, facendogli fare una specie di
rapportino giornaliero, in duplice copia, uno nelle mani di Franco
Cuaz e l'altro nelle mani del Sig. Grivel per fare il punto della
situazione, e da questi rapportini si è potuto constatare che, per
il momento, non c'era nessun pericolo. Però era troppo comodo
questo ragionamento, come sarebbe stato troppo comodo quello mio,
per scanso di responsabilità, di dire ai signori che occupano le
baracche, ve ne andate fuori dai piedi tutti, e fermiamo il
traffico così non abbiamo più nessun pericolo. Voi capite che
fermare un traffico attraverso il Traforo del Monte Bianco, con
tutte le conseguenze che può portare è una cosa da prendere con una
certa ponderatezza e soltanto quando si prevede che c'è qualche
cosa di grave. Naturalmente, purtroppo, io dicevo, in questa
riunione, che ho constatato attraverso l'esperienza che abbiamo
acquisito, attraverso 50 anni ormai, che generalmente, quando si
studiano queste valanghe e si seguono, non vengono giù; vengono poi
giù là dove non si sono studiate, e mi servivo di un esempio, nella
zona del Crammont ad un certo momento essendoci un pericolo grave
pregammo l'autorità militare di voler sparare cannonate, o colpi di
mortai, se ne spararono tanti, non venne giù niente, neanche un
fazzoletto di neve e dopo dieci o dodici giorni partì una valangona
che attraversò tutta la vallata e andò finire a Pallusieux.
Questo per dirvi che si fa tutto quello che si può, ma di fronte
alle forze della natura o alla situazione della natura, non è
sempre facile prevedere tutto. Ad ogni modo, non soddisfatti di
questo, ed era logico che non fossimo soddisfatti, abbiamo fissato
per oggi un sopralluogo e a questo sopralluogo partecipa appunto
l'Ingegnere Grosjacques, come Regione, mandato da Manganone, i due
ingegneri dell'ANAS, l'Ing. Franco Cuaz, l'Ingegnere Abbrescia,
l'Ingegnere Maione, i quali dovrebbero andare sul posto e questa
mattina trovare già un rapportino, oggi pomeriggio, pardon, trovare
già un rapportino di stamane, di alcune guide che, aiutando il
Grivel, dovrebbero fare un sopralluogo.
Naturalmente lì si è venuto fuori anche con la richiesta del
famoso elicottero di moda, perché con l'elicottero sembra che si
potrebbe vedere se ci sono delle corniche che vogliono partire; ad
ogni modo, questa è la situazione e noi aspettiamo questo
rapportino.
Grandes Murailles: l'altra sera alle 8.20 ho ricevuto una
telefonata, mentre ero qui in ufficio, mi si diceva "Bisognerebbe
che il Prefetto provvedesse a fare sgombrare i condomini che sono
nella zona delle Grandes Murailles". Naturalmente, considerazione
personale, certamente condivisa da tutti voi, è semplicemente
pazzesco pensare che si sia lasciato, o siano andati a costruire
dei condomini in una zona di valanga, perché arriviamo a questo
assurdo che ad un certo momento vi chiedono un permesso per
costruire in una determinata località, perché quei terreni
probabilmente costano meno, e non sono appetiti dalla gente del
posto, perché sapientemente sanno che può venire giù una valanga.
Naturalmente se voi rifiutate il permesso, fanno i ricorsi,
v'insultano, ne fanno di tutti i colori; quando il condominio è
fatto, l'autorità tutoria, o chi per essa, dovrebbe provvedere a
fermare le valanghe e, col bottone, quindi immediatamente. Ad un
certo momento però, anche qui, con tutte queste considerazioni
abbiamo dovuto fare qualche cosa, e che cosa abbiamo fatto? Abbiamo
pregato il Sindaco di Valtournanche, che già lo aveva fatto per
conto suo, di continuare queste ispezioni, di esaminare, perché noi
ricordiamo che già precedentemente si ebbero a prendere dei
provvedimenti per quella pericolosità della valanga sulla strada,
ecc., però è altrettanto vero anche lì, chiudere una strada, se non
ce c'è proprio bisogno, era pericoloso, era un po' difficile.
Ad ogni modo, che cosa ne è venuto fuori? Ne è venuto fuori che
attraverso il Comune di Valtournanche, e ci sono tutte le lettere
al dossier, io non pensavo che questo affiorasse in questo momento,
che emergesse in questo momento, il Comune di Valtournanche,
attraverso il suo sindaco, ha organizzato una pattuglia o due che
anche lì, quotidianamente, seguono questa situazione. Mi si diceva
che non c'è più il pericolo della grande valanga delle Murailles,
auguriamoci che ciò sia vero, perché con il continuo transito degli
aerei si è frazionata la valanga, cioè questo scuotimento, questo
bang, provoca delle cadute di valanghe più piccole di prima,
quindi, invece di una grande, ne vengono giù tre piccole per
esempio, e questo sarebbe un enorme vantaggio. Ma non basta,
abbiamo avuto dei Consiglieri che avendo avuto occasione di recarsi
su determinati campi di sci, hanno richiesto, per esempio il
Consigliere Lustrissy, se non sbaglio, hanno segnalato il pericolo
di determinate valanghe in quel di Pila; e lì anche si è veduto con
l'autorità militare, anzi, voglio poi dirlo a Milanesio, abbiamo
scritto una lettera che chiede se è il caso di fare un sopralluogo,
e in seguito al sopralluogo, di fare brillare qualche esplosivo,
qualche cosa per provocarlo. In aggiunta ancora a questo, quindi mi
sembra di aver già detto tre zone, aggiungerei quella di La Thuile
dove già hanno fatto qualche cosa gli stessi militari, ecc.
ecc..
Ma vorrei concludere dicendo che nella riunione di ieri è emersa
la necessità di esaminare attentamente, io vorrei chiamarlo, non so
come chiamarlo questo, entriamo ormai nella teoria, prima era la
pratica, una specie di studio delle valanghe, delle zone nostre
della Valle d'Aosta, e siccome l'Assessore Manganone già aveva
preso in mano questo problema, sia per averlo seguito, sia per aver
trovato anche del materiale già prima predisposto, io penso che la
Regione farà fare questo studio e, per vedere un po' dove si può
intervenire, e, a lunga data, cioè a lunga scadenza.
Nello stesso momento, su segnalazione dell'Assessore Mappelli,
abbiamo segnalato agli ingegneri dell'ANAS, che i lavori di
paravalanghe fatti nella zona di Cogne sono già sufficientemente
robusti e ben fatti, però ci sono ancora due zone che si prestano a
questo pericolo, e allora avremmo chiesto di poter intervenire
anche in questa zona.
Quindi con questo io ho fatto un po' un giro, così, di tutta la
situazione e questo lo si segue, naturalmente speriamo in bene,
perché, come dicevo prima, molte volte si seguono determinate zone,
e lì non viene giù niente, e lì dove si crede di essere tranquilli,
accadono dei fenomeni come quello di S. Barthelemy, dove non era
mai avvenuto niente, ma qui andiamo, entriamo in un altro campo, si
vede che questa mattina vogliamo criticare un po' tutti; abbiamo
poi anche dei turisti che se li vanno a cercare, è vero, perché io
so che era una zona che frequentavamo con gli amici, e non ci siamo
mai messi in testa di andare a passare una colonna al fondo valle e
l'altra sul cucuzzolo, perché si capisce che, tagliando con gli sci
la neve, ad un certo momento il pericolo di valanghe c'era, quello
che è anche accaduto e che quindi dovrebbero anche pensare quelli
che ci vanno.
Caveri
(U.V.)
- Monsieur Bordon a parlé des
dangers du Breuil, il me semble. Il y a quelques années la
situation avait été particulièrement dangereuse et c'est alors que
j'avais pris la décision impopulaire, évidemment, d'interrompre le
passage des voitures sur la route du Breuil.
Mais je pense qu'il serait nécessaire de voir attentivement la
situation aussi en cet annexe, vu les grandes quantités de neige
qui sont tombées cette année, et je veux rappeler au Président de
la Junte qu'il y a le danger d'avalanches qui risquent de descendre
sur la route du Breuil, mais il y a un autre danger, il y a une
avalanche qui descend presque toutes les années en direction des
hôtels du Breuil, et je me rappelle que cette année-là, à laquelle
j'ai fait allusion, une avalanche était descendue, et au lieu de
dévier, comme elle dévie habituellement, cette avalanche s'était
arrêtée sur un petit replan qui est situé au-dessus des maisons du
Breuil, et alors on disait qu'il y avait le danger qu'une deuxième
avalanche parte, et aille à finir sur le toit des hôtels
directement. Il faudrait faire faire des photos, il faudrait
envoyer des experts et voir s'il n'y a pas ce danger-là, parce que
naturellement s'il arrivait quelque chose du genre je crois qu'il
en serait fait du sort du Breuil comme station d'hiver.
Andrione
(U.V.)
- Une seule question: l'avalanche
qui est sous contrôle à Courmayeur, est celle qui descend du
glacier de Toule?
(
voce
: ...Je pense que oui)
Montesano (P.S.D.I.)
- Altri che chiedono la parola?
Allora si passa al secondo punto dell'ordine del giorno.
