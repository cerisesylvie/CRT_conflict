Classificazione
ARTIGIANATO


Resoconto integrale del dibattito dell'aula
Oggetto del Consiglio n. 1381 del 8 giugno 2000 - Resoconto
OGGETTO N. 1381/XI Disegno di legge: "Scioglimento di
consorzi e di società consortili costituiti per le finalità di cui
alla legge regionale 24 gennaio 1989, n. 9 (Interventi per la
qualificazione e lo sviluppo degli insediamenti artigiani),
modificata dalla legge regionale 19 agosto 1992, n. 44".
Articolo 1 (Scioglimento di consorzi e società
consortili)
1. Nei casi di scioglimento, ai sensi dell'articolo 2611 del
codice civile, di consorzi e società consortili, costituiti anche
in forma di società cooperativa per le finalità di cui alla legge
regionale 24 gennaio 1989, n. 9 (Interventi per la qualificazione e
lo sviluppo degli insediamenti artigiani), modificata dalla legge
regionale 19 agosto 1992, n. 44, che abbiano realizzato fabbricati
sulle aree di proprietà regionale sulle quali sia stato costituito
un diritto di superficie ai sensi dell'articolo 5 della l.r.
9/1989, resta fermo, in capo agli assegnatari e agli acquirenti, il
vincolo di destinazione dei fabbricati medesimi stabilito
dall'articolo 8 della l.r. 9/1989, elevato a trenta anni,
decorrenti dalla costituzione del diritto di superficie in favore
del consorzio o della società consortile.
2. In sede di liquidazione, le porzioni di fabbricato non
assegnate ai consorziati o ai soci possono essere trasferite al
fine del solo utilizzo per la localizzazione di nuovi insediamenti
produttivi o commerciali e di servizi.
3. I consorziati o i soci assegnatari e gli acquirenti
subentrano, a tutti gli effetti, nei rapporti con la Regione
facenti capo al consorzio o alla società consortile.
Articolo 2 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président
Je précise que le projet de loi n° 74 a reçu
l'avis favorable unanime de la IV
ème
Commission.
La parole au rapporteur, Conseiller Piccolo.
Piccolo (FA)
Il disegno di legge si limita soltanto a due
articoli, pertanto la relazione allegata entra più nello specifico
cercando di chiarire quali siano le motivazioni che hanno indotto
la Giunta a presentare questo disegno di legge.
Con il presente disegno si intende infatti sanare una situazione
che non era stata prevista da una legge regionale datata 11 anni
fa, la n. 9 del 1989 "Interventi per la qualificazione e lo
sviluppo degli insediamenti artigiani", e che è stata poi
modificata dalla legge regionale n. 44/92.
Le leggi sopra citate infatti sono finalizzate a promuovere la
qualificazione e lo sviluppo degli insediamenti artigiani
attraverso l'attuazione di progetti che concernano la
predisposizione di aree attrezzate per l'insediamento di attività
artigianali e il recupero, l'ampliamento e la costruzione di
immobili che vengono destinati ad imprese artigiane di produzione o
di trasporto.
La legge n. 9/1989 prevede tra l'altro aiuti finanziari da parte
della Regione a favore di consorzi o società consortili.
Ed a proposito dei consorzi o società consortili la legge n.
9/1989 non disciplina l'ipotesi di eventuale loro scioglimento ai
sensi dell'articolo 2.611 del Codice civile e quello che ne
consegue.
Il nocciolo della questione, che ha portato la Giunta regionale
a presentare il disegno di legge oggi in discussione, sta proprio
nel fatto che sono stati segnalati alcuni scioglimenti di consorzi
che avevano beneficiato degli interventi finanziari previsti e
pertanto con il disegno di legge n. 74 s'intende dare la necessaria
copertura legislativa a questi casi disciplinandoli.
Pertanto il disegno di legge in discussione prevede che, in caso
di scioglimento, ai sensi del citato articolo 2.611 del Codice
civile, di consorzi o di società consortili costituiti anche in
società cooperative che hanno costruito fabbricati con diritto di
superficie su aree di proprietà regionale, il vincolo di
destinazione permanga agli assegnatari o a soci e venga elevato
dagli attuali 15 anni previsti con la legge n. 9/1989 a 30 anni,
facendo così coincidere con il diritto di superficie avuto dal
consorzio o dalla società consortile.
Infine il disegno di legge stabilisce che le porzioni di
fabbricato non assegnate ai consorziati o ai soci possono essere
trasferite soltanto per l'utilizzo della localizzazione di nuovi
insediamenti produttivi o commerciali e di servizi, permettendo
così ai consorziati o ai soci assegnatari della porzione di
fabbricati di subentrare nei rapporti con l'Amministrazione
regionale.
Il disegno di legge n. 74 è quindi un altro strumento
legislativo che sottolinea l'interesse dell'Amministrazione
regionale nei confronti del settore del terziario, in particolare
quello artigianale, un settore che rappresenta uno dei volani
produttivi della nostra Regione, che conta 3.800 aziende
artigianali, che occupa circa 6.000 persone e che rappresenta il 17
percento del reddito prodotto in Valle d'Aosta.
Président
La discussion est ouverte. Si personne ne
demande la parole, la discussion générale est fermée.
On procède à la votation article par article du projet de
loi.
Je soumets au vote l'article 1
er
:
Conseillers présents, votants: 28
Pour: 28
Le Conseil approuve à l'unanimité.
Je soumets au vote l'article 2:
Conseillers présents, votants: 28
Pour: 28
Le Conseil approuve à l'unanimité.
Je soumets au vote la loi dans son ensemble:
Conseillers présents, votants: 28
Pour: 28
Le Conseil approuve à l'unanimité.
