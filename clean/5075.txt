Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 654 del 27 giugno 1984 - Resoconto
OGGETTO N. 654/VIII - NOTIZIE RELATIVE AL QUANTITATIVO DEI
GENERI CONTINGENTATI ASSEGNATI NEGLI ANNI 1982 E 1983 -
(Interrogazione con risposta scritta).
PRESIDENTE:
Do lettura dell'interrogazione con risposta
scritta presentata dal Consigliere Aloisi:
INTERROGAZIONE CON RISPOSTA SCRITTA
RILEVATA
la necessità di conoscere l'esatto
quantitativo dei generi contingentati assegnati nell'anno
1982/1983;
INTERROGA
l'Assessore regionale all'Industria, Commercio, Artigianato e
Trasporti al fine di sapere:
il numero dei buoni stampati in relazione al contingente
assegnato con le relative matrici;
il numero dei buoni relativi all'anno 1982/1983 stampati in
eccedenza rispetto al quantitativo assegnato e relative
matrici;
i dati consuntivi sulle distribuzioni regolari effettuate in
relazione al contingente disponibile;
i dati relativi al numero di buoni gasolio/benzina non ritirati
dagli aventi diritto con i verbali riguardanti le effettive
giacenze dei buoni disponibili ma non ritirati;
i dati relativi alle assegnazioni straordinarie di buoni
effettuate tramite buoni presi dal quantitativo assegnato per
l'anno 1982/1983 e risultati eccedenti in quanto non ritirati dagli
aventi diritto;
i dati relativi ai buoni erogati in via straordinaria con
prelievo degli stessi dal quantitativo di buoni stampati in
eccedenza;
per quanto attiene alle assegnazioni straordinarie l'elenco
degli assegnatari con relative documentazioni;
se esiste agli atti la documentazione relativa ad erogazioni
disposte direttamente dall'Assessore con lettere protocollate
dall'Ufficio dell'Assessore stesso ed indirizzate all'Ufficio
distribuzione di Piazza Narbonne senza passare per il protocollo
dell'Ufficio del Capo Servizio competente;
se esiste agli atti (nel periodo 82/83) la documentazione
relativa a richieste di privati cittadini esaudite direttamente
dall'Assessore in contrasto con il parere e la prassi degli
uffici;
come vengono giustificati e documentati gli ammanchi dei buoni
distribuiti in via straordinaria al di fuori delle norme
regolamentari e senza alcun atto deliberativo;
dov'è l'elenco esatto delle ricevute firmate di "beneficiati" e
controfirmato dai funzionari relative a tutte indistintamente le
assegnazioni straordinarie;
come mai si è proceduto senza atti amministrativi e deliberativi
alla stampa di buoni in eccedenza senza attuare nell'esercizio
successivo il necessario conguaglio con le ditte distributrici, ed
anzi rinnovando la stampa di buoni in eccedenza pur sapendo di
poter fare affidamento sul quantitativo predeterminato dalla
legge;
con quali mezzi finanziari l'Amministrazione regionale ha
saldato il debito costante con le ditte distributrici che hanno
accettato i buoni e in quali capitoli del bilancio regionale si dà
conferma delle spese sostenute per saldare l'equivalente dei 10
miliardi di litri di disavanzo accumulati nel tempo.
PRESIDENTE:
All'interrogazione con risposta scritta,
presentata dal Consigliere Aloisi, è stata data risposta con
lettera n. 762 in data 7 giugno 1984.
