Classificazione
ASSISTENZA SOCIALE
Famiglia, tutela dell'infanzia


Resoconto integrale del dibattito dell'aula
Oggetto del Consiglio n. 1926 del 4 aprile 2001 - Resoconto
OGGETTO N. 1926/XI Modalità di applicazione della legge
regionale 19/94 concernente "Norme in materia di assistenza
economica". (Interpellanza)
Interpellanza Preso atto del tempo che intercorre tra il
momento in cui viene evidenziato ai servizi Sociali il bisogno
economico-assistenziale dell’utente e quello in cui
viene erogato il contributo di cui alla l.r. 19/94;
Ritenendo che situazioni di estremo disagio, che si verificano
in alcune fasce deboli della popolazione, richiederebbero risposte
tempestive e non dilazionate nel tempo;
Constatato inoltre che l’impostazione della legge
e la sua applicazione non si sono rivelate adatte a rispondere alle
esigenze di utenti che necessitavano (e necessitano)
temporaneamente di aiuto;
i sottoscritti Consiglieri regionali
Interpellano
l’Assessore competente per sapere:
1) quali sono i tempi che intercorrono tra il momento della
richiesta e l’erogazione dell’assegno
del "minimo vitale";
2) se, e come, si intenda intervenire per garantire risorse
minime necessarie a far fronte alle esigenze
dell’utente nell’intervallo di tempo
che intercorre tra la presentazione della domanda e
l’erogazione dell’assegno;
3) se intende rivedere l’intera normativa alla
luce delle esperienze di questi anni e delle necessità
differenziate dei diversi utenti.
F.to: Squarzino Secondina - Beneforti
Presidente
La parola alla Consigliera Squarzino
Secondina.
Squarzino (PVA-cU)
Nella nostra interpellanza facciamo
riferimento alla legge n. 19/1994, la legge sul minimo vitale.
È una legge che è nata per rispondere a bisogni di carattere
socio-economici. Si dice nella legge che l’obiettivo
"rimuovere le cause di ordine economico che possono provocare
situazioni di emarginazione negli ambienti di vita, di studio, di
lavoro".
Quindi si viene incontro a singoli nuclei familiari
che risultino sprovvisti di reddito o comunque che non dispongano
di risorse finanziarie sufficienti a garantire il soddisfacimento
dei bisogni fondamentali, quello che si chiama appunto il minimo
vitale.
Rispetto all’impianto della legge, rispetto alle
esigenze delle persone, si verifica sempre più che i tempi, che
intercorrono fra il momento in cui viene manifestato il bisogno da
parte dell’utente e il momento in cui invece questo
bisogno viene soddisfatto, cioè viene erogato il minimo vitale,
sono lunghi. Questo è dovuto probabilmente ad un meccanismo della
legge che dovrebbe essere rifatto se non funziona, ma in alcuni
casi e sempre più sovente si verificano situazioni di estremo
disagio che richiederebbero risposte tempestive e non dilazionate
nel tempo.
Proprio l’impianto della legge e anche la sua
applicazione non sono in grado di rispondere alle esigenze di
utenti che necessitano di un aiuto temporaneo in tempo breve.
Sempre più ci sono situazioni, di cui credo giungano anche a lei
segnalazioni, situazioni in cui è sufficiente che in un nucleo
familiare la donna rimanga sola e poi magari si ammali.
Una donna sola, senza reddito alle spalle, che vive del proprio
lavoro precario, perché si era costruita una vita coniugale in
precedenza. Se questa donna si ammala,
all’improvviso viene a non avere più alcun
sostentamento; questa persona deve aspettare mesi prima che con
questa legge l’ente pubblico dia una risposta ai
suoi bisogni. A me sembra che dovrebbe essere possibile intervenire
in modo urgente in queste situazioni.
Allora quello che vogliamo fare è verificare con lei i tempi
reali che intercorrono fra il momento della richiesta e quello
della erogazione dell’assegno minimo vitalizio e se
si può in qualche modo intervenire per garantire che in questo
tempo siano trovate le risorse minime necessarie per far fronte
alle esigenze dell’utente. Ancora se eventualmente
non convenga rivedere la normativa proprio per dare immediata
risposta ai bisogni che emergono, altrimenti la l.r. 19/94 diventa
una legge che ha tempi burocratici troppo lunghi, tanto da
vanificare gli stessi obiettivi per cui era stata pensata.
Presidente
La parola all’Assessore alla
sanità, salute e politiche sociali, Vicquéry.
Vicquéry (UV)
Les personnes intéressées obtiennent une
réponse quant aux aides qui leur seront versées ou qui leur ont été
refusées en général à peu près dans les 60 jours qui suivent la
présentation des demandes. Celles-ci sont examinées selon
l’ordre chronologique de présentation et ça
c’est un ordre de service que j’ai
signé moi-même pour éviter toute discussion.
Il importe de souligner que la commission, visée au
3
ème
alinéa de l’article 6 de la loi
régionale n° 19/1994, peut demander, lors de
l’examen des demandes, une documentation
complémentaire afin de vérifier les conditions requises pour le
versement des aides financières et que par conséquent les délais
sont reportés à partir de la date du dépôt du dossier
supplémentaire. C’est là un des problèmes car en
général il y a des personnes qui ne présentent pas le dossier
supplémentaire ou le présentent en retard.
Pour ce qui est de la deuxième question, lorsque les demandes
présentées sont assorties d’un rapport du service
social faisant état d’une situation de détresse
économique et sollicitant des mesures urgentes, lesdites demandes
ont la priorité et sont examinées lors de la première séance de la
commission. En conséquence les délais d’attente sont
sensiblement réduits la commission se réunissant en principe trois
fois par moi. En cas d’urgence
l’Assessorat de la santé procède à avancer les
crédits en question par un prélèvement effectué auprès de
l’Economat.
Quant à la troisième question, à la lumière de
l’expérience acquise, tout en soulignant que la
gestion de cette loi n’est pas optimale, vu la
complexité des cas qui se présentent de plus en plus délicats du
point de vue social, j’estime qu’il
n’est point nécessaire de modifier la législation
actuelle même si je suis disponible à examiner le problème qui va
au-delà de l’application de la loi n° 19 car
c’est un problème d’intégration
sanitaire et sociale, c’est un problème
d’aide domiciliaire, c’est un
problème de gestion du système dans sa complexité, donc si le
Conseil est d’accord, et je fais référence au
Président de la V
ème
Commission, je suis disponible à
examiner le tout à l’intérieur de la V
ème
Commission.
Presidente
La parola alla Consigliera Squarzino
Secondina.
Squarzino (PVA-cU)
Grazie, signor Presidente della V
Commissione, per l’assenso entusiasta che ha dato
alla proposta dell’Assessore di esaminare in seno
alla V Commissione il problema della legge sul minimo vitale.
Ho ascoltato Assessore le sue risposte, ma i tempi di attesa del
contributo sono anche più lunghi di quelli che lei ha individuato.
Lei parla di due mesi, più un dossier supplementare, parla anche a
volte di priorità urgenti per cui si riesce magari a fare fronte in
un mese. Lei però deve prendere atto del fatto che una persona o
una famiglia che è senza risorse deve sopravvivere in quei 30-40
giorni e non tutti hanno parenti o amici a cui andare a chiedere un
prestito di denaro.
Lei dice che a volte nei casi urgenti si preleva
dall’Economato direttamente e questo sarà anche
vero. Io so però che a volte gli uffici chiedono addirittura ad
associazioni di volontariato di imprestare i soldi per far fronte
all’emergenza. Credo che sia molto grave la
situazione di un ente pubblico che non è in grado di far fronte
autonomamente, con risorse urgenti, ai bisogni degli utenti e che
chiede in modo surrettizio alle associazioni di volontariato di
intervenire provvisoriamente, quasi fosse un borsellino di riserva
a cui l’Assessorato ricorre in caso di bisogno.
Questo è vero, Assessore, e lei lo sa.
Credo che la legge vada rivista anche per quanto riguarda la
somma erogata per il minimo vitale perché, nel momento in cui lei
dice, o il piano socio-sanitario stabilisce, che le famiglie
valdostane hanno un reddito mediamente di circa 10 milioni
all’anno in più della media nazionale, credo che
dovremmo ripensare a tutti i nostri minimi vitali proprio alla luce
di questi dati. Il livello di povertà in Valle
d’Aosta sicuramente si colloca a un limite più
elevato rispetto ai limiti nazionali. Questo, secondo me, è un
elemento che va sicuramente rivisto. Sì, può essere la V
Commissione che fa delle proposte, ma se non c’è la
volontà politica di andare in questo senso, la V Commissione può
fare proposte che però lasciano il tempo che trovano.
Una seconda cosa che andrebbe fatta subito è quella di dare alle
assistenti sociali e agli uffici la possibilità di avere loro una
specie di "argent de poche" con cui intervenire immediatamente,
altrimenti non si riesce a risolvere in concreto la situazione.
Altrimenti il pubblico ricorre al privato sociale quasi in modo
surrettizio per avere un contributo e un aiuto. E questo non ha
senso perché o il privato sociale lo si associa fin
dall’inizio in un progetto, ma allora insieme si
studiano le situazioni, e ciascuno fa la sua parte, altrimenti non
è pensabile che il privato sociale sia la borsa di riserva della
Pubblica Amministrazione. Voglio ricordare che, al di là di queste
lungaggini della burocrazia o di questi interventi, noi abbiamo
situazioni di disagio reale di persone.
E sempre più sarà così, Assessore, perché, quanto più diminuisce
il lavoro sicuro e quanto più aumenta il lavoro precario, a volte è
sufficiente un episodio qualunque che fa cambiare totalmente, da un
giorno all’altro, il reddito di vita di una persona,
di una famiglia.
E se non si riesce ad intervenire in questi casi, viene ad
aumentare la soglia di povertà, come lei sa benissimo. Sicuramente
i suoi servizi l’hanno avvertita o lei stesso se
n’è reso conto che, oggi come oggi, la soglia
critica per cui si passa dalla sussistenza alla povertà è proprio
al limite: basta un niente per scendere in una situazione di
povertà da cui è difficile risalire. Su questo le chiedo di porre
un'attenzione particolare. Grazie, Assessore.
