Classificazione
AMBIENTE
Inquinamento



Oggetto del Consiglio n. 1606 del 19 novembre 2015 - Resoconto
OGGETTO N. 1606/XIV - Approvazione di risoluzione: "Impegno
per la riduzione delle emissioni di gas serra".
Presidente
-Per presentare la risoluzione, la parola al
collega Bertin.
Bertin (ALPE)
- Grazie Presidente.
Cercherò di essere il più sintetico possibile. Questo è un
argomento che abbiamo già affrontato in altre occasioni, l'ultima
all'inizio dell'anno, a gennaio di quest'anno avevo presentato
un'interpellanza proprio sulla Conferenza di Parigi di questo
dicembre, pertanto cercherò di non ripetere le cose dette in
quell'occasione e in altre occasioni. Quella che si terrà tra il 30
novembre e l'11 dicembre a Parigi sarà un'importantissima
Conferenza sul clima, Conferenza nel quadro della Convenzione delle
Nazioni unite sul cambiamento climatico, la cosiddetta "COP21".
Essa assume un'importanza rilevante in seguito ai precedenti
fallimenti della Conferenza di Copenaghen e delle successive
conferenze, che non hanno prodotto uno strumento legale vincolante
e con la fine della validità del Protocollo di Kyoto ci troviamo in
un'
impasse
che Parigi dovrà risolvere. Un compito
estremamente difficile dal quale però dipende l'avvenire del
pianeta.
Il riscaldamento globale, come dicevo, rappresenta una delle
maggiori minacce per il nostro pianeta. L'abuso dell'ambiente ormai
ha delle conseguenze che sono paragonabili a quelle delle guerre e
del terrorismo per la convivenza futura su questo pianeta. Tra
l'altro, i tre fenomeni (i cambiamenti climatici, le guerre e il
terrorismo) sono sempre più connessi tra di loro, aumentando in
modo esponenziale le difficoltà di una convivenza civile sul nostro
pianeta. La prima vera presa di coscienza mondiale sul problema del
riscaldamento climatico...
Presidente
- Vi chiedo un po' di silenzio, per
cortesia.
Bertin (ALPE)
- ...è avvenuta, come sappiamo, nella
famosa e storica Conferenza di Rio...
Presidente
- Colleghi, un po' di silenzio!
Bertin (ALPE)
- ...del 1992, nella quale vi è stata una
presa di coscienza e alla fine della citata Conferenza si è
stabilito di limitare e di stabilizzare le concentrazioni
nell'atmosfera dei gas ad effetto serra, dei gas climalteranti ai
livelli del 1992. Da quella Conferenza di Rio, in seguito ogni anno
si sono convocate le cosiddette "Conferenze delle parti" per dare
attuazione a questa Convenzione quadro, la più famosa delle quali è
quella di Kyoto del 1997. Oggi, come dicevo, Kyoto non è più in
funzione e ci troviamo a dover decidere di trovare un nuovo
strumento per permettere di limitare i danni dei continui aumenti
di temperature sul pianeta. Dalla rivoluzione industriale ad oggi
le emissioni di CO2 sono cresciute in modo esponenziale, con
conseguenze sempre più dirette sul clima. È vero quel che si dice:
che vi sono stati dei cicli anche di glaciazione successivi, ma
quelli erano dovuti a...come dire? fattori naturali. Oggi siamo di
fronte ad un fenomeno diverso, che è quello che ormai la Comunità
scientifica internazionale riconosce ed è quello di un aumento
continuo ed esponenziale della temperatura dell'atmosfera, con
conseguenze disastrose e in tempi soprattutto rapidissimi. Dal
1880, data dalla quale ci sono i primi dati a disposizione e inizio
della Rivoluzione industriale, al 2012 la temperatura è cresciuta
di circa lo 0,85, neanche un grado, ma nell'ultimo decennio, che è
stato quello dal 2000 al 2010 è stato il più caldo dall'inizio
delle rilevazioni climatiche e, come sappiamo, il 2014 è stato
l'anno più caldo di sempre, almeno da quando abbiamo a disposizione
le rilevazioni; in generale abbiamo un aumento continuo da questo
punto di vista.
Gli effetti di un mancato accordo sarebbero disastrosi per
tutti, ad iniziare dai territori come il nostro, estremamente
fragile di montagna e di alta montagna. Al di là del nostro
territorio, avrebbe delle conseguenze catastrofiche per tutti i
Paesi in via di sviluppo, con conseguenti migrazioni di milioni di
persone e, anche dal punto di vista sociale, una difficile
gestione. Se non si interviene, e ormai è considerato un fatto
certo che la temperatura media globale, entro la fine di questo
secolo, non parliamo dei secoli prossimi, crescerebbe dai 3,8 ai
4,5 gradi - le previsioni sono queste - con conseguenze sul pianeta
disastrose. Questo soprattutto, come dicevo, per i territori
delicati come il nostro, ma anche per i Paesi in via di sviluppo,
creando un problema anche di giustizia climatica, chiamiamola così:
da una parte, per chi come i Paesi occidentali hanno comunque degli
strumenti in certi casi per intervenire, a volte efficaci e a volte
meno...immagino le conseguenze che potrà avere anche sul
Mediterraneo l'aumento delle temperature, l'aumento del livello del
mare, una città come Venezia rischierebbe di sparire, Mose o non
Mose, è un'infrastruttura conosciuta più per le questioni
giudiziarie che altro, ma...come dire? non è comunque gestibile; se
non lo è per un Paese industrializzato e dunque avanzato, ancora
più difficile diventa gestire questi fenomeni per i Paesi in via di
sviluppo, creando un problema proprio di ingiustizia da questo
punto di vista.
Noi che creiamo buona parte di questi effetti, di questi gas
climalteranti, siamo poi quelli che anche...come dire? trasportiamo
all'esterno gli effetti principali di queste cose, oltre che ad uno
spostamento tra generazioni: evidentemente se non si interviene, le
prossime generazioni avranno questo come principale problema da
gestire. Un forte impegno è stato preso e dato, ad esempio, da Papa
Francesco, che, attraverso la sua Enciclica della primavera scorsa
Laudato si'
e con l'intervento del mese di settembre alle
Nazioni unite, ha speso tutta la sua autorevolezza politica e
spirituale nel cercare di portare ad un accordo su questo
fondamentale problema. Cito Papa Francesco: "
l'umanità è
chiamata a prendere coscienza della necessità di cambiamenti di
stili di vita e di produzione e di consumo. Se la tendenza attuale
continua, questo secolo potrebbe essere testimone di cambiamenti
climatici inauditi e di una distruzione senza precedenti degli
ecosistemi, con gravi conseguenze per tutti
"
.
Questo lo
afferma Papa Francesco nella sua Enciclica, nella quale dedica a
questo problema, dei cambiamenti climatici, una parte
significativa, cercando appunto di sensibilizzare tutti su questo
problema, che è un problema con molte sfaccettature, ma che è uno
dei principali per quest'epoca, per il nostro tempo. Anche lo
stesso Presidente Obama, forse anche in considerazione della fine
del mandato, ha preso degli impegni in questo settore, rendendosi
conto che diventa sempre più fondamentale.
Passo ad una rapida descrizione della risoluzione. In questo
periodo molte Assemblee a diverso livello stanno prendendo impegni
e risoluzioni in questo senso. Posso prendere il tempo
successivo?
Presidente
- Prego collega Bertin, ne ha facoltà.
Bertin (ALPE)
- ...cerco di finire in fretta.
Non saremo l'unica Regione ma è importante, a mio avviso, che il
Consiglio regionale si esprima su questa questione, che riguarda
tutti noi, ma anche l'intero pianeta. La risoluzione nel merito
"
invita la delegazione italiana a sostenere, durante la prossima
Conferenza delle parti di Parigi, il raggiungimento di un accordo
globale vincolante di riduzione delle emissioni di gas
climalteranti, in vigore dal 2020, per contenere l'aumento della
temperatura media globale al di sotto dei due gradi
", che è il
livello nel quale si considera non si verificano effetti devastanti
sull'ambiente. Inoltre si impegna il Governo regionale a
"
raggiungere entro i prossimi cinque anni gli impegni previsti a
livello europeo dal cosiddetto pacchetto Clima-Energia
2030...
", vale a dire una riduzione del 40 percento delle
emissioni, un aumento del 27 percento della produzione di energia
da fonti rinnovabili e un aumento dell'efficienza energetica
totale. Questo anche in ragione del fatto che tempo fa ad
un'interrogazione, nel lontano 2008 l'allora Assessore Zublena
prevedeva il rispetto dell'allora pacchetto Clima Energia europeo
20-20-20 per la metà del...per il 2015. È pertanto verosimile che
in tempi relativamente brevi rispetto ad altri territori, la Valle
d'Aosta possa raggiungere i livelli previsti dall'Unione europea
per il 2030. Inoltre si impegna il Governo regionale ad assumere
iniziative al fine di prevedere appositi approfondimenti nelle
scuole, anche per informare gli studenti, le prossime generazioni
sulle conseguenze, sugli effetti dei cambiamenti climatici; questo
perché, per poter prendere decisioni in questo campo, è necessario
avere un'opinione pubblica informata e consapevole dei rischi che
stiamo correndo. Queste sono le due impegnative che riguardano il
Governo regionale. Grazie. Mi scuso per aver preso alcuni minuti in
più.
Presidente
- La parola all'Assessore Bianchi.
Bianchi (UV)
- Grazie Presidente.
Come ha detto il collega Bertin, queste sono iniziative che in
questo periodo stanno votando tutti i Consigli regionali. Era già
stato depositato un ordine del giorno che andava proprio in questo
senso in III Commissione, quindi ben venga la discussione oggi che
va in questa direzione.
Condividiamo a pieno la risoluzione che lei ha presentato sia
nelle premesse che nell'invito. Per quanto riguarda l'impegno del
Governo chiederemmo benché sia una bella scommessa, almeno gli otto
anni per raggiungere la diminuzione del 40 percento del gas serra:
questa è la modifica che chiediamo.
Condividiamo, come al punto 2, di intensificare l'attenzione su
quest'argomento, sui cambiamenti climatici, all'interno delle
scuole. Mi sento di sottolineare l'iniziativa che abbiamo fatto
quest'anno con
Trekking Nature
, il cui tema era proprio
inerente ai cambiamenti climatici, quindi va sicuramente in quella
direzione.
Le chiederei quindi di fare la modifica che ho esplicitato.
Grazie.
Presidente
- La parola al Consigliere Bertin.
Bertin (ALPE)
- Grazie Presidente.
Siamo venuti a conoscenza soltanto questa mattina di
quest'iniziativa da parte, credo, dell'Ufficio di Presidenza, fra
l'altro, neanche tutti i Commissari della III Commissione erano a
conoscenza di quest'ordine del giorno, riteniamo però importante
comunque che si esprima anche l'Assemblea su quest'argomento. Credo
che non siano alternative le cose, anzi sia un'integrazione a
quanto già presentato dai Presidenti delle Assemblee regionali, tra
l'altro, come si diceva, è un periodo nel quale molte Assemblee
stanno prendendo posizione su quest'argomento.
Per quanto riguarda la modifica all'impegnativa, l'intento è
quello di raggiungere l'obiettivo il più presto possibile, non
saranno due anni in più o due anni in meno a cambiare la questione,
l'importante è che ci sia un impegno serio nel raggiungere questi
obiettivi al più presto possibile. Pertanto anche le modifiche
possono benissimo integrare la risoluzione presentata e ci pensate
voi a modificarla.
Presidente
- Procederemo quindi alla votazione del testo,
il cui "
impegna
" cambia solo per il fatto che nella frase:
"
a raggiungere i prossimi cinque anni
", anziché
"
cinque
" si mette "
i prossimi otto anni
". Qualche
altro intervento? Altrimenti metterei in votazione la risoluzione.
La votazione è aperta. Votiamo la risoluzione in merito alla
riduzione delle emissioni di gas serra. La votazione è
conclusa.
Presenti: 35
Votanti: 35
Favorevoli: 35
Il Consiglio approva all'unanimità.
