Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2292 del 22 ottobre 1986 - Resoconto
OGGETTO N. 2292/VIII - DECISIONE DEL TAR DI SOSPENDERE LA
CACCIA ALLA MARMOTTA ED ALLA FAINA.
(Interpellanza)
PRESIDENTE:
Do lettura dell'interpellanza presentata dai
Consiglieri Cout, Maquignaz e Rolando:
INTERPELLANZA
Visto il ricorso del signor Vincenzo Governale, in qualità di
delegato della LIPU e del signor Paolo Jacod, Presidente di Valle
d'Aosta Ambiente, presentato al TAR nei confronti della Regione
Autonoma Valle d'Aosta e del Comitato regionale per la caccia per
ottenere l'annullamento, previa sospensione degli effetti, del
calendario venatorio per l'anno 1986 nella parte in cui si
autorizza la caccia alla marmotta ed alla faina (in quanto specie
non inclusa tra le cacciabili dalla legge nazionale n. 968 del
1977) e si permette ai cacciatori l'uso delle strade
interpoderali;
Tenuta presente la decisione del TAR di sospendere in Valle
d'Aosta la caccia alla marmotta ed alla faina, in attesa di
sentenza, cosa che ha creato inconvenienti e problemi diversi, tra
cui non ultimi i verbali di contravvenzioni redatti nei confronti
di tre cacciatori non ancora a conoscenza del provvedimento di
sospensione;
Considerato che
- la Valle d'Aosta ha la potestà legislativa primaria (art.
2, lett. 1) in materia di caccia e di pesca;
- sinora in Valle d'Aosta le scelte in materia di caccia sono
state produttive, al punto da mantenere un patrimonio faunistico
invidiato da tutte le altre regioni italiane;
- proprio le scelte fatte (anche di limitazioni consistenti
all'esercizio della caccia) hanno permesso di mantenere in Valle
d'Aosta una consistente presenza di marmotte e di faine, tale da
consentire la continuazione di una caccia tradizionale;
- il calendario non contempla l'esercizio della caccia ad altre
specie di selvaggina elencate tra quelle cacciabili nella legge
968/1977;
Vista la necessità di esercitare e mantenere le prerogative
derivanti dallo Statuto speciale;
i sottoscritti Consiglieri regionali
INTERPELLANO
l'Assessore all'Agricoltura, Foreste ed Ambiente Naturale per
sapere:
1) quali passi sono stati compiuti per risolvere i problemi
derivanti dal succitato ricorso e per far rispettare le nostre
prerogative statutarie;
2) quali sono le iniziative della Giunta per evitare che si
presentino il prossimo anno analoghi problemi che alimentano
incomprensioni invece che favorire una regolamentazione della
caccia adeguata ai tempi e rispondente alle tradizioni, alle
caratteristiche e alle esigenze della Regione Valle d'Aosta.
PRESIDENTE:
Ha chiesto di illustrare l'interpellanza il
Consigliere Maquignaz, ne ha facoltà.
MAQUIGNAZ (A.D.P.) -
Questa interpellanza è stata
presentata insieme a me dai Consiglieri Cout e Rolando, ed anche
dal Consigliere Marcoz, il quale non ha potuto sottoscriverla
perchè in quel momento non era presente nella nostra Regione. Mi
sembra che il testo dell'interpellanza sia chiaro e puntuale. Nella
sostanza con questa interpellanza desideriamo conoscere quale è
l'atteggiamento della Giunta regionale nei confronti della
decisione del TAR che ha stabilito di sospendere, come tutti sanno,
la caccia alla marmotta e alla faina nella nostra Regione.
Credo che non sia neanche opportuno fare delle considerazioni
giuridiche sul pronunciamento del TAR: rispettiamo questo
orientamento. Ci auguriamo soltanto che in occasione della sentenza
che dovrà essere pronunciata in tempi brevi, il tribunale sappia
rivalutare con attenzione tutta la vicenda, tenendo conto da una
parte di quella che è l'autonomia della nostra Regione e dall'altra
parte del fatto che la nostra Regione ha competenza primaria in
materia di caccia. Detto questo voglio fare soltanto una breve
considerazione ispirata più che altro al buon senso, per dire come
in Valle d'Aosta la marmotta possa essere tranquillamente cacciata
senza creare dei danni e degli scompensi e mantenendo intatto il
patrimonio faunistico della nostra Regione.
Non so se qualcuno in Valle d'Aosta sappia quante marmotte ci
sono nella nostra Regione; ce ne sono talmente tante che diventa
praticamente impossibile contarle. Ho cercato di fare un breve
sondaggio, ispirato alla prudenza e a certi criteri non scientifici
ma di buon senso, e siamo arrivati alla conclusione che sicuramente
in Valle d'Aosta non ci sono meno di 50 mila animali. È vero, la
presenza di questo animale è massiccia in alcune zone ed è meno
presente in altre. Bisogna dare atto che in questo senso hanno
influito anche negativamente i cacciatori, ma d'altra parte più
volte abbiamo sostenuto che questo problema può essere risolto
attraverso l'istituzione di oasi di rotazione per la caccia alla
marmotta.
In questo modo riteniamo che, tenuto conto che è un'animale che
si prolifera in modo rapido, sia possibile mantenere un certo
numero di animali su tutto il territorio regionale.
Desidero cogliere l'occasione per richiamare l'attenzione del
Consiglio regionale e delle forze politiche presenti in Consiglio
ed anche della stampa per fare alcune considerazioni di carattere
generale.
Abbiamo avuto l'impressione in questi ultimi due anni che da
parte per la verità non di tutti, ma da parte soltanto di alcuni
protezionisti, forse i più oltranzisti, forse i più radicali, sia
stata condotta una azione generalizzata, allo scopo di creare un
clima di destabilizzazione, un clima di intolleranza, un clima di
polemica su attività umane che nella nostra Regione non hanno mai
provocato simili atteggiamenti. Queste attività nella nostra
Regione si sono sempre svolte senza polemiche, senza intolleranze e
senza arroganze; da un giorno all'altro si pretende di criticare i
cacciatori che vengono considerati come dei criminali, si pretende
di eliminare 'la bataille des reines', la battaglia dei galli, si
pretende di far credere alla pubblica opinione e alla gente (e
questo è molto grave) che l'esecutivo regionale, che il Presidente
della Giunta, e quindi anche la maggioranza che la sostiene, si
divertono a distruggere il territorio della nostra Regione.
Su queste cose si può scherzare, però devo dire che quando si
sostengono alcune idee, si possono creare anche dei danni, che sono
rilevanti sul piano morale, economico, sociale, umano. Voglio fare
soltanto due esempi: il primo esempio è quello della marmotta, è un
esempio ridicolo che mi rendo conto possa anche far sorridere, ma
sta di fatto che i cacciatori hanno pagato il permesso di caccia e
non sono più potuti andare a cacciare. Hanno avuto un danno che non
è grande, ma sicuramente un danno lo hanno avuto.
Allora mi chiedo chi pagherà questi danni? Il secondo esempio è
molto più grave: è stato attribuito (mi spiace citare questo fatto
perchè può darsi che al Presidente della Giunta possa dare
fastidio; mi auguro di no) il premio Attila al Presidente della
Giunta e si è voluto far credere di voler fare soltanto una
sgarbatezza al Presidente. Voglio ricordare che non si tratta
soltanto di una offesa o di una sgarbatezza al Presidente della
Giunta, ma si tratta di una offesa ad un Presidente che rappresenta
il potere esecutivo, il Consiglio regionale e tutta la comunità
valdostana, perchè la figuraccia l'ha fatta soprattutto la comunità
valdostana.
Credo che questi danni che sono economici e sono morali, e sono
rilevanti, qualcuno dovrà pagarli, perchè vi dimostro oggi che la
valle d'Aosta ha avuto dei danni economici che sono notevoli,
soprattutto nel settore turistico. Ho ricevuto una telefonata dalla
Finlandia, dove il rappresentante di una agenzia finlandese mi ha
chiesto: "Ma cosa è successo in Valle d'Aosta? Abbiamo letto un
trafiletto sulla rivista locale di questo fatto del premio Attila".
Quindi sul piano turistico abbiamo subito dei danni enormi.
Ho ricevuto telefonate in albergo da Milano e da Torino, e se
volete vi faccio anche conoscere le persone che mi hanno telefonato
per chiedermi cosa era successo in Valle d'Aosta.
Orbene i danni che l'economia turistica ha subito non sono danni
di milioni, sono danni di miliardi. Mi chiedo chi pagherà questi
danni, perchè essi dovranno essere pagati da qualcuno. È comodo
fare della demagogia e poi non rispondere di nulla, invece
rispondiamo delle azioni che facciamo!
Non voglio essere il primo in Valle d'Aosta a continuare queste
polemiche, però mi riservo, se l'atteggiamento di alcuni
protezionisti viene mantenuto a questo livello, di presentare in
Consiglio regionale una mozione con la quale invito la Giunta a
fare una azione di risarcimento dei danni per tutti i danni
economici, morali, umani e sociali che la comunità valdostana ha
subito a causa dell'azione non di tutti ma di alcuni
protezionisti.
Concludo con un invito alla tolleranza e alla comprensione. So
che il Consigliere Torrione è una di quelle persone che ha sempre
seguito il discorso che interessa la protezione della natura, degli
animali, e sul piano personale condivido questo atteggiamento; mi
pare anche che il Consigliere Torrione il più delle volte lo abbia
portato avanti con serietà, con una certa intelligenza e tolleranza
anche. Quindi voglio concludere questo mio intervento, che è stato
anche un pò un mio sfogo, con un invito alla comprensione e alla
tolleranza, nell'interesse della comunità valdostana, e per cercare
di risolvere in modo positivo il problema.
PRESIDENTE:
Ha chiesto di parlare il Consigliere Cout, ne
ha facoltà. Le rammento, Consigliere Cout, che le restano a
disposizione solo due minuti per il suo intervento.
COUT (P.C.I.) -
Cercherò di stare nei due minuti facendo
solo un paio di considerazioni. Una prima considerazione è una
battuta che vorrei fare, ad integrazione anche di quello che ha
detto il Consigliere Maquignaz: ci sono tante di quelle marmotte in
Valle d'Aosta che qualcuno dice che addirittura le possiamo trovare
dietro i banchi della Giunta.
TORRIONE (P.S.I.) -
(fuori microfono) Volete uccidere
anche quelle?
COUT (P.C.I.)
- Per ciò che riguarda l'attività della
caccia, meno male che in Valle d'Aosta malgrado questo non si è
aspettato l'arrivo di qualcuno che oltre a chiuderci la caccia alla
marmotta vorrebbe addirittura impedirci la 'bataille des reines'.
Meno male - dicevo - non abbiamo aspettato questa persona per darci
come Regione le limitazioni che ci siamo dati. Qui si fa appello
alla legge nazionale 968/77, per cui siamo fuori legge per la
marmotta e per la faina; questo ricorso non ricorda che in Valle
d'Aosta da tempo si è fatto la scelta di cacciare solo 32 specie
(mentre in Italia se ne cacciano 59), di cui 2 non esistono
neanche: il fagiano di pianura e la starna.
Abbiamo fatto bene in Valle d'Aosta a non aspettare l'arrivo di
qualcuno per fare certe scelte, che ci hanno permesso - come diceva
il Consigliere Maquignaz - di continuare la caccia alla marmotta,
che è una caccia tradizionale nostra. Aggiungo brevemente che se
c'è qualcuno che ha l'interesse di salvaguardare l'esistenza di una
fauna in Valle d'Aosta o in Italia, sono proprio i cacciatori.
Questi, insieme ad altri, hanno interesse a non fare delle
scelte o a porsi degli obiettivi svariati che possono essere la
caccia alla marmotta o 'la bataille des reines', ma hanno invece il
dovere di salvaguardare un territorio che dipende da ben altre
scelte che sono state fatte in questi anni. Ed è qui che secondo me
devono essere i cacciatori e gli ambientalisti a trovare dei punti
di accordo, che non si troveranno continuando con la guerra delle
carte bollate.
Giustamente in Valle d'Aosta c'è da tempo una legge giacente nei
cassetti dell'Assessorato; penso che volendo e con la dovuta calma
e attenzione, questa legge si possa riprendere in mano, - anzi sia
necessario, visti i risultati a cui siamo arrivati, - e
immediatamente si cerchi una intesa affinchè in Valle d'Aosta si
superi questa 'impasse' che viene determinata dalla situazione che
ha permesso l'accettazione di questo ricorso almeno nella parte
sospensiva.
Il tempo a mia disposizione è scaduto, eventualmente potrò
intervenire nella replica.
PRESIDENTE:
Il tempo è scaduto, Le ho concesso anche i
recuperi relativi alla interruzione e spero che Lei non si
riferisse ai banchi della Presidenza quando ha parlato di 'marmotte
dietro i banchi della Giunta'.
Ha chiesto di parlare l'Assessore all'Agricoltura, Foreste ed
Ambiente Naturale Perrin, ne ha facoltà.
PERRIN (U.V.) -
En plaisantant je pourrais dire qu'après
avoir entendu les interventions des deux Conseillers, je ne sais
pas si remercier ou non M. Governale, parce que si d'un côté il a
empêché la chasse à travers un recours à la marmotte, d'autre côté
il a au moins sauvegardé les autres marmottes dont parlait M.
Cout.
Au-delà des plaisanteries, je crois que c'est quand même grave
ce qui est arrivé, soit en ce qui concerne le recours, soit la
sentence provisoire qui a été émise à l'égard de ce recours. Mois
je ne voudrais pas tellement me référer aux deux espèces, dont il
est interdite la chasse, mais à l'attentat qui a été au Statut
spécial de la Vallée d'Aoste. Je crois que l'accent de ce Conseil
doit être mis surtout sur ce deuxième aspect.
En ce qui concerne les marmottes, nous avons l'intention de
commissionner une étude approfondie pour connaître non tellement le
nombre, ce qui est relatif, mais ce qui se passe à l'intérieur des
colonies des marmottes. En effet, la disproportion qu'il y a entre
certaines zones et d'autres est extrêmement significative, et le
fait que dans certaines zones il n'y ait pas de marmottes, n'est
pas dû aux chasseurs, parce que même à l'intérieur d'oasis il y a
parfois le manque total de cette espèce animale. Cela paraît être
provoqué par des maladies endémiques, puisque, lorsqu'on empêche la
chasse ou le prélèvement des marmottes à l'intérieur d'un
territoire, il y a pendant quelques années une poussée extrêmement
rapide et une descente de l'espèce pareillement rapide, provoquée
par des maladies qui se propaguent à l'intérieur de la colonie des
marmottes. Donc cette étude devra poser l'accent surtout sur ce
fait, au-delà du nombre.
Je veux revenir à l'autre aspect qui doit intéresser ce Conseil.
Le recours est un recours contre l'autonomie valdôtaine. La
sentence, au-delà de qui l'à prononcée, est une sentence qui va
contre un pouvoir législatif primaire de la Vallée d'Aoste, puisque
le Statut spécial nous donne en matière de chasse et de pêche le
pouvoir de légiférer de manière autonome.
Le fait de considérer que la faune est un bien indisponible de
l'Etat, à mon avis ne devrait pas aller contre cette compétence
primaire, d'autant plus que l'art. 7 de la loi 968/77, déclare les
alpes zone particulière, et donc justement en prévoyant la
possibilité d'introduire la chasse à certaines espèces non
contemplées dans la liste des espèces à chasser, à travers une
procédure qui est due à un décret du Président du Conseil, entendu
l'Institut National de la Biologie et de la Faune, un Comité
technique national, et tout cela devrait être supporté par une
étude.
Face au recours nous avons nommé M. Pastorelli comme avocat
défenseur, et au moment où il y aura la sentence définitive, si
elle sera contraire aux intérêts de la Vallée d'Aoste, évidemment
nous ferons à notre tour le recours à l'instance supérieure contre
cet attentat à l'autonomie valdôtaine.
Pour ce qui nous concerne, le projet sur la chasse qui - comme
dit M. Torrione - depuis longtemps circule dans le tiroir, a été
ressorti du tiroir, a été remanié et vendredi dernier a été
distribué, lors d'une rencontre informelle, aux forces politiques
de la majorité pour une discussion, et donc viendra au Conseil le
plus tôt possible.
Nous introduirons dans ce projet de loi, dans la liste des
espèces dont il est permise la chasse, aussi la marmotte; non
seulement mais nous déclarerons la faune bien indisponible de la
Région, puisque, ayant pouvoir législatif primaire dans le secteur,
nous croyons que la faune appartient, en Vallée d'Aoste, à la
Vallée d'Aoste et donc aux valdôtains.
PRESIDENTE:
Ha chiesto di parlare il Consigliere Cout, ne
ha facoltà.
COUT (P.C.I.) -
Mi pare di capire dalla risposta
dell'Assessore che per ciò che riguarda la sostanza della questione
non vi sia grossa divergenza fra le affermazioni che abbiamo fatto
nell'interpellanza e quelle che sono le intenzioni della Giunta
regionale per ciò che riguarda la salvaguardia di un diritto che ci
viene dato dallo Statuto e da una nostra potestà legislativa
primaria. Ringraziamo l'Assessore per la risposta e nell'occasione
della discussione sulla legge ci rivedremo su alcune questioni non
sulle stesse posizioni. Nulla vieterà in quel momento di fare una
discussione interessante ed approfondita.
