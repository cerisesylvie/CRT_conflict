Classificazione
CACCIA E PESCA


Resoconto integrale del dibattito dell'aula
Oggetto del Consiglio n. 1497 del 27 luglio 2000 - Resoconto
OGGETTO N. 1497/XI Approvazione, ai sensi dell'articolo 5
della legge regionale 27 agosto 1994, n. 64, del Piano regionale
faunistico venatorio per il quinquennio 2001-2006. (Approvazione di
ordine del giorno)
Deliberazione Il Consiglio
Richiamato l’articolo 5 della legge regionale 27
agosto 1994, n. 64 "Norme per la tutela e la gestione della fauna
selvatica e per la disciplina dell’attività
venatoria" e successive modificazioni;
Rilevato che si rende necessario dotare
l’Amministrazione regionale del Piano regionale
faunistico venatorio quale documento di pianificazione faunistica e
venatoria, finalizzato alla tutela e conservazione della fauna
selvatica attraverso una gestione venatoria compatibile con la
conservazione della stessa;
Atteso che da parte dell’Assessorato Agricoltura
e Risorse Naturali è stata elaborata una proposta di Piano
regionale Faunistico venatorio basata sullo studio commissionato
dalla Regione, con deliberazione di Giunta n. 4595/99, alla
I.P.L.A. (Istituto per le Piante da Legno e l'Ambiente) di Torino,
sulle osservazioni prodotte dai rappresentanti del mondo venatorio,
sulle indicazioni fornite da un apposito gruppo di lavoro, sugli
approfondimenti effettuati dall’Ufficio per la fauna
selvatica e sulle osservazioni formulate dalla Consulta regionale
faunistico-venatoria;
Considerato che il Piano regionale faunistico venatorio, ai
sensi dei commi 1 e 2 dell’articolo 5 della legge
regionale 27 agosto 1994, n. 64 e successive modificazioni viene
approvato dal Consiglio regionale su proposta della Giunta;
Atteso che sono stati acquisiti i seguenti pareri:
- della Consulta faunistica regionale espresso nella riunione
del 17 e 18 aprile 2000;
- del Comitato regionale per la gestione venatoria espresso con
propria deliberazione n. 28/99 del 15 settembre 1999;
- dell’Istituto nazionale per la fauna selvatica
espresso con nota prot. n. 2816/T-A66 del 25 aprile 2000;
Richiamata la deliberazione della Giunta regionale n. 25 in data
13 gennaio 2000 concernente l’approvazione del
bilancio di gestione per l’anno 2000 e per il
triennio 2000/2002, con l’attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative;
Richiamato l’obiettivo n. 161001 (Ottimizzazione
del rapporto fauna selvatica, compresa quella ittica, territorio e
gestione delle risorse naturali) al quale
l’intervento è collegato;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto al controllo;
Visto il parere favorevole rilasciato dal Direttore della
Direzione del Corpo Forestale Valdostano
dell’Assessorato Agricoltura e Risorse Naturali, ai
sensi del combinato disposto degli articoli 13, comma 1, lettera e)
e 59, comma 2 della legge regionale 23 ottobre 1995, n. 45, sulla
legittimità della presente deliberazione;
Visto il parere della IV Commissione consiliare permanente;
Delibera
di approvare l’allegato Piano regionale
Faunistico Venatorio per il quinquennio 2001-2006.
Allegato
(Omissis)
Président
Nous reprenons nos travaux et nous poursuivons
dans l'examen du point n° 25.
La parole au Conseiller Cottino.
Cottino (UV)
Credo che a questo punto di cose nuove da
dire ce ne siano ben poche. Ritengo tuttavia necessario fare alcune
riflessioni ad alta voce, riflessioni che vengono alla mente dopo
aver assistito con molta attenzione al dibattito prima, in
commissione, attraverso tutta una serie di audizioni e poi,
stamani, in quest'aula.
Il primo concetto che mi preme sottolineare è l'iter seguito da
questo piano. Mi preme sottolinearlo anche se è già stato ricordato
in modo molto preciso e puntuale da parte del collega Cerise, il
quale oltre alla cronistoria ha fatto tutta una serie di
puntualizzazioni che ritengo estremamente importanti e meritevoli
di attenzione. Un iter che è stato da altri criticato ma credo con
poca ragione. Difficilmente un disegno di legge, un atto
amministrativo o un regolamento hanno visto una così larga
partecipazione, una così ampia possibilità di discussione per tutti
coloro che rappresentavano i diversi interessi presi in esame da
questo piano.
Coloro che facevano parte della Consulta ma anche tutti coloro
che sono stati auditi in rappresentanza delle singole associazioni
hanno sempre potuto esprimere la loro opinione. Soprattutto è bene
ricordarlo, ognuno di questi rappresentanti ha potuto nel tempo
confrontare le sue idee con le idee degli altri, e ha avuto la
possibilità di farlo man mano che la situazione si evolveva. Per
cui affermazioni come quella che nessuno sarà contento perché
nessuno è d'accordo sui tre comparti lasciano il tempo che
trovano.
Pur essendo cosciente "in primis" che i tre comparti sono nati
per questioni di mediazione e dunque a seguito dell'evolversi della
situazione, voglio ricordare che nelle audizioni alcuni personaggi
sicuramente non di secondo piano hanno riconosciuto che in partenza
potevano andare bene tre comparti. Mi riferisco al rappresentante
dell'Arcicaccia, il quale ha affermato che i cacciatori non sono
tanti, sono 1.500, e potrebbero tranquillamente andare a caccia
tutti assieme; ma poiché non è immaginabile fare un unico comparto,
vanno bene tre comparti. Ricorda infine il rappresentante
dell'Arcicaccia che diversi cacciatori nelle riunioni fatte hanno
concordato che stare assieme in comparti come quelli proposti può
andare bene.
Mi riferisco poi al presidente del comitato che, nel
rappresentare la situazione all'interno dello stesso disse che
coloro che vogliono assolutamente partire con otto comprensori
alpini ci sono ma ci sono più coloro che sarebbero d'accordo a
partire con tre comparti, anche se con una modalità un po' più
elastica e aggiunge che, dovendo essere un piano di trasformazione
graduale, vanno bene i tre comparti. E fa delle affermazioni sui
notevoli passi in avanti compiuti.
Si sono fatte qui altre affermazioni che ritengo discutibili. Si
è detto che il solo modo di garantire il rapporto di convivenza fra
cacciatori e agricoltori è quello di fare dei comparti piccoli, e
allora da una parte si cerca di fare come le sirene nei confronti
dei cacciatori, per elogiarne la responsabilità e il comportamento,
e dall'altra si dice che al momento in cui sono lontani qualche
chilometro da casa, è gente di cui non ci si può più fidare. Credo
che non sia così e lo stesso rappresentante degli agricoltori in
commissione ha fatto un'affermazione totalmente diversa.
Infatti dice il rappresentante degli agricoltori:
"Credo che
la convivenza fra il settore della caccia e l'attività agricola sia
sempre stata una convivenza che tutto sommato è stata abbastanza
tranquilla, fino al momento in cui non si è presentato il grave
problema dei cinghiali".
Prima che avvenisse l'immissione dei cinghiali - il come non mi
interessa - non c'erano i comparti e malgrado questo c'era una
convivenza tranquilla. E qui a proposito dei danni voglio aprire
una piccola parentesi: non chiedo che il cacciatore diventi una
persona privilegiata, ma neppure che sotto l'aspetto economico
debba per forza essere punito in maniera molto drastica.
Sono contrario al fatto che a caccia possano andarci solo quelli
che hanno i miliardi in banca. Mi sta bene cercare un
coinvolgimento dei cacciatori nel risarcimento dei danni, usando
però il buonsenso perché l'aspetto economico non può essere
l'aspetto preponderante per regolamentare la caccia. Se così fosse
sarei sicuramente contrario.
Per cui, assodato che al punto in cui siamo arrivati i tre
comparti devono andare avanti, credo che sia giusto fare la
valutazione che già facevo all'inizio. È vero, tre comparti
probabilmente non sono la massima aspirazione di nessuna delle
categorie che sono state audite; ritengo però che sia un primo
passo notevole verso un tipo diverso di caccia, verso una caccia
che se non vogliamo ancora definire "di selezione" possiamo però
definirla una caccia "programmata", che sicuramente ci consentirà
di poter discutere in futuro con dei dati più precisi e concreti, e
dunque poter fare delle scelte più oculate.
In commissione si è parlato della validità e della durata del
piano; questo piano ha una durata di cinque anni, ed è anche
specificato che non è necessario aspettare la fine per apportare
eventuali modifiche.
Tuttavia nell'ultima affermazione che è stata fatta
dall'Assessore si dice che c'è l'intenzione di monitorare, di
tenere sotto controllo questo tipo di situazione e non
necessariamente di aspettare alla fine dei cinque anni per fare
eventuali modifiche, e sottolineo eventuali. Ma perché? Perché non
sono convinto, come invece lo è qualcun altro, che le cose che
proponiamo oggi non vadano bene. Se così fosse tanto varrebbe fare
un piano diverso.
Ma poiché in questa prima fase di attuazione di questo nuovo
metodo di andare a caccia ci sarà la possibilità di acquisire
maggiori cognizioni, ritengo che quello che si può prendere come
impegno oggi in quest'aula sia di far durare questa prima parte per
un periodo inferiore a quello della validità del piano. Ed è in
questo senso che ritengo di poter invitare l'Assessore a prendere
degli impegni nei confronti di questo Consiglio, impegni che sono
sicuro che l'Assessore prenderà, ma senza, lo ripeto, andare oggi a
predisporre quelle che saranno le modifiche da adottare in futuro.
Forse da parte di qualcuno ci sono più convinzioni e devo dire che
molto sovente sono invidioso nei confronti di qualche collega che è
sempre sicuro di quello che fa, che non ha mai dubbi sulle cose da
farsi in futuro. Io sono fra coloro che ritengono che
nell'applicazione delle leggi bisogna fare attenzione ai risultati
che queste producono e porto avanti questo atteggiamento con una
certa coerenza e diversamente da altri, ritengo che anche per
questo piano si debba procedere in questo modo, indipendentemente
dal peso specifico delle categorie che ne sono coinvolte. Non ho
mai valutato le categorie esclusivamente in base alla loro
rappresentanza.
Difficilmente approviamo provvedimenti che interessano la
totalità della popolazione, per cui l'attenzione che dobbiamo porre
nei confronti delle categorie su cui di volta in volta si riversano
i provvedimenti che adottiamo deve essere sempre la stessa. Cioè
molto particolare.
Président
La parole à l'Assesseur à l'agriculture et aux
ressources naturelles, Perrin.
Perrin (UV)
C'est pour présenter quelques amendements,
dont une partie a déjà été illustrée par le Conseiller Cerise,
amendements qui ont été concordés avec les représentants de la
III
ème
Commission, et pour présenter aussi un ordre du
jour, que j'illustrerai pendant la réplique et qui va dans la
direction souhaitée de la part de beaucoup des intervenants,
c'est-à-dire un engagement de la part du Gouvernement à enregistrer
les effets dérivant des premières années d'application du plan et à
proposer d'éventuelles modifications, le cas où l'analyse de
l'application du plan portera à évaluer ces nécessaires
ajustements.
Président
Je donne lecture de l'ordre du jour présenté par
l'Assesseur Perrin:
Ordre du jour Le Conseil régional
Considérant que le Plan régional cynégétique constitue un
support valide et important à la planification et à la
programmation de la gestion de la faune et de la chasse;
Considérant que le Plan a pour but essentiel la protection de la
faune sauvage et tend vers la réalisation des équilibres
écologiques du territoire;
Vu que le Plan en question a été amplement débattu et
qu’il apporte d’importantes
nouveautés aussi bien en ce qui concerne la gestion de la faune que
le rapport qui s’instaure entre les chasseurs, le
territoire et le gibier prélevé;
Décide
1) Le Gouvernement régional est tenu à assurer
l’application du plan dans ses contenus les plus
spécifiques (programmation de la gestion de la faune et de la
chasse et réalisation d’une densité optimale des
espèces sur le territoire) à partir de la saison 2001-2002.
2) Le Gouvernement régional est chargé
d’enregistrer les effets sur les trois premières
années de l’institution des zones, aussi bien du
point de vue du découpage que de leur mode de gestion de la faune
sur des territoires homogènes.
3) Le Gouvernement régional doit également
s’assurer que le principe du rapport
chasseur-territoire et la discipline de la mobilité relative soient
correctement appliqués.
4) Le Gouvernement régional est engagé à proposer les
éventuelles modifications qui découlent de l’analyse
de l’application du plan.
Je n'ai plus des conseillers inscrits à parler, la discussion
est close.
La parole à l'Assesseur à l'agriculture et aux ressources
naturelles, Perrin.
Perrin (UV)
Innanzitutto ringrazio tutti i consiglieri
intervenuti, credo che l'oggetto sia stato argomento di discussione
non solo fuori da quest'aula, ma anche all'interno di quest'aula.
Vorrei iniziare con alcune considerazioni di ordine generale, per
poi passare a rispondere ai vari quesiti e alle varie proposte che
sono scaturite.
Ci troviamo ad esaminare il primo piano faunistico che questa
regione propone, quindi con tutte le difficoltà che questo primo
strumento di pianificazione e di programmazione della gestione
della fauna chiaramente comporta. Siamo partiti da un progetto
redatto dall'IPLA, quindi un approccio del tutto tecnico; il gruppo
di lavoro ha cercato di apportare all'interno di questo primo
documento quelle modifiche proposte dai diversi rappresentanti che
sono interessati alla gestione della fauna. È stato un lavoro
senz'altro molto importante e voglio ancora ringraziare il
Consigliere Cerise e il gruppo di lavoro che in diversi mesi ha poi
proposto questo testo.
Testo che ha avuto poi il vaglio politico, non in senso negativo
del termine, perché si è parlato di mediazione ed io credo che sia
proprio compito dell'organo politico andare a mediare fra posizioni
diverse, contrastanti, purché si fissino degli obiettivi precisi, e
degli obiettivi precisi sono stati fissati in questo piano.
Gli obiettivi sono la tutela innanzitutto della fauna e in
seguito la sua gestione. Fauna che, come è stato ricordato da molti
consiglieri, non è chiaramente patrimonio del mondo venatorio, ma è
patrimonio dell'intera comunità, anche se la legge dice che è
patrimonio indisponibile dello Stato; noi lo sentiamo come
patrimonio di tutta la comunità, che ha il diritto di poterne
usufruire.
Questo credo sia un principio importantissimo da ribadire e il
piano lo conferma.
Detto questo, quando parliamo di gestione della fauna selvatica
è chiaro che è necessario disporre di un piano, un programma; ecco
perché il piano è uno strumento importantissimo di pianificazione e
programmazione da attuare a livello regionale. Abbiamo insistito
molto sull'omogeneità del nostro territorio regionale per quanto
riguarda la presenza di una fauna tipicamente alpina; non ci
troviamo ad avere una fauna di pianura o dei laghi, abbiamo una
fauna tipicamente alpina, una fauna la cui gestione deve essere
programmata su tutto il territorio, e in seguito a questa
pianificazione e programmazione, tendenti ad ottenere soprattutto
una densità ottimale di animali sul territorio in base alla
vocazione del territorio stesso, si va a programmare
l'organizzazione dei prelievi.
E questa è la parte che ha fatto più discutere di tutto il
piano; una parte che, come qualcuno giustamente ha sottolineato,
rappresenta però un decimo anche a livello di consistenza del
piano, quindi non abbiamo concentrato tutta la nostra attenzione
solo sul discorso dei prelievi, ma la nostra attenzione è stata
posta soprattutto su un'analisi precisa della situazione faunistica
sul nostro territorio.
Cosa abbiamo individuato - d'altra parte la legge ce lo indica -
per andare ad attuare questa pianificazione? La legge dice che
l'attuazione della pianificazione si fa all'interno dei comparti,
quelli alpini nel nostro caso, che devono avere una loro autonomia
di gestione, e sulla suddivisione del territorio nei diversi
comparti alpini il dibattito è stato oltremodo vivace. Oggi è stato
riproposto in questa sede e io voglio affermare che la scelta di
individuare tre comparti è stata una scelta, non è stata solo il
frutto di una mediazione, ma è stata una scelta precisa per provare
una gestione diversa dei prelievi venatori sul nostro
territorio.
Diciamo che l'individuazione dei comparti corrisponde a quella
che è la filosofia della caccia programmata, verso cui stiamo
andando; caccia programmata che si può realizzare anche all'interno
di un'unità territoriale com'è la nostra regione - se vogliamo il
calendario venatorio del 2000-2001 va già in questa direzione -
senza l'utilizzo dei comparti. Iniziamo a fissare dei tetti di
abbattimento precisi per delle zone precise, iniziamo a fissare
degli abbattimenti proporzionali per classi di età, iniziamo a
prelevare degli animali nelle oasi e nelle oasi si può solo operare
con una caccia ben precisa e programmata.
Quindi non è assolutamente incompatibile il fatto di esercitare
una caccia programmata con l'individuazione di comparti molto
piccoli, o più appropriati secondo qualcuno.
Molto spesso prendiamo ad esempio il Trentino e il Sudtirolo, e
in molti casi sono degli esempi illustri; però dobbiamo anche
ricordarci che noi abbiamo un approccio culturale molto diverso con
il nostro territorio, anche perché abbiamo un territorio
completamente frazionato, quindi non è evidente - come lo è invece
in una situazione di maso chiuso - questo rapporto stretto fra chi
abita sul territorio, chi ne ha la proprietà e chi usufruisce delle
risorse di questo territorio. Credo che da noi la caccia sia molto
più libera.
Quindi è giusto fare riferimento a chi ha iniziato una
programmazione prima di noi, però poi dobbiamo adattare questa
esperienza alla nostra realtà. Ecco perché da noi è meno importante
andare ad individuare dei comparti così ristretti. E giustamente
qualcuno si chiede perché 8 comparti? perché questo découpage delle
comunità montane risponde sicuramente a degli obiettivi precisi di
gestione faunistica? Io ho qualche dubbio, come posso avere dei
dubbi anche sulla delimitazione dei 3 comparti. Però, per analogia,
credo che questo ragionamento lo si debba comunque fare.
È vero che i comparti potrebbero essere in qualche modo
disomogenei; d'altra parte molti del mondo venatorio, soprattutto
nelle audizioni che si sono fatte in III Commissione, hanno
auspicato dei comparti che vadano a considerare meglio il discorso
della localizzazione delle popolazioni degli animali selvatici.
Noi abbiamo individuato all'interno di questi comparti delle
unità di gestione, dove si potrà definire delle gestioni
particolari per delle popolazioni particolari, penso per esempio
alla popolazione dei cervi del Gran San Bernardo; non è detto che
non si debba prevedere una gestione puntuale della popolazione dei
cervi del Gran San Bernardo, la cui densità ormai è tale da creare
dei seri problemi sia alle foreste sia alle colture agricole.
Un altro aspetto che è stato sollevato da alcuni consiglieri e
che ritengo molto importante, e a cui forse non abbiamo dato
sufficiente attenzione, è che il rapporto con il territorio non è
solo il rapporto cacciatore-territorio, ma è un rapporto cacciatore
e attività che sul territorio si svolgono, quindi un rapporto
cacciatore e mondo pastorale, mondo forestale se vogliamo.
È chiaro che in questi anni l'utilizzo del territorio è
cambiato, infatti ci troviamo di fronte a un aumento di tutta una
serie di specie di fauna proprio per l'abbandono di certe colture.
Giustamente qualcuno dice che dovremo andare ad utilizzare in modo
conveniente queste aree marginali, tant'è che anche nel piano di
sviluppo rurale abbiamo previsto questa misura, cioè l'utilizzo,
anche ai fini di una corretta gestione della fauna, di aree
marginali non più utilizzabili ai fini agricoli; credo che sia un
utilizzo corretto del territorio.
Si è parlato parecchio della politica delle oasi; bisogna
ricordare come sono sorte queste oasi e qui dobbiamo dare atto al
mondo venatorio di aver voluto preservare una parte di fauna
selvatica chiaramente con lo scopo di avere dei ripopolamenti e
quindi di poter prelevare in seguito una parte di questo
prodotto.
Sulle oasi è stato fatto un discorso completamente nuovo, sono
state analizzate le oasi che non hanno più senso di esistere, dove
effettivamente la presenza della fauna è di dimensioni tali da
ritenere inutile conservarle e sono state eliminate, mentre in
altre oasi, dove la popolazione presente è arrivata a una
concentrazione tale da creare anche dei problemi di rapporto con il
territorio o di tipo sanitario e quant'altro, in queste oasi si
andrà ad attuare una caccia specifica delle specie che sono in
esubero per un corretto rapporto fra presenza della fauna e
territorio. Quindi tutto quello che si andrà a prelevare
all'interno di queste oasi, e questo lo abbiamo già previsto
quest'anno nel calendario venatorio, non lo preleveremo nel
territorio libero, andremo quindi a favorire la presenza di
maggiori quantità di animali sui territori liberi, pertanto
iniziamo a perseguire quello che è l'obiettivo di arrivare
gradualmente ad una densità ottimale della fauna sul
territorio.
Riprendo il termine "graduale", che è stato utilizzato anche da
altri consiglieri nei loro interventi, perché credo nella
gradualità degli interventi. C'è la necessità di graduare i
prelievi, c'è la necessità di graduare anche la preparazione del
mondo venatorio ad affrontare una caccia diversa.
Non credo nei cambiamenti repentini e obbligati; credo che ci
sia la necessità di avviare una fase di cambiamento, di monitorarla
e apportare le dovute correzioni qualora sia il caso.
Il piano ha una durata quinquennale, così recita il primo
capoverso; nel piano stesso è precisato che si tratta di uno
strumento aggiornabile nel corso della sua durata, e una delle
grosse preoccupazioni oggi espresse da quasi tutti gli intervenuti
è proprio questa: che cinque anni sono lunghi per assodare una
situazione, quindi c'è la necessità, forse anche per delle ragioni
diverse, di monitorare questo cambiamento e di andare ad apportare
le modifiche che saranno necessarie.
Questo è stato richiesto da Cerise, da Martin, da Borre, da
Squarzino, l'emendamento degli Autonomisti credo vada in quella
direzione, pertanto la Giunta dà la propria disponibilità, così
come è stata annunciata con la presentazione dell'ordine del
giorno, a monitorare con attenzione questo passaggio e a proporre
al Consiglio eventuali modifiche in seguito agli effetti pratici
che queste innovazioni porteranno sul problema della gestione della
fauna selvatica. Credo che questo piano sia da vedere
complessivamente, nel suo insieme.
Non andiamo ad esaminarlo a spicchi, ma vediamolo nel suo
insieme, vediamolo nei contenuti che sono senz'altro innovativi. La
Consigliera Squarzino non crede alla mia definizione di
"rivoluzione culturale", io credo proprio che si tratti di un
cambiamento radicale, che parte da presupposti mi pare da quasi
tutti condivisi, e che indica dei percorsi praticabili per giungere
a questo scopo. Vorrei ora rispondere puntualmente ad alcune
osservazioni che sono state fatte dai diversi intervenuti.
Al Consigliere Cerise, coordinatore del gruppo di lavoro, non
posso che riconoscere tutta la preparazione tecnico-scientifica;
forse se c'è stato un limite alla sua brillante relazione è proprio
questa sua visione tecnico-scientifica del problema, perché, come
dicevo prima, a questa dobbiamo aggiungere la lettura politica.
Diversi emendamenti, che il Consigliere Cerise ha già
illustrato, sono stati presentati alla vostra attenzione; alcuni
sono di natura tecnica, altri vanno a cercare di dare maggiore
incisività alla gestione dei comparti alpini, quindi a meglio
definire il ruolo dei comparti.
Sull'aspetto che è stato affrontato anche da altri consiglieri,
ovvero stambecco e marmotta, nel piano vengono previste delle forme
di prelievo selettive; è una via percorribile dal punto di vista
tecnico, poi si dovrà, se la volontà politica andrà in questa
direzione, trovare la via perché questo possa essere praticato.
Qualche tentativo è già stato fatto in passato, non abbiamo avuto
fino a questo momento delle possibilità di farlo, parliamo comunque
sempre di prelievo selettivo.
Il Consigliere Curtaz ha parlato dell'introduzione dell'elemento
emotività nel piano; lui non era emozionato nel suo intervento;
probabilmente l'elemento emotività invece va a calzare molto bene
agli emendamenti che sono stati previsti dal gruppo dell'Ulivo,
perché emotivamente anch'io sono senz'altro propenso a non cacciare
la lepre bianca o il gallo forcello o le altre specie che voi avete
citato.
È chiaro però che parliamo di gestione della fauna e qui è stata
fatta un'analisi precisa della gestione della fauna, anche se
giustamente un'analisi precisa forse non è possibile anche perché
su queste specie esiste pochissima letteratura e c'è una difficoltà
effettiva ad andare ad individuare le loro prospettive di sviluppo.
Al Consigliere Lanièce direi che non ho la preoccupazione di
gestire solo i cacciatori, anzi credo che non sia compito della
pubblica amministrazione gestire i cacciatori, ma sia soprattutto
compito dei relativi istituti che li rappresentano. Ho apprezzato
l'approccio fatto dal Consigliere Nicco soprattutto per quanto
riguarda il rapporto culturale che esiste con il territorio e
quindi nel suo utilizzo corretto, non solo per quanto riguarda il
territorio agricolo, ma anche per quanto riguarda le risorse che da
questo territorio scaturiscono. E l'esempio del montanaro che non
può più prelevare la sua marmotta è un esempio calzante del fatto
che effettivamente molto spesso nei nuovi orientamenti si tiene
poco conto di una cultura, anche se la legge dice che si devono
sempre salvaguardare tradizione e cultura di un paese.
Parecchio si è detto sul cinghiale, ha iniziato il Consigliere
Borre. Chiaramente il cinghiale rimane per il momento una specie
cacciabile; abbiamo cercato nel piano di dare delle indicazioni
volte al contenimento massimo della specie. Abbiamo detto nel piano
che esiste un'incompatibilità fra questo animale e il territorio
valdostano proprio per le dimensioni del nostro territorio, per
l'estrema frammentazione della nostra proprietà, per cui quando uno
di questi animali si introduce in una proprietà, purtroppo arreca
gravi danni. Sono previsti anche tipi di misure atte a contenere
questa specie; una specie che fra tutte è quella che forse più ha
sconvolto questo rapporto con il territorio. Infatti credo che
dalle statistiche emerge che una percentuale importantissima degli
indennizzi pagati agli agricoltori deriva da danni provocati dal
cinghiale.
Il 2000 è l'anno della caccia, ha detto Martin; il 1999 è stato
quello della fontina, un tema per anno. Speriamo di risolverlo in
un modo corretto come è stato risolto quello della fontina.
Si è soffermato Martin sul ruolo del mondo venatorio, come si è
soffermato Lanièce, come si sono soffermati il Vicepresidente
Viérin e altri consiglieri, e io credo nel ruolo del mondo
venatorio, anche se non sono assolutamente un cacciatore, sono uno
che percorre spesso la montagna e che è molto attento alla presenza
della fauna, e non avrei il coraggio di abbattere degli animali.
Però alla luce del confronto che ho avuto in questo periodo con il
mondo venatorio, anche con delle vedute diverse, con delle
discussioni spesso anche molto vivaci, credo che si debba dare al
mondo venatorio il merito prima di tutto di interessarsi, perché
questo è fondamentale.
Ho visto proprio durante la discussione di questo piano coloro
che sono stati più interessati non sono stati né gli agricoltori,
né gli ambientalisti, ma sono stati proprio i cacciatori, questo è
un merito e devo dire che i cacciatori hanno ormai un approccio al
prelievo degli animali diverso da quello a cui eravamo forse
abituati nella nostra gioventù.
Oggi tutti parlano di gestione, tutti parlano di prelievi che si
vanno a fare su un surplus di popolazione, quindi prendiamo atto
che c'è stato un cambiamento di cultura e di mentalità fra i
cacciatori, anche se al loro interno troviamo delle posizioni molto
differenziate. Credo che molto sia dovuto anche alla preparazione
di ognuno di loro, al rapporto di tipo culturale che hanno con quel
territorio che è sentito come proprio; ma questo esiste già nella
mentalità del cacciatore. Anche colui che per motivi vari pur
abitando a Pont-Saint-Martin ha scelto come sua zona di caccia la
Valgrisenche, è legato al territorio della Valgrisenche, quindi è
una questione legata non solo alla residenza o alla natalità, ma
anche all'affezione, sebbene Curtaz sorrida, del cacciatore verso
un determinato territorio.
Il Vicepresidente Viérin è preoccupato per i Lagomorfi.
Tralasciando stambecco e marmotta, per i quali ho già detto prima
cosa il piano prevede, credo veramente che i Lagomorfi facciano
parte di quelle specie che nell'attuale contesto territoriale hanno
delle difficoltà; altre specie hanno trovato delle situazioni
ambientali favorevoli, i Lagomorfi hanno trovato delle situazioni
ambientali meno favorevoli e per alcune specie è anche molto
evidente. Per quanto riguarda la lepre comune abbiamo anche l'esito
di uno studio, a cui Viérin accennava, che evidenzia chiaramente
che la lepre europea è in calo e di conseguenza sono in calo i
relativi prelievi; tutto questo perché sono state abbandonate tutta
una serie di colture ad esempio i seminativi, che creavano delle
condizioni favorevoli allo sviluppo di questa specie.
Forse diverso è il problema legato ai Lagomorfi di montagna, la
lepre bianca, la lepre variabile, o le altre specie quali il gallo
e la pernice bianca; qui probabilmente sono intervenuti dei
condizionamenti di clima, di temperatura.
È certo che lo sviluppo della viabilità in montagna ha
disturbato in parte queste specie, come pure l'incremento di
domaines skiables e quant'altro. In questo caso purtroppo abbiamo
poche certezze, ci sono pochissimi studi in proposito e per quanto
concerne i censimenti, questi sono molto difficili da realizzare;
ecco perché generalmente l'entità dei prelievi è stabilita sulla
base dei prelievi dell'anno precedente. Lo so che non è un elemento
dei più canonici, è comunque un punto di riferimento per stabilire
gli eventuali prelievi da autorizzare e che, vi assicuro, sono
sempre molto, molto prudenziali.
Per quanto concerne la composizione e le competenze dei comitati
di gestione dei comprensori, abbiamo seguito gli orientamenti della
legge n. 157 nelle proporzioni dovute per la formazione dei
comitati di gestione. La presenza dell'Ufficio della fauna
selvatica credo che sia doverosa come presenza tecnica, come
presenza della parte rappresentante gli enti pubblici, ma qui in
funzione eminentemente tecnica.
Per venire alle considerazioni fatte dalla Consigliera
Squarzino, che dice di condividere una parte di questo piano, e
credo che questo faccia comunque piacere, la Consigliera Squarzino
come il Consigliere Curtaz non sono d'accordo sull'impostazione
relativa al dimensionamento dei comparti e all'attuazione della
caccia programmata. Ho già cercato di evidenziare in precedenza che
quando abbiamo delle indicazioni, una programmazione precisa sul
territorio, la caccia programmata è comunque fattibile anche al di
fuori dei comparti.
Ho cercato anche di sostenere - e credo che lo si possa
sostenere senza essere smentiti - che c'è comunque un rapporto già
esistente fra cacciatore e territorio, e lo abbiamo anche
dimostrato con dei numeri; quindi iniziamo da questo tipo di
rapporto. E poi siamo d'accordo, come già detto, di monitorare gli
effetti ed eventualmente portare a questo Consiglio delle proposte
di aggiustamenti.
È vero, come sostiene Cottino, che anche nel mondo venatorio
qualcuno si è espresso a favore dei 3 comparti, anche se il
dibattito è stato soprattutto sul mantenimento di un comparto unico
o sull'attuazione da subito degli 8 comparti. Ci sono state anche
delle evoluzioni durante il dibattito, e qualcuno in fase di
audizione ha intravisto in questa prima formulazione dei comparti
la possibilità di gestire in modo più appropriato la programmazione
sul territorio.
Credo di aver risposto, non so se in modo esauriente, a tutti
gli interventi; vorrei ribadire l'importanza di questo piano,
l'importanza di avere a disposizione uno strumento di
pianificazione e di programmazione della gestione della fauna,
strumento essenziale perché i prelievi venatori possano continuare
ad avvenire, come i cacciatori dovrebbero sapere, ma soprattutto
per la tutela e la gestione della fauna che è un patrimonio
importantissimo della nostra comunità.
Président
Collègues conseillers, les travaux vont se
poursuivre dans cet ordre: il y aura d'abord à examiner et à voter
l'ordre du jour, présenté par l'Assesseur Perrin, et ensuite les
différents amendements présentés dans l'ordre où ils se présentent
dans l'ensemble du texte du plan.
La parole au Conseiller Curtaz sur l'ordre du jour.
Curtaz (PVA-cU)
Innanzitutto volevo solo permettermi di
dire all'Assessore che precedentemente non sorridevo affatto per le
sue parole, se ha avuto questa impressione chiedo scusa, ma ho
ascoltato il suo intervento con rispetto e attenzione. Per quanto
riguarda l'ordine del giorno, faccio una premessa, anche perché
vedo qualcuno in tribuna e allora cercherò di chiarire cos'è un
ordine del giorno dal quale discende poi la nostra posizione.
L'ordine del giorno è un documento di tipo politico che il
Consiglio approva chiedendo a qualcuno, normalmente alla Giunta, di
fare qualcosa. In questo caso non userò delle parole tenerissime
rispetto a questo ordine del giorno, perché? Perché l'ordine del
giorno in questo caso, come in altri, è già successo altre volte in
questa legislatura, è uno strumento che è sicuramente lecito, ma
che è, se non proprio indecente, quanto meno improprio, e cerco di
spiegare il perché.
Visto che non si ha il coraggio di assumere la responsabilità di
qualche critica, di qualche suggerimento, di qualche iniziativa,
non si accolgono i suggerimenti attraverso emendamenti che vengono
messi nell'atto amministrativo vero, cioè nel piano faunistico,
perché allora sì che sarebbe impegnativo: è un atto amministrativo,
dunque legalmente efficace. E allora cosa si fa? Si lascia l'atto
amministrativo, quello che conta, tale e quale e si fa un ordine
del giorno come zuccherino per accontentare chi si accontenta dello
zuccherino.
Perché dico questo? Perché come siamo bravi a dire noi politici,
l'ordine del giorno non impegna giuridicamente ma impegna
politicamente, che è come dire che è un po' di più dell'aria
fritta, ma pochino. È per questo che l'ordine del giorno ci vede
sconcertati: perché le stesse cose che stanno scritte qui sopra,
che sono delle cose talmente generiche che chiunque di noi potrebbe
condividerle, prima di tutto non ci sarebbe assolutamente bisogno
di scriverle qui sopra perché l'Assessore può fare tutto quello che
è scritto qui sopra senza bisogno che si voti alcunché; poi è
estremamente paradossale che l'Assessore Perrin ci chieda di
chiedergli di fare queste cose.
L'Assessore Perrin, unico firmatario di questo documento, chiede
al Consiglio di chiedergli di fare queste cose, come se ci fossero
delle riserve mentali e una mancata convinzione sul suo piano. Mi
auguro che ci sia una mancata convinzione sul suo piano e che abbia
molti dubbi, ma non ha bisogno che gli si ricordi che qua ci sono
molti dubbi!
Quindi ritengo che questo documento non venga a sostegno del
buon senso e dell'intelligenza di questo Consiglio, anche se so che
per la legge dei numeri si voterà questo ordine del giorno, di cui
mi sfugge il significato vero tanto è generico, con cui si impegna
fra tre anni il Governo regionale a fare delle verifiche, a
ragionare, ad analizzare, eventualmente a fare dei correttivi e
delle modifiche. Ma queste si possono fare comunque!
Non voglio essere troppo ingenuo, può darsi che lo scopo di
questo ordine del giorno sia quello di far rientrare qualche
dissenso che abbiamo sentito in maggioranza. Cioè se questo ordine
del giorno è fatto per ottenere il voto favorevole del Consigliere
Cerise, poi ce lo dirà lui stesso, non è un problema che mi
riguarda. Certo è uno strumento improprio per cercare di fronte
alla propria maggioranza, all'opinione pubblica, eccetera, di far
vedere che si prendono degli impegni, ma si prendono in punta di
piedi; sono impegni a cui non si crede abbastanza da metterli sul
piano faunistico vero e proprio, in modo da renderli giuridicamente
vincolanti.
Per queste ragioni di totale strumentalità che ha questo ordine
del giorno, annunciamo il nostro voto contrario.
Président
La parole au Conseiller Cottino.
Cottino (UV)
Non userò i toni che ha usato il collega
Curtaz, che è appena intervenuto, ma certamente da buon
"azzeccagarbugli" è riuscito a far dire agli altri quello che lui,
Presidente, mi scuserà, ma il termine "azzeccagarbugli" non era
riferito a tutti coloro che fanno?
Presidente
? per difesa corporativa?
Cottino (UV)
? non tutti quelli che fanno quella
professione necessariamente devono essere degli "azzeccagarbugli",
qualcuno lo è?
(commenti vari da parte dei Consiglieri di opposizione, fuori
microfono)
? non so se il collega Frassy lo ha detto per esperienza, può
darsi di sì.
Comunque al di là di questo, voglio smentire le affermazioni
fatte dal collega Curtaz, perché la collega Squarzino probabilmente
ha dimenticato di dire al suo collega di gruppo gli impegni che il
sottoscritto ha preso nella III Commissione al momento in cui si è
votato il piano faunistico.
Ho detto che ci saremmo presi in Consiglio quegli impegni che
avrebbero garantito di intervenire prima della scadenza della
validità del piano stesso su determinati argomenti; argomenti che
sono puntualmente ripresi nell'ordine del giorno.
L'ordine del giorno non va né a sminuire né a modificare il
piano nel suo insieme, la sua modifica avrebbe creato dei problemi,
perché se andiamo a modificare delle questioni politiche diventa
estremamente complicato avere un'organicità del piano stesso, per
cui tutti gli emendamenti che verranno proposti e verranno
discussi, sono emendamenti che riguardano aspetti esclusivamente
tecnici.
Per quanto riguarda le questioni politiche abbiamo ritenuto, e
checché ne dica qualcuno abbiamo l'abitudine di mantenere gli
impegni, che su determinati argomenti la validità del piano fosse
troppo lunga. Da qui la presentazione dell'ordine del giorno per
tranquillizzare, se così si può dire, coloro che la pensano allo
stesso modo ma che non sono mai contenti e che vorrebbero chissà
cosa per avere delle garanzie. Probabilmente perché non sono
abituati a mantenere gli impegni politici che vengono presi. Noi,
al contrario, siamo abituati a mantenerli, per cui l'impegno
politico che ci prendiamo in quest'aula è un impegno che intendiamo
onorare fino in fondo. È con questa tranquillità d'animo che
annuncio il voto favorevole del gruppo a questo ordine del
giorno.
Président
La parole au Conseiller Frassy.
Frassy (FI)
Il nostro gruppo ha letto l'ordine del giorno
ed è rimasto perplesso sui contenuti, al di là di quello che può
essere il linguaggio politico che può contenere questo ordine del
giorno, linguaggio politico a cui hanno fatto riferimento i
colleghi che mi hanno preceduto: il collega Curtaz per affermare
che si tratta di un documento che ha più una valenza politica che
di sostanza, il collega Cottino per smentire che abbia una valenza
politica, ma che abbia essenzialmente una valenza di sostanza.
Indipendentemente dall'affinità professionale e dall'affinità di
collocazione all'opposizione in quest'aula, ritengo che la tesi
espressa dal collega Curtaz sia condivisibile per quanto riguarda
l'impostazione generale.
Per quanto riguarda invece la sostanza dell'ordine del giorno
sul quale siamo chiamati a votare, devo confessare di avere delle
grosse perplessità sul valore aggiunto che l'ordine del giorno
porta a una discussione che ha impegnato il Consiglio regionale per
quasi un'intera giornata, che ha impegnato gli uffici e le
commissioni nell'elaborare il documento di programmazione
voluminoso, approfondito, con un'ampia premessa di tipo scientifico
e divulgativo.
Allora, se si presenta un ordine del giorno su un documento,
soprattutto quando è un documento importante, si devono dare delle
indicazioni che nel documento evidentemente non sono contenute;
questo è il senso degli ordini del giorno.
Al di là del fatto che l'ordine del giorno lo abbia presentato
l'Assessore e si sia fatto un promemoria, per così dire un
promemoria pubblico per ricordarsi che deve fare questo, e allora
lo fa mettere a verbale così se lo ricorda, sarebbe stato più
logico che la III Commissione, il Presidente o i componenti della
commissione stessa presentassero questo ordine del giorno
all'attenzione del Consiglio.
Ma lasciamo perdere la paternità dell'ordine del giorno, anche
perché qui siamo chiamati a votare sulla sostanza, vediamo cosa
aggiunge o cosa toglie l'ordine del giorno al documento e al
dibattito che ha accompagnato il documento.
Al punto 1 si chiede al Governo regionale di assicurare
l'applicazione del piano nei suoi contenuti più specifici a partire
dalla saison 2001-2002; l'applicazione nei contenuti più specifici
mi sembra che sia un dato di fatto che afferisce alle competenze a
cui l'Assessore è delegato; il fatto che poi debba partire dalla
stagione 2001-2002 è una volontà di tipo amministrativo che sarebbe
bene inserire fra i tanti emendamenti che l'Assessore stesso ha
portato all'attenzione dell'aula.
Allora, per quale motivo anziché andare a modificare il
documento amministrativo, si utilizza il meccanismo della
raccomandazione, che diventa per certi versi un meccanismo risibile
quando la raccomandazione è fatta da colui che deve essere oggetto
della raccomandazione stessa? Anche perché immagino che l'Assessore
Perrin qui sia nella sua piena titolarità di funzioni e di
conseguenza abbia piena capacità politica e amministrativa di
modificare il documento di piano in base a quelli che sono gli
orientamenti delle forze politiche che sostengono la maggioranza,
nella quale lui si riconosce e da cui è espresso.
Al punto 2, il Governo regionale è incaricato di registrare
tutto ciò che accade in un certo contesto, e fa parte anche questo
dei compiti correnti amministrativi ed esecutivi dell'Assessore. Il
punto 3 dice che il principio del rapporto cacciatore-territorio e
della relativa mobilità deve essere correttamente applicato; vorrei
vedere se ci può essere un atto amministrativo piuttosto che un
atto normativo che possa essere disapplicato e non applicato
correttamente. Mi sembra evidente, mi sembra che faccia parte di
quelle che sono le prerogative di un buon assessore da un punto di
vista della capacità del Governo.
Il punto 4 dice che il Governo è impegnato a proporre le
eventuali modifiche che dovessero ritenersi necessarie, questa è la
sostanza; ma chi è che non arriva di suo a dire che se una cosa non
funziona, deve essere modificata? Nella migliore delle ipotesi il
giudizio politico, ma comunque sostanziale di questo documento, è
che è pleonastico, cioè scontato, che non serve a nulla, che dice
delle cose che nella migliore delle ipotesi sono scontate.
Considerato che il dibattito di questa mattina invece non è
stato così scontato, perché è stato approfondito sotto mille
aspetti, e il presidente della IV Commissione ha fatto una
relazione scritta dove ha delineato una sua visione della materia,
in maniera anche onesta da un punto di vista politico e
intellettuale, gliene va dato merito, perché normalmente non accade
in quest'aula che qualcuno abbia l'onestà intellettuale di
esprimere un punto di vista e, al tempo stesso, riservarsi di
essere coerente con il suo pensiero se non cambia qualcosa! Siamo
abituati agli interventi del Consigliere Ottoz, splendidi, ma
incoerenti nella chiusa finale, nel senso che contesta tutti i
postulati, tutte le premesse, tutte le conseguenze, ma alla fine
vota per spirito di partito. Probabilmente lo spirito di partito
vale fino a un certo punto nell'impostazione di un certo
ragionamento, perché qui noi abbiamo una dignità personale e
abbiamo anche una responsabilità personale; non è la responsabilità
del segretario del partito che qui rappresentiamo che mettiamo in
gioco!
Lei, Assessore, chiede al Consiglio di votare questo documento;
questo documento noi potremmo anche votarlo, se capissimo cosa
aggiunge al suo mandato politico e amministrativo. Secondo noi non
aggiunge nulla, ma non perché lo diciamo noi, ma perché lo scrive
lei, Assessore! Se questo documento non aggiunge nulla, penso che
sia una caduta di stile che fa scivolare un dibattito approfondito
su un documento che può essere condiviso o contestato, ma che
sicuramente ha un approfondimento, e questo è innegabile. Scade
perciò il piano faunistico con questo fogliettino che di indirizzo
politico nulla ha.
L'unico punto forse che può avere valenza politica è il punto 1,
ma ci domandiamo per quale motivo non è stato messo nel nutrito
pacchetto degli emendamenti che l'Assessore ha proposto. Sappiamo
che in certe situazioni vale il principio che non si può emendare,
altrimenti si deve tornare in commissione, altrimenti si deve
ripartire nell'iter, si ritarda l'iter; in questo caso no, gli
emendamenti si possono fare, gli emendamenti li ha fatti
l'Assessore!
Allora devo dire che apprezziamo la coerenza con cui il
Presidente della IV Commissione ha fatto una "relazione ombra" che
può essere condivisa o meno, ma che è stata coerente sino in fondo;
apprezziamo un po' meno non il documento, sul quale ci esprimeremo
in sede di dichiarazione di voto, ma apprezziamo un po' meno la
coerenza politica con cui l'Assessore vuol chiudere questo
dibattito.
Ci sarebbe piaciuto di più che l'Assessore, coerentemente e
coraggiosamente, avesse sostenuto le tesi del suo documento e dei
suoi emendamenti e lì si fosse fermato, o che perlomeno avesse
portato una novità sostanziale con l'ordine del giorno.
Questo ordine del giorno riteniamo che sia effettivamente un
segnale di "fumo politico", che nulla apporta alla discussione,
nulla apporta al documento. Per questi motivi e per la serietà con
cui il dibattito si è svolto, prescindendo dalle posizioni che ogni
gruppo politico andrà ad esprimere in sede di votazione, per questo
motivo e per la serietà con cui il dibattito si è svolto riteniamo
di non poter dare un voto positivo e, di conseguenza, di esprimere
un voto negativo su questo ordine del giorno.
Président
La parole au Vice-président Viérin Marco.
Viérin M. (Aut)
Abbiamo esaminato l'ordine del giorno ed
abbiamo alcune perplessità perché non avete voluto inserire
direttamente eventuali modifiche all'interno del testo; in effetti,
Assessore, abbiamo presentato a questo riguardo l'emendamento n. 4
che va a chiarire questo aspetto, cioè a pagina 191 nei "Criteri
per l'individuazione dei comprensori alpini", sostituire
"nel
periodo di validità"
con
"nei primi due anni di
attuazione"
.
Se la maggioranza intende condividere il nostro emendamento,
inserendo anche nei primi tre anni, anziché nei primi due anni, è
chiaro che l'ordine del giorno ha una valenza più precisa perché
viene ripreso all'interno del testo del piano faunistico e di
conseguenza siamo anche disponibili a votare il documento.
Diversamente ci vediamo costretti, proprio per non nascondersi
dietro le quinte, di non votarlo.
Chiederei all'Assessore e alla Giunta se possono darci dei
ragguagli in merito perché il nostro voto dipenderà anche
dall'accoglimento o meno dell'emendamento n. 4, anche se modificato
da due a tre anni.
Président
La parole à l'Assesseur à l'agriculture et aux
ressources naturelles, Perrin.
Perrin (UV)
L'emendamento proposto non è accoglibile,
perché la legge indica chiaramente che il piano ha validità
quinquennale, possono essere comunque apportate delle variazioni
nel corso della sua operatività, però il principio rimane
quello.
Credo che questo ordine del giorno vada nella direzione di
impegnare la Giunta ad apportare queste eventuali modifiche prima
della scadenza dei cinque anni, quindi è una risposta chiaramente
indiretta che non si può scrivere nel piano, è una volontà
politica, come l'ha definita Frassy; comunque questo è
l'orientamento, di andare a verificare la necessità di eventuali
aggiustamenti del piano.
Si dà atto che dalle ore 18,03 presiede il Vicepresidente La
Torre.
Presidente
Se non ci sono altri per dichiarazione di voto,
si passa alla votazione dell'ordine del giorno.
Si dà atto che dalle ore 18,04 riassume la presidenza il
Presidente Louvin.
Président
Je soumets au vote l'ordre du jour:
Conseillers présents et votants: 31
Pour: 22
Contre: 9
Le Conseil approuve.
Il s'agit de procéder maintenant à l'examen des différents
amendements qui ont été déposés et qui seront examinés dans leur
ordre logique.
Il s'agit premièrement de nous prononcer sur les amendements n°
1 et n° 2, présentés par l'Assesseur Perrin, qui récitent:
Emendamento n. 1 Nel titolo dell'atto il quinquennio
2000-2005 è sostituito dal quinquennio "2001-2006".
Emendamento n. 2 La parte deliberativa della proposta di
deliberazione è così sostituita:
"di approvare l'allegato piano regionale faunistico venatorio
per il quinquennio 2001-2006".
La parole à l'Assesseur à l'agriculture et aux ressources
naturelles, Perrin.
Perrin (UV)
Pour demander une brève suspension.
Président
Le Conseil suspend ses travaux pendant dix
minutes.
Si dà atto che la seduta è sospesa dalle ore 18,06 alle ore
18,21.
Président
Nous reprenons la séance. Nous sommes parvenus à
l'examen des amendements n° 1 et n° 2 présentés par l'Assesseur
Perrin.
Je soumets au vote les amendements n° 1 et n° 2:
Conseillers présents: 33
Votants: 30
Pour: 28
Contre: 2
Abstentions: 3 (Beneforti, Curtaz, Squarzino Secondina)
Le Conseil approuve.
Il y a l'amendement n° 1 présenté par la Conseillère Squarzino
Secondina:
Emendamento n. 1 Paragrafo 2.1.1.
Proposte gestionali
A pagina 49 sostituire la frase "La realizzazione di corridoi
faunistici è auspicabile ai confini delle aree protette, al fine di
collegare fra loro popolazioni faunistiche contenute in ambiti
ristretti o, qualora se ne ravvisasse l'opportunità, ampliare zone
protette troppo contenute" con la seguente "Vanno realizzati, entro
un anno dall'approvazione del presente Piano, corridoi faunistici
al fine di collegare tra loro aree protette e aree impoverite, fra
cui in particolare il collegamento tra i parchi del Mont Avic e del
Gran Paradiso".
Je soumets au vote l'amendement:
Conseillers présents: 33
Votants: 28
Pour: 3
Contre: 25
Abstentions: 5 (Cerise, Ferraris, Frassy, Martin, Tibaldi)
Le Conseil n'approuve pas.
Il y a l'amendement n° 3 présenté par l'Assesseur Perrin, qui
récite:
Emendamento n. 3 A pagina 63, 3° capoverso, dopo la parentesi
aggiungere le parole: "e qualche soggetto a fine ciclo
vitale".
Je soumets au vote l'amendement:
Conseillers présents: 33
Votants: 28
Pour: 28
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Il y a l'amendement n° 2 présenté par la Conseillère Squarzino
Secondina:
Emendamento n. 2 Paragrafo 2.1.7 Lepre variabile
alpina
Prelievo venatorio
A pagina 110 sostituire il capoverso
"In base alla considerevole diminuzione delle catture negli
ultimi anni e al mancato raggiungimento del tetto massimo nelle
ultime stagioni, in attesa di una pianificazione venatoria basata
su conoscenze della dinamica delle popolazioni per ora non
disponibili, si ritiene di mantenere il prelievo al livello
prudenziale del 1998"
col seguente testo
"In base alla considerevole diminuzione delle catture negli
ultimi anni e al mancato raggiungimento del tetto massimo nelle
ultime stagioni, in attesa di una pianificazione venatoria basata
su conoscenze della dinamica delle popolazioni per ora non
disponibili, si ritiene, a titolo sperimentale, di sospendere il
prelievo venatorio per la durata del presente Piano".
Président
La parole au Conseiller Cerise.
Cerise (UV)
Devo fare una puntualizzazione, perché nella
proposta dell'emendamento fatto dalla Consigliera Squarzino si
legge:
"? in attesa di una pianificazione venatoria basata su
conoscenze della dinamica delle popolazioni per ora non
disponibili,?"
questo non è corretto!
Non solo, è vero che il piano fa riferimento ad una mancanza di
conoscenza, ma devo dire che, per esperienza personale, è proprio
l'esercizio venatorio che oggi ci consente di sapere come si sta
muovendo la popolazione, tant'è che dove si è smesso di cacciare
questi animali, non si sta bene cosa stia loro succedendo, anche
con spese notevoli fatte con il supporto di organismi
scientifici.
Allora la caccia in questo momento è ancora lo strumento che
consente di monitorare la popolazione. Quindi sono contrario
all'emendamento, evidentemente.
Président
La parole au Vice-président Viérin Marco.
Viérin M. (Aut)
Noi non voteremo questo emendamento come
non voteremo né il terzo né il quarto che hanno un soggetto più o
meno analogo, proprio perché non riteniamo che le cause siano
dovute a quanto la Consigliera propone; volevo ricordare che
abbiamo sempre detto che il problema della lepre variabile è anche
dovuto alla situazione che la presenza del cinghiale ha creato,
perché voi sapete che il cinghiale è onnivoro e sapete che
esperti?
(interruzione del Consigliere Curtaz, fuori
microfono)
? caro Curtaz, esperti e amici ambientalisti in alcuni convegni
hanno detto che il cinghiale ha creato problemi all'avifauna e a
tutti gli animali che nidificano a terra.
Infatti, non per caso, riteniamo che da quando è aumentata
questa presenza, abbiamo avuto un grande calo di queste specie
animali in Valle d'Aosta, e guarda caso non riusciamo più a fare
dei censimenti, e qualcuno preferisce guardare ai dati degli
abbattimenti per fare un programma di prelievi!
Président
La parole à la Conseillère Squarzino
Secondina.
Squarzino (PVA-cU)
Sono esterrefatta dall'osservazione del
collega Viérin, perché mi sembra che dal suo intervento risulti
questo: visto che le povere pernici bianche sono già spaventate dai
cinghiali, allora quelle poche che sopravvivono le uccidiamo! Mi
sembra un po' un controsenso, se permette, collega.
Non è un argomento a favore del voto. Non sono in grado di
contestare a livello scientifico quanto ha detto il collega Cerise;
le osservazioni che lui ha fatto sono le stesse che sono state
riprese dai cacciatori nella lettera a "La Stampa" di alcuni giorni
fa, in risposta alla proposta di non colpire queste due specie
almeno per un periodo provvisorio.
Può darsi che sia come dice il Consigliere Cerise. Io prendo
atto che il piano dice che non esistono dati sulla densità e non
aggiunge che solo i cacciatori intenzionati a sparare a queste
pernici possono fare il censimento.
Credo che anche i cacciatori siano interessati a fare un
censimento per vedere veramente quante pernici ci sono: e se se ne
registra più di un certo numero, si può introdurre la caccia di
capi calcolati in percentuale.
Chiedere che per un periodo sperimentale queste due specie non
siano cacciate, anche perché non facciamo un danno enorme ai
cacciatori - di pernici bianche 31 ne hanno cacciate nel 1998 su
1500 cacciatori, e poi molti cacciano ungulati - chiedere questo
non significa togliere ai cacciatori la possibilità di sparare.
Pertanto insisto nel dire che varrebbe la pena, come esperimento
per la durata di cinque anni, provare a non cacciare queste due
specie. Nulla vieta che se, nell'impegno di rivedere il piano preso
dall'Assessore, fra due o tre anni, si verificasse che sono
centinaia e migliaia, si possa definire una percentuale e si possa
inserirle nel calendario venatorio.
Président
Je soumets au vote l'amendement:
Conseillers présents: 31
Votants: 23
Pour: 3
Contre: 20
Abstentions: 8 (Cerise, Collé, Comé, Frassy, Lanièce, Perrin,
Tibaldi, Viérin M.)
Le Conseil n'approuve pas.
Il y a l'amendement n° 3 présenté par la Conseillère Squarzino
Secondina:
Emendamento n. 3 Paragrafo 2.1.7. Lepre variabile
alpina
Proposte gestionali
A pagina 112, sostituire tutto il testo con il seguente:
"Proposte gestionali
In considerazione agli habitat frequentati, non si ravvisano
interventi sull'ambiente per favorire la specie. Come per gli altri
animali, la chiusura delle strade in quota avrebbe il merito di
ridurre sia il disturbo generico sia la pressione venatoria sulla
specie.
Nonostante le oggettive difficoltà, per l'elevato valore
naturalistico della lepre variabile, l'attività venatoria dovrà
basarsi sulla reale consistenza delle popolazioni locali, da
valutarsi attraverso censimenti in aree campione".
Je soumets au vote l'amendement:
Conseillers présents: 30
Votants: 23
Pour: 3
Contre: 20
Abstentions: 7 (Collé, Comé, Frassy, Lanièce, Piccolo, Tibaldi,
Viérin M.)
Le Conseil n'approuve pas.
Il y a l'amendement n° 4 présenté par l'Assesseur Perrin, qui
récite:
Emendamento n. 4 A pagina 128, al punto II Gestione
venatoria, aggiungere la seguente frase: "ripartire il tetto di
abbattimento entro il mese di ottobre e il mese di novembre, con
percentuali che verranno definite con i calendari
venatori".
Je soumets au vote l'amendement:
Conseillers présents: 31
Votants: 26
Pour: 26
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Il y a l'amendement n° 4 présenté par la Conseillère Squarzino
Secondina:
Emendamento n. 4 Paragrafo 2.1.10. Pernice bianca.
Prelievo venatorio
A pagina 131 aggiungere alla fine del paragrafo la seguente
frase:
"In considerazione dei dati sopra riportati e valutando che si
tratta di una specie che rappresenta un relitto artico, si ritiene
di sospendere, a titolo sperimentale, il prelievo venatorio per la
durata del Piano".
Je soumets au vote l'amendement:
Conseillers présents: 32
Votants: 24
Pour: 3
Contre: 21
Abstentions: 8 (Collé, Comé, Frassy, Lanièce, Marguerettaz,
Perrin, Tibaldi, Viérin M.)
Le Conseil n'approuve pas.
Il y a l'amendement n° 5 présenté par la Conseillère Squarzino
Secondina:
Emendamento n. 5 Paragrafo 3.1.
Funzioni tecnico amministrative
A pagina 157 aggiungere alla fine del periodo la seguente
espressione:
"e, per quanto riguarda il censimento faunistico sul territorio,
dalle locali stazioni forestali".
La parole à la Conseillère Squarzino Secondina.
Squarzino (PVA-cU)
Come dicevo già stamani, si dà per
scontato in tutto il piano che c'è una funzione del Corpo
forestale, come dovrebbe darsi per scontato anche il fatto che le
funzioni tecnico-amministrative sono svolte in particolare proprio
dall'Ufficio della fauna selvatica. Credo che varrebbe la pena di
indicare che, per quanto riguarda il censimento faunistico, le
funzioni tecnico-amministrative di controllo vengono fatte in
collaborazione con il Servizio forestale.
Président
La parole au Vice-président Viérin Marco.
Viérin M. (Aut)
Noi voteremo contro l'emendamento proprio
perché è in antitesi con quanto avevamo detto in discussione
generale.
Riteniamo che già questo piano sia ancora troppo legato
all'Amministrazione regionale e approvare questo emendamento
vorrebbe dire ancora legare maggiormente tutto il prelievo
venatorio e tutto il piano faunistico al Corpo forestale, cosa che
non vogliamo assolutamente!
Président
Je soumets au vote l'amendement n° 5 présenté
par la Conseillère Squarzino Secondina:
Conseillers présents: 33
Votants: 31
Pour: 3
Contre: 28
Abstentions: 2 (Frassy, Tibaldi)
Le Conseil n'approuve pas.
Il y a l'amendement n° 5 présenté par l'Assesseur Perrin, qui
récite:
Emendamento n. 5 A pagina 176, punto 4.3.2., terzo capoverso,
dopo la parola "cervo" aggiungere ", capriolo e cinghiale".
Je soumets au vote l'amendement:
Conseillers présents: 33
Votants: 30
Pour: 28
Contre: 2
Abstentions: 3 (Beneforti, Curtaz, Squarzino Secondina)
Le Conseil approuve.
Il y a l'amendement n° 6 présenté par la Conseillère Squarzino
Secondina:
Emendamento n. 6 Paragrafo 4.3.2.
Nuove proposte gestionali delle Oasi
A pagina 176 aggiungere alla conclusione del testo la seguente
frase:
"Si procede alla realizzazione delle proposte di cui sopra, e
cioè alla soppressione di alcune oasi e alla trasformazione di
altre in Aree a caccia specifica, nel momento in cui saranno
attivati gli otto comprensori alpini e l'attività venatoria sarà
esercitata dal cacciatore nel comprensorio di appartenenza".
La parole à la Conseillère Squarzino Secondina.
Squarzino (PVA-cU)
In questo paragrafo, in cui si
presentano le nuove proposte gestionali delle oasi, seguito poi
dall'elenco delle oasi di cui si propone la soppressione e di
quelle che si intendono trasformare in aree a caccia specifica, si
prefigura un'organizzazione diversa, di gestione delle oasi, che a
nostro avviso deve andare di pari passo con la nuova gestione del
territorio.
Vista la nuova gestione del territorio, che fra l'altro anche lo
stesso piano prefigura, perché è detto chiaramente che i
comprensori potrebbero coincidere con le comunità montane, noi
chiediamo che in questa nuova organizzazione del territorio verso
la quale il piano intende andare, anche la stessa gestione delle
oasi sia modificata ma solo contestualmente con l'adozione degli 8
comprensori.
Questo è il significato della frase aggiuntiva che chiediamo di
inserire.
Président
La parole au Vice-président Viérin Marco.
Viérin M. (Aut)
Anche su questo emendamento siamo di
avviso contrario.
Già nel 1998 come Autonomisti abbiamo presentato una mozione in
quest'aula a tale riguardo, mozione votata da tutti i gruppi ad
eccezione del gruppo dell'Ulivo, per iniziare ad aprire le oasi che
da troppo tempo sono chiuse creando un effetto opposto a quello per
il quale sono state create.
Président
Je soumets au vote l'amendement n° 6 présenté
par la Conseillère Squarzino Secondina:
Conseillers présents: 33
Votants: 31
Pour: 3
Contre: 28
Abstentions: 2 (Frassy, Tibaldi)
Le Conseil n'approuve pas.
Il y a l'amendement n° 6 présenté par l'Assesseur Perrin, qui
récite:
Emendamento n. 6 A pagina 177, tabella 4.3.2.1. - alla voce
Dondena-Clavalité, colonna censimento 1998 - aggiungere la cifra
"850"; il totale della colonna "censimento" è "4341" (anziché
"3491").
Je soumets au vote l'amendement:
Conseillers présents: 33
Votants: 28
Pour: 28
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Il y a l'amendement n° 7 présenté par l'Assesseur Perrin, qui
récite:
Emendamento n. 7 A pagina 178, al 5° e 6° capoverso,
sostituire le parole "area a caccia specifica al cervo e al
camoscio" con le parole "area a caccia specifica al cervo, al
camoscio e al capriolo".
Je soumets au vote l'amendement:
Conseillers présents: 33
Votants: 28
Pour: 28
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Il y a l'amendement n° 1 présenté par le Vice-président Viérin
Marco, qui récite:
Emendamento n. 1 A pagina 189, Punto 5.1. Inquadramento
generale:
togliere al 12° rigo le parole: ? (escluse le aree
protette?)
La parole au Vice-président Viérin Marco.
Viérin M. (Aut)
Con questo emendamento richiamiamo la
legge n. 157 che definisce all'articolo 10, comma 1, che tutto il
territorio agro-silvo-pastorale nazionale è soggetto a
pianificazione faunistico venatoria. La richiesta che facciamo è
che anche queste aree siano inserite nei comprensori alpini, dopo
di che nei regolamenti interni dei comprensori si potrà definire la
questione.
Invece, lasciare fra parentesi in questo passaggio le parole:
"escluse le aree protette"
, mi sembra che non sia la cosa
più logica.
Président
Je soumets au vote l'amendement n° 1 présenté
par le Vice-président Viérin Marco:
Conseillers présents: 33
Votants: 7
Pour: 5
Contre: 2
Abstentions: 26 (Agnesod, Beneforti, Bionaz, Charles Teresa,
Cottino, Cuc, Curtaz, Ferraris, Fiou, Frassy, La Torre, Lavoyer,
Louvin, Martin, Nicco, Ottoz, Perrin, Perron, Piccolo, Praduroux,
Rini, Squarzino Secondina, Tibaldi, Vallet, Vicquéry, Viérin
D.)
Le Conseil n'approuve pas.
Il y a l'amendement n° 7 présenté par la Conseillère Squarzino
Secondina:
Emendamento n. 7 Paragrafo 5.2.
Criteri per la individuazione dei comprensori Alpini
A pagina 190, sostituire la prima frase con la seguente:
"Tenendo conto dei concetti di cui sopra, i Comprensori Alpini
di caccia coincidono quasi completamente con le Comunità
montane".
La parole à la Conseillère Squarzino Secondina.
Squarzino (PVA-cU)
Questo è uno degli emendamenti "clou",
nel senso che il testo usa un condizionale
"potrebbero
coincidere"
, ovvero il testo dice:
"Tenendo conto dei
concetti di cui sopra, i comprensori alpini di caccia potrebbero
coincidere quasi completamente con le comunità montane".
Intanto il
"potrebbero"
diventa quasi un periodo
ipotetico dell'irrealtà, perché quando anche in commissione ho
chiesto se potevano coincidere, se era questo l'obiettivo verso cui
il piano stava andando, mi è stato risposto di no. Quindi, a nostro
avviso, va tolto il condizionale
"potrebbero"
, che allontana
nel tempo in quanto possibilità più remota quello che dovrebbe
essere invece un obiettivo del piano, e sostituirlo con un
indicativo.
Qui apro una parentesi: è chiaro che gli "emendamenti Squarzino"
sono da intendersi "emendamenti Squarzino, Curtaz, Beneforti",
credo che il Presidente dica "Squarzino" per comodità e per
brevità. Abbiamo deciso di lasciare l'espressione
"coincidere
quasi completamente con le comunità montane"
, anche perché mi
sembra di aver capito che ci sono alcuni comuni che - così risulta
dalla tabella - potrebbero essere in una comunità piuttosto che in
un'altra.
E dato che ci siamo battuti perché nel dimensionamento non ci
fosse una rigidità dei confini, ma perché rispetto ai servizi che
dovevano essere attuati in quella comunità si tenesse conto della
realtà del territorio, faccio fiducia in questo caso a chi ha
formulato il piano, avendo detto
"quasi completamente"
con
le comunità montane.
È come se dicesse: questa è l'indicazione amministrativa, però
alcuni aggiustamenti sono già qui indicati, non sono proprio così
coincidenti. Quindi noi abbiamo lasciato questa espressione
"quasi completamente"
.
Président
Je soumets au vote l'amendement n° 7 présenté
par la Conseillère Squarzino Secondina:
Conseillers présents: 33
Votants: 26
Pour: 3
Contre: 23
Abstentions: 7 (Collé, Comé, Frassy, Lanièce, Marguerettaz,
Tibaldi, Viérin M.)
Le Conseil n'approuve pas.
Il y a les amendements n° 8 et n° 9 présentés par la Conseillère
Squarzino Secondina:
Emendamento n. 8 Paragrafo 5.2.
Criteri per l'individuazione dei Comprensori Alpini
A pagina 191, sopprimere i primi due capoversi, da
"L'istituzione dei C.A.?" a "? alcune specie (cinghiale)".
Emendamento n. 9 Paragrafo 5.2.
Criteri per la individualizzazione dei comprensori Alpini
A pagina 191, sopprimere la Tabella 5.2.2, Comprensori Alpini
con Giurisdizioni forestali e comuni, con la relativa Nota.
La parole à la Conseillère Squarzino Secondina.
Squarzino (PVA-cU)
Credo che possano essere votati insieme
gli emendamenti nn. 8 e 9, in quanto l'emendamento n. 9 è
conseguente all'emendamento n. 8; quindi io li illustro insieme.
Con questo emendamento intendiamo sopprimere dal piano
l'indicazione chiara dei tre comprensori.
Noi su questo non siamo d'accordo; non mi soffermo, non voglio
fare nessuna ironia sulle motivazioni che sono messe in premessa,
ma ritengo che qui si debba tener conto di tutto quello che il
piano ha detto e ha spiegato, e anche dei pareri autorevoli che
sono stati formulati non solo dall'Istituto nazionale della fauna
selvatica, ma anche da parte di cacciatori ai quali la Regione ha
fatto fare i corsi, quelli che riconosce come esperti, che ha
qualificato per dire che sono i più bravi perché hanno seguito
corsi di aggiornamento.
Ecco, questi cacciatori hanno chiesto fortemente che ci siano
almeno gli 8 comprensori e non i 3 comprensori, che vanificano
tutto quello che è stato detto nelle premesse scientifiche del
piano.
So che questo è il punto fondamentale su cui c'è l'impegno, ma
ci tornerò in un secondo momento; fra l'altro avrei piacere di
sentire ogni tanto anche i motivi per cui per ogni emendamento si
dice di no.
Président
Je soumets au vote les amendements n° 8 et 9
présentés par la Conseillère Squarzino Secondina:
Conseillers présents: 33
Votants: 26
Pour: 3
Contre: 23
Abstentions: 7 (Collé, Comé, Frassy, Lanièce, Marguerettaz,
Tibaldi, Viérin M.)
Le Conseil n'approuve pas.
Il y a l'amendement n° 4 présenté par le Vice-président Viérin
Marco, qui récite:
Emendamento n. 4 A pagina 191, Criteri per l'individuazione
dei comprensori alpini:
sostituire: "nel periodo di validità" con "nei primi due anni di
attuazione".
La parole au Vice-président Viérin Marco.
Viérin M. (Aut)
Voglio chiarire che questo emendamento è
legittimo, smentendo qualche collega che nella discussione di
alcuni minuti fa diceva che non era fattibile tecnicamente. È
fattibile tecnicamente, perché non chiediamo che il piano abbia la
durata di due anni, ma chiediamo che dopo i primi due anni di
attuazione del piano si vada ad una verifica basata sugli effetti
che lo stesso avrà prodotto in senso pratico!
Infatti se leggiamo tutta la frase che proponiamo:
"Al fine
di agevolare l'attuazione immediata della caccia programmata, si
ritiene quindi opportuno adottare nei primi due anni di attuazione
del presente piano una distribuzione del territorio regionale in
tre comprensori".
È chiaro che il piano ha una durata di cinque anni ed è chiaro
che la nostra proposta è quella di dire: nei primi due anni di
questi cinque proviamo come funzionano i tre comprensori e poi
obbligatoriamente verifichiamo se questa soluzione è la migliore, o
se dobbiamo andare a fare un discorso di comprensori numericamente
diverso.
Quindi non mettiamo in discussione la validità del piano, che
deve essere di cinque anni, come prevede la legge nazionale. Questo
volevo dire per essere capito dai colleghi che avevano avuto altre
sensazioni.
Aggiungo che questo emendamento andrebbe a dare maggior valore
all'ordine del giorno, che è stato impostato nei primi tre anni,
noi ne chiediamo due.
Non lo ritiriamo perché riteniamo che si debba inserire anche
nel piano l'obbligo di rivedere il piano faunistico; diversamente,
lasciando solo l'ordine del giorno, chi potrà rivedere questo
discorso sarà chi governerà nella prossima legislatura, cioè sarà
la Giunta, l'Esecutivo della legislatura 2003-2008 e non l'attuale!
Mentre quello che proponiamo noi, affida la responsabilità a questo
Esecutivo, a questa maggioranza, di andare a verificare questo
piano prima della scadenza del suo mandato, perché è troppo comodo
portare avanti delle cose e scaricare la verifica sulle spalle di
chi verrà! La verifica deve essere un impegno di chi oggi
governa!
Président
La parole à la Conseillère Squarzino
Secondina.
Squarzino (PVA-cU)
Per dire che voteremo questo
emendamento, perché va nella linea che abbiamo sostenuto e che
continuiamo a sostenere.
Nel momento in cui prendiamo per buono l'impegno di una
gradualità, questa gradualità va indicata nella propria scansione,
non può essere lasciata alla buona volontà dell'amministratore.
Probabilmente l'Assessore è convinto di essere ancora lui Assessore
nella prossima legislatura (e io glielo auguro cordialmente, in
quanto non ho nessun motivo per non augurarglielo), perché soltanto
con questa convinzione l'Assessore può prendersi questo impegno
politico.
Altrimenti, se non fosse convinto di essere Assessore la
prossima legislatura, non potrebbe onestamente prendersi l'impegno
politico di verificare la validità del piano fra tre anni, come ha
detto!
Président
Je soumets au vote l'amendement n° 4 présenté
par le Vice-président Viérin Marco:
Conseillers présents: 33
Votants: 13
Pour: 8
Contre: 5
Abstentions: 20 (Agnesod, Bionaz, Borre, Cerise, Cottino,
Ferraris, Frassy, La Torre, Lavoyer, Louvin, Martin, Ottoz, Perrin,
Piccolo, Praduroux, Rini, Tibaldi, Vallet, Vicquéry, Viérin D.)
Le Conseil n'approuve pas.
Il y a l'amendement n° 10 présentés par la Conseillère Squarzino
Secondina:
Emendamento n. 10 Paragrafo 5.2
Criteri per l'individualizzazione dei Comprensori Alpini
A pagina 191, nel secondo capoverso sostituire la frase:
"nel periodo di validità del presente Piano" con la seguente:
"nel primo anno di attuazione del presente Piano".
Je soumets au vote l'amendement n° 10 présenté par la
Conseillère Squarzino Secondina:
Conseillers présents: 33
Votants: 31
Pour: 8
Contre: 23
Abstentions: 2 (Frassy, Tibaldi)
Le Conseil n'approuve pas.
Il y a l'amendement n° 8 présenté par l'Assesseur Perrin, qui
récite:
Emendamento n. 8 A pagina 191 l'ultimo capoverso è sostituito
con il seguente: "Per una migliore gestione delle singole specie,
potranno essere individuate unità di gestione subcomprensoriali. La
gestione delle specie potrà anche essere condotta sinergicamente
fra comprensori".
Je soumets au vote l'amendement:
Conseillers présents: 33
Votants: 30
Pour: 27
Contre: 3
Abstentions: 3 (Beneforti, Curtaz, Squarzino Secondina)
Le Conseil approuve.
Il y a l'amendement n° 12 présenté par l'Assesseur Perrin, qui
récite:
Emendamento n. 12 Al capitolo 6, punto 6.1, pagina 200,
riguardo ai criteri per l'assegnazione dei cacciatori residenti,
aggiungere il punto n. 7 in questo modo:
7. Quantità e gravità delle sanzioni subite.
Je soumets au vote l'amendement:
Conseillers présents: 33
Votants: 30
Pour: 27
Contre: 3
Abstentions: 3 (Beneforti, Curtaz, Squarzino Secondina)
Le Conseil approuve.
Il y a l'amendement n° 13 présenté par l'Assesseur Perrin, qui
récite:
Emendamento n. 13 Al capitolo 6, punto 6.1, pagina 201,
riguardo ai criteri per l'assegnazione dei cacciatori non
residenti, aggiungere il criterio n. 6:
6. Quantità e gravità delle sanzioni subite.
Je soumets au vote l'amendement:
Conseillers présents: 33
Votants: 28
Pour: 28
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Nous avons à examiner deux amendements concernant le même point,
à savoir l'amendement n° 11 présenté par la Conseillère Squarzino
Secondina et l'amendement n° 3 présenté par le Vice-président
Viérin Marco, qui récitent respectivement:
Emendamento n. 11 Paragrafo 6.1
Densità venatoria e assegnazione dei cacciatori nei comprensori
Alpini
A pagina 201 sopprimere l'ultima frase del paragrafo, da "Al
fine di?" a "? appartenenza".
Emendamento n. 3 A pagina 200-201 punto 6.1.3. Distribuzione
percentuale di cacciatori
Togliere: al fine di rendere graduale l'attuazione del legame
cacciatore-territorio, si ritiene opportuno fissare nella prima
settimana di caccia il periodo in cui il cacciatore deve esercitare
l'attività venatoria nel C.A. di appartenenza.
La parole à la Conseillère Squarzino Secondina.
Squarzino (PVA-cU)
Anche questo è il secondo punto
importante del piano, perché in queste tre righe viene vanificato
il fatto che ci sono tre comprensori, che consentono un legame, se
pur molto labile, fra cacciatore e territorio. Ma la cosa più grave
è che il legame con il proprio comprensorio è previsto solo per la
prima settimana!
In questo modo il piano dice chiaramente che negli altri tre
quarti o quattro quinti del calendario venatorio è possibile
considerare la Valle d'Aosta un unico comprensorio. In questo modo
si va contro quello che la legge indica, come già dicevo
stamattina, e secondo me questo può essere impugnato per
illegittimità.
Président
La parole au Vice-président Viérin Marco.
Viérin M. (Aut)
Abbiamo motivazioni diverse al riguardo;
le nostre motivazioni sono basate sul fatto che già in discussione
generale avevamo detto all'Assessore che avremmo preferito vedere
maggiore chiarezza, cioè se si tratta di fare una scelta fra i tre
comprensori, gli otto o l'unico comprensorio, bisogna avere il
coraggio di fare questa scelta e di portarla a compimento.
Posso capire che l'Assessore abbia dovuto trovare una via
d'uscita, mi perdoni l'Assessore per l'utilizzo di questo termine,
di cui sicuramente capirà il significato; noi riteniamo che se
prova deve essere - ed è per quello che avevamo proposto anche i
due anni di prova - prova sia fino in fondo, perché non possiamo
accettare più comprensori per sette giorni e dopo un comprensorio
unico per circa nove settimane.
La nostra preoccupazione è che facendo così creeremo ancora più
confusione, creeremo ancora più incomprensione. Oltretutto sappiamo
bene che nei primi 8-9 giorni il tetto massimo, fissato per i
prelievi soprattutto degli ungulati, viene raggiunto. Quindi questo
inserimento è quasi uno "specchietto per le allodole" ed è per
questa ragione che ne avevamo chiesto la soppressione.
Président
La parole à l'Assesseur à l'agriculture et aux
ressources naturelles, Perrin.
Perrin (UV)
Credo di aver sufficientemente motivato nel
corso della discussione questa scelta. Volevo solo precisare che
con questo non si dice che nel restante periodo esiste un unico
comprensorio, assolutamente, non è detto questo! Sono fissati i tre
comparti alpini, ma si dice solo che il cacciatore può anche andare
a cacciare su un altro comprensorio dopo la prima settimana.
Il che mi sembra che da un punto di vista del contenuto sia
molto, molto diverso. Quindi noi abbiamo rispettato la legge perché
abbiamo istituito i comparti.
Président
Je soumets au vote en même temps, puisqu'ils ont
le même contenu, les amendements n° 11 présenté par la Conseillère
Squarzino Secondina et n° 3 présenté par le Vice-président Viérin
Marco:
Conseillers présents: 33
Votants: 25
Pour: 8
Contre: 17
Abstentions: 8 (Cerise, Frassy, La Torre, Lavoyer, Martin,
Piccolo, Rini, Tibaldi)
Le Conseil n'approuve pas.
Il y a l'amendement n° 14 présenté par l'Assesseur Perrin, qui
récite:
Emendamento n. 14 Al capitolo 6, punto 6.2, ai criteri per la
definizione della residenza venatoria, aggiungere il criterio n.
7:
7. Quantità e gravità delle sanzioni subite.
Je soumets au vote l'amendement:
Conseillers présents: 32
Votants: 28
Pour: 28
Abstentions: 4 (Beneforti, Curtaz, Frassy, Squarzino
Secondina)
Le Conseil approuve.
Il y a l'amendement n° 9 présenté par l'Assesseur Perrin, qui
récite:
Emendamento n. 9 A pagina 202 (Organi di gestione e loro
compiti) sostituire le parole: " si ritiene che la gestione
amministrativa, di coordinamento, di formazione e informazione dei
CA possa essere svolta dal Comitato regionale per la gestione
venatoria;" con "si ritiene che nelle more di formazione e di
funzionamento dei comprensori alpini, l'attività, la gestione
amministrativa, il coordinamento, la formazione e l'informazione
degli stessi possano essere svolti dal Comitato per la Gestione
venatoria".
La parole au Vice-président Viérin Marco.
Viérin M. (Aut)
Sembra strano, però fino ad ora abbiamo
votato come gruppo degli Autonomisti gli emendamenti presentati
dall'Assessore; ma solo perché sono emendamenti migliorativi
rispetto al testo in discussione.
Ho chiesto la parola su questo emendamento, e parlerò anche in
merito agli emendamenti 10 e 11 che andremo a votare dopo, perché
in senso più generale sono i tre emendamenti sui quali ci troviamo
più d'accordo, proprio perché nella discussione di stamani abbiamo
messo fra i punti interrogativi di questo piano l'aspetto del
decentramento, la necessità di staccare alcune funzioni dalle
strutture regionali affidandole ai cacciatori, agli agricoltori e
quindi ai comparti alpini che andiamo a formare.
Dicevo, ci troviamo d'accordo con questi tre emendamenti: il
nono, il decimo e l'undicesimo, ma soprattutto il nono, là dove si
dice che
"si ritiene che nelle more di formazione e di
funzionamento?",
cioè se proprio i comprensori alpini non
funzionassero, in quel caso l'Amministrazione regionale andrebbe a
definire le cose. Mentre nella proposta del piano era proprio
l'Amministrazione regionale che andava a ricoprire anche questo
ruolo. Così come nel decimo viene aggiunto:
"? predisposto
dall'organo di gestione del comprensorio alpino, sulla base di
direttive emanate dal comitato?",
quindi vengono perlomeno
staccate alcune funzioni del Comitato regionale e assegnate
direttamente ai comprensori alpini.
Président
Je soumets au vote l'amendement n° 9 présenté
par l'Assesseur Perrin:
Conseillers présents: 33
Votants: 28
Pour: 28
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Il y a l'amendement n° 2 présenté par le Vice-président Viérin
Marco, qui récite:
Emendamento n. 2 A pagina 202, punto 6.3. Natura e compiti
dei comprensori alpini: al capoverso i comitati di gestione dei
C.A. saranno composti da:
Togliere: "un rappresentante della struttura regionale
competente in materia di fauna selvatica".
La parole au Vice-président Viérin Marco.
Viérin M. (Aut)
Questo nostro emendamento tocca l'aspetto
che richiamavo prima, cioè i comprensori alpini, i comitati di
gestione. Qui chiediamo che il rappresentante della struttura
regionale competente in materia di fauna selvatica non ci sia, come
d'altronde non è previsto dalla legge n. 157, proprio per dare più
libertà e decentramento alla futura gestione dei comprensori
alpini.
Inserire anche lì un controllore, perché noi lo vediamo come
controllore, dell'Assessorato, ci pare una cosa non logica rispetto
agli obiettivi che vengono dichiarati per il prossimo futuro.
La legge è molto chiara al riguardo, Assessore: il 60 percento
dei componenti e dei rappresentanti di strutture locali, delle
associazioni professionali e agricole maggiormente rappresentative
a livello nazionale e delle associazioni venatorie nazionali, il 20
percento dei componenti è costituito dai rappresentanti di
associazioni di protezione dell'ambiente e il 20 percento da
rappresentanti di enti locali.
Quindi se si aggiunge un altro componente, i componenti
diventano 11 e il rispetto della percentuale non esiste più!
Pertanto chiediamo che questo emendamento venga accolto, per
evitare anche problemi di illegittimità!
Président
La parole à l'Assesseur à l'agriculture et aux
ressources naturelles, Perrin.
Perrin (UV)
Per dire che la "157" dà degli indirizzi che
abbiamo rispettato nelle percentuali delle rappresentanze delle
diverse categorie. La funzione del competente in materia di fauna
selvatica rappresentante della struttura regionale è una funzione
tecnica, che abbiamo voluto aggiungere come supporto tecnico alla
struttura di gestione del comparto alpino.
Président Je soumets au vote l'amendement n° 2 présenté par le
Vice-président Viérin Marco:
Conseillers présents: 33
Votants: 17
Pour: 5
Contre: 12
Abstentions: 16 (Beneforti, Bionaz, Charles Teresa, Curtaz,
Frassy, La Torre, Lavoyer, Martin, Ottoz, Perrin, Piccolo,
Praduroux, Rini, Squarzino Secondina, Tibaldi, Viérin D.)
Le Conseil n'approuve pas.
Il y a l'amendement n° 10 présenté par l'Assesseur Perrin, qui
récite:
Emendamento n. 10 A pagina 203 - 3° capoverso, sostituire la
frase: "L'attività dei comprensori alpini sarà disciplinata da
apposito regolamento predisposto dal Comitato regionale per la
gestione venatoria e approvato?" con: "L'attività dei comprensori
alpini è disciplinata da apposito regolamento predisposto
dall'organo di gestione del Comprensorio alpino, sulla base di
direttive emanate dal Comitato regionale per la gestione venatoria
?"
Au sujet de cet amendement je signale une correction de forme,
il faut supprimer les mots
"? e approvato?"
dans la première
partie de l'alinéa, donc 3° capoverso, sostituire la frase:
"L'attività dei comprensori alpini sarà disciplinata da apposito
regolamento predisposto dal Comitato regionale per la gestione
venatoria?"
, on s'arrête à ce point-là, con
"L'attività dei
comprensori alpini sarà disciplinata da apposito regolamento
predisposto dall'organo di gestione del Comprensorio alpino, sulla
base di direttive emanate dal Comitato regionale per la gestione
venatoria ?"
Je soumets au vote l'amendement:
Conseillers présents: 33
Votants: 28
Pour: 28
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Il y a l'amendement n° 11 présenté par l'Assesseur Perrin, qui
récite:
Emendamento n. 11 A pagina 203 - il 5° capoverso (Le
risorse?) è sostituito dal seguente: "Alla luce delle indicazioni
del presente piano le competenze, i ruoli e le risorse per il
funzionamento degli organi di gestione sono ridefinite con legge
regionale".
Je soumets au vote l'amendement:
Conseillers présents: 33
Votants: 28
Pour: 28
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
La parole au Vice-président Viérin Marco pour explication de
vote.
Viérin M. (Aut)
Questa giornata è stata dedicata da questo
Consiglio all'esame del piano faunistico. Ritengo che a prescindere
dalle posizioni, come diceva prima l'Assessore Perrin, ci sia stato
un confronto, anche se non del tutto approfondito e non del tutto
completo.
È chiaro che personalmente non abbiamo competenze e specifiche
esperienze in questo settore e ognuno di noi ha dovuto avvalersi,
per affrontare questa tematica, di persone che conoscono sia il
mondo agricolo, che il mondo venatorio, che il mondo
ambientalista.
L'Assessore ha prestato attenzione a quello che hanno detto i
consiglieri, ma questa attenzione è stata determinata anche da
alcuni dubbi che l'Assessore ha confermato di avere, e questo va a
suo merito perché mi risulta che non abbia calcato la mano nel dire
che questo piano è perfetto.
Ci sono dei problemi e i problemi possono essere affrontati.
Però noi speravamo che ci fosse più coraggio; i nostri emendamenti
non accolti, l'ordine del giorno è stato preferito a una modifica
del testo del piano faunistico, sono tutte piccole cose che ci
lasciano qualche preoccupazione.
Lei, Assessore, ha detto che i comparti alpini devono avere
l'autonomia; se non fossero stati proposti degli emendamenti in
aula, che noi abbiamo votato, sarei stato molto più critico, come
ero stato molto critico in discussione generale. Con questi due o
tre emendamenti abbiamo dato loro solo più respiro rispetto alla
proposta originaria.
Sulle oasi, è stato seguito il deliberato di quella mozione da
noi presentata e approvata nel 1998 da questo Consiglio, si è
quindi cominciato a ragionare sulle oasi in maniera diversa. Però
avevamo anche chiesto di inserire il principio di autosufficienza,
cioè che alcune oasi fossero destinate proprio per compensare i
costi del mantenimento della fauna selvatica.
Ho visto che nel suo emendamento lei ha tolto, per adesso,
l'indicazione di chi dovrà pagare i costi di gestione dei comitati
dei comprensori alpini, rimandando il tutto ad una futura legge
regionale.
Io chiederei vivamente all'Assessore che, quando analizzeremo
questa normativa, si pensi di fare come è stato fatto in Francia,
dove questi enti si autofinanziano, perché non è neanche giusto che
sia il mondo venatorio ad essere responsabile di tutti i danni, non
è neanche giusto che sia il mondo venatorio a dover sostenere tutti
i costi di gestione dei comprensori alpini, così come non è giusto
che sia l'Amministrazione regionale a sostenere completamente tali
costi, perché tutti devono essere responsabilizzati!
Lei, in merito all'apertura del prelievo sulle specie dello
stambecco e della marmotta, ha confermato quello che abbiamo detto
in discussione generale, cioè lei ha detto testualmente che:
"se
la volontà politica andrà in questa direzione",
sarà possibile
fare dei prelievi selettivi di stambecco e marmotta. Spero che
questa "volontà politica" ci sia, però ad oggi questa volontà non
la vediamo, perché riteniamo che ormai proprio per tutelare la
nostra fauna non si possa andare avanti con delle oasi che tutti
gli anni collassano, dove subentrano delle malattie, oasi che si
lasciano all'incuria e all'abbandono, quasi a dire: "non tocchiamo
l'ambiente, tanto va bene così!".
Noi abbiamo un'idea molto diversa rispetto ai Verdi su questo
aspetto, cioè i beni che sono stati dati a questo mondo, bisogna
utilizzarli, utilizzarli con una valutazione molto attenta, ma
bisogna utilizzarli e non sprecarli! Sui Lagomorfi lei ha
confermato la nostra preoccupazione nel dire che è una specie
difficile e che è vero che sono stati utilizzati degli elementi, se
elementi sono o si possono considerare, derivanti dal prelievo
venatorio. Ha anche detto che esistono degli studi che hanno dato i
risultati che hanno dato, e che quindi presumo non hanno potuto
dare delle reali indicazioni per fare dei rilievi e delle analisi
concrete. Di questo siamo alquanto preoccupati, perché non andare
ad esaminare alcune specie di questo tipo perché non si sono
reperiti dei dati diversi rispetto a quelli del prelievo venatorio,
ci sembra sminuente! Sono convinto che su queste specie si debba
fare un ragionamento di tipo diverso, se veramente vogliamo capire
che densità c'è in Valle d'Aosta di tali specie e cosa si dovrebbe
fare.
In sintesi, riteniamo che con gli emendamenti qualcosa sia stato
migliorato rispetto al testo che ci è stato presentato. Quando
siamo entrati in quest'aula stamani, l'idea era di votare contro il
provvedimento; ma dopo gli emendamenti che lei ha presentato e che
noi abbiamo votato spiegandone le motivazioni: ci asterremo dal
votare questa legge perché non abbiamo comunque intravisto né
alcuni obiettivi chiari e neanche una puntuale analisi di questo
piano.
Cioè la maggioranza non ha voluto dare certezze nel verificare
puntualmente come procederà la conduzione del piano faunistico; ha
preferito rifugiarsi in un ordine del giorno, una strada che non
riteniamo corretta perché, se possiamo condividere, in parte, il
lavoro svolto, avremmo però voluto un momento più puntuale di
verifica senza scaricarlo alla prossima legislatura! Infatti i tre
anni messi nell'ordine del giorno che la maggioranza ha approvato
significa che tale verifica si potrà fare nella prossima
legislatura, quando non sappiamo chi governerà, quindi è rimandare
questa decisione ad altri!
Un'altra motivazione è che l'obiettivo finale del piano ci pare
più che voler gestire la fauna, voler gestire il mondo venatorio.
Questo emerge in alcuni passaggi in maniera chiara. Questa
preoccupazione noi ce l'abbiamo, perché in alcuni emendamenti
alcune questioni sono state rinviate ad una futura legge regionale,
e solo allora potremo meglio capire se questa nostra paura esiste
realmente oppure è solo una nostra sensazione! Ma fino a quel
momento, quando andremo a definire con legge regionale e con
regolamento il funzionamento dei comprensori alpini, non possiamo
che esprimere un voto di astensione.
Président
La parole au Conseiller Cerise.
Cerise (UV)
Non so se cominciare questo mio intervento
chiedendo scusa a questa Assemblea se oggi sono venuto qui con una
relazione, che poi non l'ho chiamata così, l'ho definita una serie
di considerazioni sul piano faunistico, dal taglio molto tecnico,
così mi pare sia stata definita.
È una lezione per la mia presunzione, perché avevo creduto
invece di aver fatto un intervento con delle aperture di tipo
politico.
Quindi chiedo scusa se ho trascinato i colleghi di questa
Assemblea verso una discussione piuttosto bassa, anziché
proiettarla nelle stratosfere della politica.
È che questo è un argomento molto tecnico e ancora di più in
futuro le indicazioni di questo piano faunistico si confronteranno
con il quotidiano, con le amministrazioni degli enti locali, con
persone che hanno una visione diversa e soprattutto si
confronteranno con chi la caccia la esercita con queste regole e
con chi la caccia la deve controllare in tutti i suoi aspetti; cioè
non solo che venga esercitata in una maniera corretta, ma anche per
quanto riguarda i suoi effetti.
Da questo punto di vista devo ribadire che l'applicazione di
questo piano qualche problema lo porrà.
Peraltro i due punti nodali che stamani mi hanno fatto dire che
avevo delle riserve sull'approvazione del piano non sono stati
rimossi, nel senso che siamo rimasti ai tre comprensori per un
periodo abbastanza lungo e il problema della mobilità è rimasto
quello che era.
Direi però una cosa inesatta se non dicessi che questa
Assemblea, o quanto meno una gran parte di questo Consiglio
regionale non ha preso in considerazione tutta una serie di
aperture, di opportunità e anche di indicazioni che vanno nella
direzione di migliorare l'assetto complessivo del piano.
È stato detto che questo ordine del giorno è "aria fritta" e che
poteva essere un "escamotage" per convincermi a dare il mio assenso
a questo strumento. Può essere, non entro in questo tipo di
valutazione perché forse, se fossi stato nei panni di chi l'ha
fatta, l'avrei fatta anch'io! La ritengo anche intelligente.
Ci sono però alcuni passaggi nell'ordine del giorno che meritano
qualche considerazione. Il primo è che comunque sia i cinque anni
sono diventati tre e questo mi pare già un fatto positivo, cioè c'è
un impegno almeno in questi tre anni di monitorare quello che
succede e di prendere in considerazione l'opportunità di fare delle
modifiche.
Se questo lo si legge con il disposto dell'articolo 5, comma 2
della legge n. 64, là dove si dice che il piano può essere nel
corso del quinquennio modificato, credo che un'apertura qua ci sia.
Intanto c'è la volontà di modificarlo, e poi io leggo questi tre
anni come un limite che può essere interpretato come un voler stare
a vedere cosa succede fuori. Perché io non credo che l'applicazione
di questo piano sarà fuori così indolore, ci saranno delle
reazioni!
Il punto 3 dell'ordine del giorno mi sembra molto interessante,
là dove si dice che:
"le principe du rapport chasseur-territoire
et la discipline de la mobilité relative soient correctement
appliqués".
Questo è un impegno che si rifà molto ai
comportamenti dei cacciatori e del mondo venatorio.
Ci sono stati degli emendamenti, presentati dal gruppo Verde in
particolare, ma anche dagli Autonomisti, che da un mio punto di
vista sarebbero stati accettabili, li avrei anche condivisi, se non
fosse che in un certo tipo di ottica finivano per rispondere a quel
proverbio veneto che dice
"È peggio il tacon che il buso",
nel senso che o si va a rivedere un certo tipo di impianto, oppure
andare a modificare qualcosina evidentemente il discorso non regge.
Vi devo fare partecipi di una mia intima delusione, che potrà non
essere importante, ma non è la prima volta che il Consiglio
regionale parla di caccia e di questi problemi, e sempre questi
problemi, fuori, sono molto conflittuali.
Mi aspettavo di vedere qua una tribuna piena di cacciatori,
soprattutto di quelli che erano molto critici, e invece ho dovuto
notare che la partecipazione è stata piuttosto scarsa. Questo vuol
dire che nel mondo venatorio c'è una certa sofferenza, una certa
incapacità ad essere presenti nel momento in cui si guarda ai loro
problemi e risponde a quella filosofia di cui parlavo stamani. Cioè
da questo piano faunistico in fondo, o dalle decisioni che sono
state prese in tale piano, si sente molto la mancanza di una
capacità di essere protagonisti da parte del mondo venatorio
valdostano del proprio futuro. Colgo una provocazione nelle parole
del Consigliere Curtaz, ma la colgo in senso positivo, quando ha
detto che questo ordine del giorno lascia il tempo che trova.
Questo è vero nella misura in cui siamo assenti, Consigliere
Curtaz, perché questo ordine del giorno, soprattutto nel punto 3, è
un ottimo strumento per far diventare i consiglieri regionali non
solo coloro che devono controllare che la Giunta mantenga l'impegno
che ha assunto qua, ma addirittura coloro che, là dove si dicono
certe cose, possono provocare il Governo perché riveda anche
radicalmente le indicazioni di questo piano e modificarle, al di là
di una scadenza di tipo temporale.
Questa è la mia speranza e vi posso assicurare che cercherò di
essere interprete di quello che succederà fuori da quest'aula per
quanto riguarda l'applicazione del piano, e là dove rileverò che ci
sono delle incongruenze tali che possono anche essere riportate a
questo ordine del giorno, ma soprattutto tali da rendere faticoso o
impraticabile un esercizio venatorio corretto e secondo i principi
della legge, mi farò interprete di portare in questa Assemblea
delle proposte che vanno in quella direzione.
Detto questo, annuncio che voterò questo piano perché sono
convinto che è uno strumento indispensabile per cominciare a fare
un discorso serio sulla caccia in Valle d'Aosta.
Président
Je soumets au vote le plan cynégétique d'après
la correction pour les années 2001-2006:
Conseillers présents: 34
Votants: 27
Pour: 24
Contre: 3
Abstentions: 7 (Collé, Comé, Frassy, Lanièce, Marguerettaz,
Tibaldi, Viérin M.)
Le Conseil approuve.
