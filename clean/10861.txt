Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1854 del 14 febbraio 1991 - Resoconto
OGGETTO N. 1854/IX - Presa d’atto della
petizione concernente: "Richiesta di ristrutturazione della Torre
dei Signori di Porta Sant’Orso sita in piazza Porte
Pretoriane".
Presidente: Do lettura della missiva presentata dal signor Mauro
Caniggia, presidente dell’associazione artistica e
culturale "Secessione", iscritta al punto 26
dell’ordine del giorno.
MISSIVA
L’associazione artistica e culturale
"Secessione", considerato l’articolo n. 36 del
Regolamento interno del Consiglio regionale, presenta
all’Amministrazione della Regione Autonoma della
Valle d’Aosta una petizione per chiedere la
ristrutturazione della Torre dei Signori di Porta
Sant’Orso sita ad Aosta in piazza Porte
Pretoriane.
Si allega inoltre la petizione composta da 241 firme ed il
certificato di residenza del sig. Mauro Caniggia, presentatore
della proposta.
Testo della petizione:
L’associazione artistica e culturale "Secessione"
vuole presentarsi promotrice di una iniziativa particolare, di un
progetto indirizzato verso la ristrutturazione della Torre dei
Signori di Porta Sant’Orso in Aosta.
La "Secessione" è consapevole del fatto che, se tale edificio
non venisse ristrutturato si perderebbe una costruzione di grande
interesse storico, un monumento purtroppo misconosciuto dalla
maggioranza della popolazione valdostana.
Si potrebbe intervenire sull’edificio
risistemando parzialmente il piano terra mentre sarebbe necessaria
una ristrutturazione generale dei due piani superiori, dotando
inoltre la struttura di servizi igienici e di un impianto di
riscaldamento.
E’ nostro intento presentare questa proposta che
vorrebbe porre la Torre in questione quale sede di una sorta di
centro culturale, un primo passo verso il cosiddetto "palazzo della
cultura" o centro polivalente che tutti prospettano e che, si
spera, in futuro dovrebbe sorgere ad Aosta.
Per quanto concerne l’utilizzo
dell’edificio, il piano terra e il primo piano
potrebbero essere adibiti come spazio espositivo e di varie
associazioni che si occupano di arte e cultura.
La "Secessione" attraverso la seguente raccolta di firme degli
associati e di tutti coloro che condividono questo nostro progetto,
vuole proporre all’Amministrazione regionale questa
sua iniziativa chiedendole di intervenire prontamente.
Presidente:
Colleghi Consiglieri, la mia relazione, come
avviene sempre in casi del genere, si limita a ricordare che ora
viene sottoposta all’esame del Consiglio la
petizione che ho appena letto, che è stata presentata il 30 ottobre
e che ognuno di voi ha in allegato all’ordine del
giorno, insieme ai pareri e a tutta la documentazione ad essa
connessa.
Ha chiesto la parola l’Assessore al Turismo,
Urbanistica e Beni culturali, Pascale; ne ha facoltà.
Pascale (PSI):
Vorrei aggiungere un ulteriore dato alla
risposta che avevo dato alla Presidenza del Consiglio, nella quale
è scritto che è intendimento dell’Assessorato
iniziare i lavori di restauro della torre durante
l’anno in corso.
Ebbene, ora posso dire che abbiamo già approvato in sede di
Giunta il piano della Sovraintendenza, che sarà sottoposto
all’esame del Consiglio regionale.
Nell’ambito di questo piano-lavori è previsto il
primo lotto dei lavori di ristrutturazione della Porta
Praetoria.
Presidente:
Ha chiesto la parola il Consigliere
Rollandin; ne ha facoltà.
Rollandin (UV):
Seulement pour demander, à propos de la
réponse au-delà de l’intégration qui a été faite par
l’Assesseur que je remercie au deuxième alinéa
l’on dit: "Detti lavori sono finalizzati, da una
parte, al recupero funzionale dell’edificio quale
sede di piccole manifestazioni culturali e,
dall’altra, quale accesso alla visita del complesso
monumentale della Porta Praetoria". Je crois que là, si
j’ai bien compris, on se réfère au projet qui avait
déjà été présenté, il y a longtemps, et qui prévoyait la
possibilité de rendre accessible à la visite, tant la tour des
seigneurs de Quart que les autres bâtiments.
Je ne sais pas si le projet a eu par la suite un développement,
car le parcours qui permettait le passage d’un
bâtiment à l’autre, était tout à étudier. Je
voudrais seulement souligner cet aspect, car il
s’agit d’un problème à approfondir
pour le fait qu’il existe des questions liées,
d’un côté à l’activité existante et
d’un autre côté à une étude qui doit encore être
faite.
Je crois qu’il faut au moins éclaircir ce thème
et pour le reste on ne peut que apprécier le sens de cette
pétition. A mon sens, la réponse va dans le sens
d’accepter, au moins pour une partie, de donner une
suite à ce discours; tout de même il existe des perplexités et des
difficultés, pour donner un parcours qui soit selon les règles
existantes. N’oublions pas que la législation
italienne, pour ce qui est des vieux bâtiments, est plutôt
difficile à adapter. C’est une des raisons pour
lesquelles la tour des seigneurs des Quart n’a pas
eu jusqu’à présent une utilisation. On dit
justement, qu’on ne pourra jamais donner une
utilisation à haut niveau compte tenu des limites du bâtiment
même.
Je tiens à souligner que nous suivons avec attention ce thème
qui va s’insérer dans un thème plus important qui si
j’ai bien compris devrait se rattacher au discours
qui a déjà été présenté de la visite du parcours, concernant la
ville d’Aoste et le discours des bâtiments médiévaux
et romains. Merci.
Presidente:
Ha chiesto la parola il Consigliere Mafrica;
ne ha facoltà.
Mafrica (PCI):
Vorrei sapere se il progetto di recupero
riguarda l’intero edificio, cioè tutti i piani e la
torre, e che risposta si dà all’esigenza di una sede
per le associazioni culturali.
Presidente:
Ha chiesto la parola
l’Assessore al Turismo, Urbanistica e Beni
culturali, Pascale; ne ha facoltà.
Pascale (PSI):
Il progetto di restauro è complessivo e
presenta appunto le difficoltà cui ha fatto cenno il Consigliere
Rollandin, tant’è che nel piano lavori del 1991 è
previsto solo il primo lotto dei lavori, a cui probabilmente ne
seguirà un secondo, ma bisognerà studiare attentamente tutta la
progettazione.
Per quanto riguarda la risposta da dare non solo
all’associazione che ha sottoscritto la petizione,
ma a tutte le associazioni culturali, c’è da dire
che il problema è molto ampio, perché è da anni che si discute di
una sede per le associazioni culturali, per le quali in un primo
momento era stata prevista una parte del centro Saint-Bénin, che
poi è stata rimessa in discussione dal consiglio regionale, che con
una propria decisione aveva deliberato di trasferirvi il consiglio
stesso. Anche quest’ipotesi non si è rivelata
fattibile, per cui si è ancora in una fase di attesa. Colgo
l’occasione per sollecitare la Presidenza del
Consiglio a riproporre il problema, perché i lavori del centro
Saint-Bénin sono fermi in attesa di una nuova decisione del
consiglio regionale.
Al di là della decisione sul centro Saint-Bénin, il problema di
una sede per tutte le associazioni culturali, forse potrà essere
risolto nell’ambito di quel centro polifunzionale
che questa Giunta e questa maggioranza intendono creare
nell’area dell’ex "Puchoz"; forse in
quell’ambito potrebbe trovare una soluzione anche
questo problema che riguarda tutte le associazioni culturali.
Presidente:
Ha chiesto la parola il Consigliere
Rollandin; ne ha facoltà.
Rollandin (UV):
Je dois dire que, d’après
la réponse de l’Assesseur, on comprend encore mieux
les raisons qui étaient à la base des choix, qu’on
avait faits il y a longtemps pour ce qui est des décisions à
prendre, pour les différentes associations culturelles là où on
avait prévu le Saint-Bénin...
(...Interruption...)
...Je tiens à souligner que, au moment où le conseil régional
avait, par la suite, modifié cette décision, on avait, mis en
évidence qu’il fallait se rappeler des intentions,
avec lesquelles l’établis-sement de Saint-Bénin
avait été créé et les respecter, c’est-à-dire
qu’il doit être lié à des aspects et à une activité
culturelle, car les documents de 1786 sont là. Après une longue
enquête, on a vu que c’était finalement ce qui
s’est passé. En effet, on ne peut pas prévoir une
utilisation différente et par conséquent je partage entièrement ce
que M. Pascale vient de dire, de donner suite au projet
qu’on avait déjà prévu et de décider finalement
d’obtenir les salles nécessaires pour les
différentes associations, selon le projet qui avait déjà été
discuté il y a longtemps.
Presidente:
Ha chiesto la parola
l’Assessore al Turismo, Urbanistica e Beni
culturali, Pascale; ne ha facoltà.
Pascale (PSI):
Non mi dovete far dire le cose che non ho
detto. Io non ho detto di riprendere il vecchio progetto, ma ho
detto che sarebbe opportuno che il Consiglio regionale si
pronunciasse sulla destinazione del Centro Saint-Bénin: può
trattarsi della vecchia destinazione o di
un’altra...
Presidente:
Colleghi Consiglieri, non voglio intervenire
nel dibattito, ma mi corre l’obbligo di dirvi che
sta andando in porto una decisione del consiglio regionale. Sono
stati fatti degli studi di fattibilità, che sono stati esaminati
dall’Ufficio di Presidenza, che li ha inoltrati alla
Presidenza della Giunta regionale, per gli ulteriori provvedimenti
di sua competenza. Finché il consiglio non cambia idea,
l’Ufficio di Presidenza del consiglio regionale
percorre quella strada.
Per adesso il consiglio non ne sa niente, perché la Presidenza
della Giunta regionale deve stabilire i piani di fattibilità ed i
relativi stanziamenti per le necessarie opere, per il trasferimento
degli uffici della Presidenza del consiglio nel Saint-Bénin, come è
stato deciso dal consiglio regionale. Quest’ultimo è
anche padrone di cambiare idea, ma, finché non la cambia, questa è
la strada che viene percorsa dall’Ufficio di
Presidenza.
Comunque, questo argomento non è iscritto
all’ordine del giorno e non riguarda la Torre dei
Signori di Quart, per cui io vi richiedo se ci sono altri
pronunciamenti sull’oggetto n. 26....
Bene, allora il Consiglio prende atto.
Il Consiglio prende atto della petizione e della
documentazione ad essa relativa
***
