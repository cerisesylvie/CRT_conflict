Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 330 del 15 dicembre 1972 - Resoconto
OGGETTO N. 330/72 - Concessione di assegni e sussidi di
studio a studenti universitari, meritevoli e bisognosi, per l'anno
accademico 1972-1973.
Lustrissy (D.P.)
-  In base all'accordo che c'è
stato come tutti gli anni con l'Associazione degli studenti
universitari e la discussione che è avvenuta in seno alla
Commissione consiliare Pubblica Istruzione, come l'anno scorso, si
riporta il bando che prevede più o meno le stesse norme, con questa
differenza: che quest'anno il presalario anche in considerazione
del fatto che a Torino le cose vanno a rilento, il presalario viene
sempre erogato alla fine, quando va bene, dell'anno accademico, noi
pensiamo di anticiparlo, salvo poi il rimborso a presalario
liquidato da parte dell'Ufficio Assistenza dell'Università, così
daremo la possibilità ai nostri studenti universitari di
beneficiare subito del presalario e di non correre di perdere
l'anno accademico per il mancato presalario da parte dell'Ufficio
competente.
Chinchéré
(P.C.I.)
- Brevemente, con questa
proposta di delibera che l'Assessore alla Pubblica Istruzione porta
all'eventuale ratifica del Consiglio è il risultato del lavoro
della Commissione Pubblica Istruzione per quanto riguarda
l'assistenza e dei contributi abbastanza massicci, basta guardare
gli importi individuali e l'importo globale della delibera, agli
studenti universitari valdostani.
Il Lavoro della Commissione è stato indubbiamente un lavoro
interessante perché si è instaurato, forse per la prima volta tra
l'Assessorato e l'Associazione degli studenti universitari, un
rapporto estremamente corretto e di fattiva collaborazione,
dimostra altresì questa proposta di delibera che il problema della
scuola in valle d'Aosta trova tutto quello spazio che è giusto che
abbia e però vorrei che l'Assessore puntualizzasse anche un altro
elemento: che il lavoro della Commissione non è stato solo quello
di dare le borse di studio agli studenti universitari valdostani,
ma c'è stato anche un grosso dibattito su un superamento dei
sussidi, vi è stato un grosso dibattito che mirava a far cessare
questa forma di intervento regionale per affrontare un problema più
in generale che è quello del presalario e la Commissione sul
discorso presalario, anche se di differenziava poi sul come doveva
essere dato, si era trovata sostanzialmente d'accordo
Noi vorremmo sapere se l'Assessore ha intenzione di portare a
termine questo discorso e se di questo discorso del presalario ci
sarà già traccia nel prossimo bilancio regionale; noi naturalmente
per quanto riguarda questa delibera voteremo a favore.
Lustrissy (D.P.)
- Il problema è questo: non è che solo
da questo anno l'Assessorato alla Pubblica Istruzione abbia
interpellato l'Associazione degli studenti universitari, almeno mi
ricordo da quando sono Assessore tutte le volte che si è trattato
di discutere il bando di concorso relativo all'assegnazione del
presalario, dell'assegno di studio agli studenti universitari si è
sempre discussa la cosa tra Commissione consiliare e Associazione
studenti universitari pertanto non è la novità di quest'anno.
Riguardo al problema più in generale, come dissi prima, si
tratta di superare una fase di impasse che blocca molte volte
l'attività dei nostri studenti universitari, perché è legata
soprattutto ai ritardi, ripeto, con i quali l'Ufficio Assistenza
scolastica dell'Università liquida il presalario a chi ne ha
diritto, questo comporta dei gravi disagi per gli studenti
stessi.
In base alla discussione che si è svolta abbiamo deciso
quest'anno di anticipare l'erogazione del presalario salvo rimborso
poi a salario percepito da parte dell'Ufficio competente.
Per quanto riguarda il futuro, la discussione relativa poi
all'assetto definitivo sarà il frutto delle riunioni che ancora ci
saranno tra Commissione consiliare e Associazione studenti
universitari, perché il problema è ancora aperto, non si è ancora
trovata una soluzione, il bilancio regionale dà a noi la
possibilità di erogare in qualsiasi momento questo assegno a titolo
di anticipazione. Per la soluzione definitiva del problema che era
stata intravista nel senso di decidere definitivamente, di chiedere
allo Stato l'assegnazione della quota parte spettante alla Valle
d'Aosta, in presalari, direttamente all'Amministrazione regionale
affinché l'erogazione fosse più tempestiva.
Naturalmente tutto questo richiede una certa, una certa attività
anche in sede politica, affinché in sede ministeriale si addivenga
a questa definizione del problema, però finora con tutta la bona
volontà che c'è stata, non siamo ancora riusciti a metterci in
contatto con il responsabile a livello ministeriale del settore del
presalario dell'assistenza scolastica, è diventato uccel di bosco
non si trova, non so se a causa della situazione che si è creata in
campo nazionale relativa ai presalari, coì grossi scandali che ci
sono stati, comunque noi abbiamo qua la fortuna in Valle d'Aosta di
avere un ambiente più ristretto, di conoscerci tutti e le
Commissioni possono lavorare con una certa obiettività ed evitare
dei grossi errori.
Comunque è intenzione della Commissione, credo l'ha manifestato
la Commissione consiliare, dell'Associazione degli studenti
universitari, di proseguire la discussione in modo da chiarire
definitivamente il problema in modo da garantire soprattutto il
superamento di un metodo che ormai appare superato, con
l'assegnazione di un assegno di studio tempestivo e sufficiente a
garantire allo studente universitario un corretto anno
accademico.
Personnettaz
(D.P.)
- Chi chiede ancora la parola?
Allora mettiamo ai voti la delibera, per alzata di mano - chi è
favorevole alzi la mano - contrari? astenuti? Il consiglio
approva.
Passiamo al n. 7 dell'ordine del giorno.
