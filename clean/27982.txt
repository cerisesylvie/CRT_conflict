Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 264 del 14 novembre 1970 - Resoconto
OGGETTO N. 264/70 - Comune di Pont Bozet - Collegamento
stradale della frazione Fornier. (Interrogazione)
Rollandoz (D.P.)
- Noi abbiamo esaminato il programma
lavori di Pont Bozet degli ultimi quattro anni, non ci risulta che
questa strada della frazione sia mai stata richiesta in
programma.
Pertanto non possiamo intervenire scavalcando i Comuni, questo è
logico.
Pertanto il Consigliere Tonino, se ritiene che questa sia una
strada utile e la popolazione la richiede veramente, dovrebbe prima
rivolgersi all'Amministrazione comunale che lo prenda in
considerazione e lo richieda nel programma lavori.
Maquignaz (D.P.)
- Siccome non si diceva bene
sull'interpellanza chi era l'Assessore competente, ho voluto dare
un'occhiata anch'io in Assessorato e ho trovato una lettera del
1966, nella quale effettivamente chiedono sia per la strada del
Crest e sia per la strada della frazione Fornier, del 1966 però
parlo. A questa lettera è stato risposto che si era d'accordo in
linea di massima, salvo naturalmente approfondire il problema con
un sopralluogo, sopralluogo che è stato effettuato in dicembre
1966.
In questo sopralluogo c'era il Sindaco e si è visto sia la
strada del Crest e sia la strada di Fornier; parlo sempre di
allargamento di mulattiera, non di carrozzabile, perché lì noi
avevamo fatto quei cantieri di lavoro solo per l'allargamento della
mulattiera. E qui nella relazione risulta che il Sindaco ha dato la
preferenza e la precedenza alla strada della frazione Crest. Noi
infatti lavoriamo da due-tre anni su quella strada e quindi
pensiamo, appena ultimata questa, di poter mettere la nostra
squadra di operai per l'altra di Fornier.
Tonino (P.S.I.U.P.)
- Mi sono venuti a trovare dei
cittadini di Pont Bozet, i quali mi hanno riferito che avevano
presentato una petizione di circa 80 capi di famiglia abitanti nel
paese di Pont Bozet, circa un anno fa. Mi risulta anche che
l'Amministrazione comunale precedente aveva approvato questa
petizione.
Ora la mia interpellanza voleva sapere se il Comune aveva
richiesto alla Regione che si facesse questa strada. Ora la
frazione Fornier, se l'Assessore l'ha vista, è una frazione molto
grossa, è una frazione grossissima, che deve essere necessariamente
collegata con una strada e non con una mulattiera.
Ora, se è vero che l'Amministrazione comunale, difatti io ci
credo, non ha richiesto l'allacciamento di questa frazione, io
penso che gli Assessori competenti, io non se compete
all'Assessorato all'Agricoltura o ai Lavori Pubblici, ma si tratta
di una grossa frazione quindi penso l'Assessorato ai Lavori
Pubblici, di vedere con l'Amministrazione comunale di Pont Bozet i
motivi per cui non richiedono e non rispondono a una petizione di
80 capifamiglia, che rappresenta almeno quasi la totalità dei
cittadini di Pont Bozet. Ripeto è una frazione molto importante,
sia dal lato agricolo e sia anche dal lato turistico, perché si
estende in una zona molto bella.
Quindi io chiedo l'impegno di vedere questo. Da parte mia penso
di trovare questo Sindaco e di chiedere perché non ha inoltrato la
domanda, però penso anche che da parte dell'esecutivo sia
necessario interessarsi di questo.
Rollandoz (D.P.)
- Assicuriamo a Tonino che, assieme
all'Assessore all'Agricoltura, ci interesseremo del caso, però è
chiaro che non possiamo imporre all'Amministrazione comunale di
dare priorità a certe opere, questo è chiaro.
