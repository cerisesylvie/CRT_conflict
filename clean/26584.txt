Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 221 del 29 luglio 1972 - Resoconto
OGGETTO N. 221/72 - Legge regionale concernente: "Interventi
regionali per l'estensione dell'assistenza farmaceutica a favore
dei coltivatori diretti, degli artigiani e degli esercenti attività
commerciali, in attività e pensionati, e dei familiari conviventi
ed a carico, nonché a favore di tutti coloro cui detta assistenza
non spetti in virtù di assicurazione obbligatoria propria o di
altri membri della famiglia o per altro titolo".
Siggia
(P.C.I.) -
Direi che la discussione
generale su questo oggetto è già stata fatta stamattina insieme
all'oggetto 24, proposta di legge n. 24 poi ritirata. Procederei
alla lettura degli articoli...Sì? Assessore Benzo.
Benzo
(D.P.) -
...due cose perché, pur essendo
l'ultima in ordine di tempo questa legge, chiedo venia al Consiglio
per la serie di leggi presentate, che però investono problemi di
assistenza sociale e di sanità indubbiamente rivestono una notevole
importanza, e quindi la presentazione all'esame all'approvazione
del disegno di legge in questione rappresenta un provvedimento di
notevole portata nel quadro globale dell'assistenza sanitaria
pubblica, costituendo un'altra tappa verso la sicurezza
sociale.
Inoltre con questa proposta viene eliminata una evidente
discriminazione di trattamento nei confronti di alcune categorie di
lavoratori dipendenti in stridente contrasto con l'eguaglianza di
tutti i cittadini di fronte alla tutela della salute ed elimina in
parte una lacuna dell'attuale sistema previdenziale. La proposta
della Giunta limita l'intervento regionale all'ottanta per cento
delle spese effettive da sostenere dagli aventi diritto, in quanto
si ritiene che la compartecipazione del cittadino dovrebbe evitare
abuso nella richiesta di medicinali.
Le categorie interessate al provvedimento sono, non solo i
coltivatori diretti ma anche gli artigiani, i commercianti
disoccupati; cioè tutti coloro a cui l'assistenza farmaceutica non
spetta in virtù di norme nazionali.
L'entità numerica delle varie categorie ha un totale di 32.453
persone. Questo intervento, presso categorie di lavoratori tanto
benemeriti, costituisce un tangibile intervento della Regione nel
settore della salute e della sicurezza sociale.
Esprime, altresì, la volontà politica di essere presenti
laddove, nel quadro globale della salute, la Regione ritiene di
avere una sua parola da dire anticipatrice dell'invocato intervento
statale nel più complesso e organico quadro della riforma
sanitaria.
Avrei, pregherei il Consiglio di accettare l'introduzione, al
posto dell'articolo 9 attuale, questo articolo per permettere che,
fosse il caso un domani, una modificazione veloce da parte del
Consiglio regionale della legge stessa.
Reciterebbe così questo nuovo articolo: "Con provvedimento del
Consiglio regionale, sarà provveduto all'occorrenza,
all'approvazione di apposito regolamento recante norme
eventualmente necessarie per l'attuazione e l'applicazione della
presente legge". Questo è fattibile, un piccolo omesso. In questo
modo si permette, se sarà il caso, se noi ci troveremo, nel
prosieguo di tempo dell'applicazione della legge, a vedere qualche
modificazione da apportare, di apportarla con un provvedimento,
diciamo, regolamentare approvato dal Consiglio regionale.
Siggia
(P.C.I.) -
Sì, mi scusi Assessore, ma
allora l'importo di bilancio...
Benzo
(D.P.) -
Articolo 9, chiedo scusa, diventa
articolo 10 e diventa articolo 11 l'ultimo... Adesso glielo passo
subito, lo rileggo subito: "Articolo 10: con provvedimento del
Consiglio regionale sarà provveduto all'occorrenza all'approvazione
di apposito regolamento recante norme della presente legge.". È
stato anche richiesto da parte dei Consiglieri; effettivamente
potremo accorgercene nello spazio di un anno o due di avere bisogno
di una regolamentazione, con questo il Consiglio regionale può
adottare i provvedimenti...
Fosson
(U.V.) -
Sì, ma lì in quell'articolo che è
stato letto, si parla di "eventuale"; con provvedimento del
Consiglio regionale, si potrà "eventualmente" fare un regolamento,
una cosa o l'altra. Non so io se non è preferibile di mettere che
bisogna fare un regolamento subito, perché quelle cose che abbiamo
già detto stamattina, e io non le vorrei ripetere ma vengono di
nuovo adesso fuori perché mi sembra che, sia nella relazione sia da
quanto ha detto l'Assessore Benzo, si continua a dire un qualche
cosa che mi sembra sia diverso da quanto c'è nella legge. Perché si
parla qui di discriminazione, il costo è aumentato negli ultimi
anni. Rappresenta un'evidente discriminazione di trattamento nei
confronti di alcune categorie di lavoratori dipendenti, in
stridente contrasto con il principio dell'eguaglianza di tutti i
cittadini di fronte alla tutela della salute. Ora, qui ci sono
delle categorie a cui noi estendiamo, eventualmente, questa
assistenza farmaceutica che sono in condizioni peggiori dei
lavoratori dipendenti, eventualmente, e a cui noi siamo ben lieti
di estendere questa assistenza farmaceutica. Non c'è però un limite
perché, anche se questa mattina a mia richiesta è stato detto si
prenderà tutti quelli che sono iscritti alla Casse mutua e,
eventualmente, c'è un limite massimo di Imposta di ricchezza mobile
che dà tanto, però la discriminazione è fatta in senso inverso
perché, se noi diamo l'assistenza farmaceutica con l'ottanta per
cento a certa categorie che sono appena sotto quel limite di
ricchezza mobile, noi commettiamo una discriminazione a vantaggio
loro e a scapito dei lavoratori, di tutti gli altri ceti anche
compresi i coltivatori diretti e via dicendo o i piccoli artigiani
o i piccoli commercianti. Perché siamo sempre lì noi. Il principio
sociale di estendere a tutti l'assistenza farmaceutica, d'accordo,
questo sarà un principio quando sarà messo d'accordo con la riforma
tributaria e che ognuno pagherà in base a quello che guadagna; ma
in questo momento, almeno noi che siamo tacciati di essere contro i
lavoratori o di non pensare alle questioni sociali, mettiamo ancora
una volta a fuoco la questione, richiamiamo ancora una volta la
questione della Giunta e di tutti i Consiglieri che estendo questa
assistenza così sì che... come è stato detto qui, noi spendiamo dei
soldi, del denaro pubblico che deve essere amministrato in un'altra
maniera. Lo spendiamo a vantaggio anche di una parte, dico, una
parte sia ben chiaro, di una parte di persone che assolutamente
questa necessità non ce l'hanno. Sarà la distorsione per la
questione di come avviene la tassazione e tutto, ma in questo
momento, quindi, c'è necessità di vedere con un regolamento se ci
vuole contemperare questa cosa qui. Perché, mentre per i
coltivatori diretti questo problema non si pone perché quei pochi
casi che stanno un po' meglio, però sono dei lavoratori autentici
perché non c'è nessuno oramai a lavorare la sua terra, lavorano
direttamente e quindi, un coltivatore diretto, anche se ha la
stalla un po' rifornita, lavora dodici ore al giorno lo stesso e,
quindi, è da paragonare a un lavoratore e forse forse, dal punto di
vista di denaro quello che incassa è meno di quello che può
incassare una che lavori nell'industria. E questo lo stesso si può
dire per dei piccoli artigiani o dei piccoli commercianti. Ma, in
questa categoria, con il limite che è dato attualmente
nell'iscrizione alla Cassa mutua, io dico soltanto che i due
milioni, eventualmente se questo è il limite, corrisponde
dall'altra parte a un dieci o dodici milioni di quello che sarebbe
per un lavoratore dipendente, perché il lavoratore dipendente non
sfugge niente e deve essere ed è fino all'ultimo centesimo è
registrato. Per gli altri, invece, per diversi meccanismi, perché
le aliquote sono più forti e via dicendo; quindi io chiedo, quindi
non è una ingiustizia, noi creiamo una ingiustizia in senso
diverso. Io mi appello anche ai compagni comunisti che dovrebbero
almeno sentire questa questione, se siamo nel vero o se non siamo
nel vero dicendo queste cose.
Quindi, si vuole passare questo, estendiamola pure a tutti. Ma,
allora, che sia vincolata a un regolamento che stabilisce e che
vede le cose di raffronto. Sono centocinquanta milioni che noi
mettiamo come Amministrazione regionale; andando avanti di questo
passo potremo fare diversi provvedimenti, centocinquanta milioni di
qui, centocinquanta milioni di là, trecento dall'altra. Sì, sì,
bellissima cosa, lo estendiamo a tutti dicendo: aspettiamo la
riforma che verrà in futuro e questo principio; ma quando avverrà
quella riforma ci sarà, speriamo, se si vuole attuare il
corrispettivo del versamento per chi, un adeguamento del versamento
per chi effettivamente è in condizioni molto migliori. Quindi, io
dico, pensiamoci un momento. Se lo vogliamo passare così, in questo
senso, allora stabiliamo che deve esserci, deve essere fatto un
regolamento. Oppure scindiamo le cose: per quelli di cui noi
abbiamo dubbio passiamolo così, e per l'altro meditateci un momento
e mettete qualche clausola che effettivamente non ci troviamo fra
due anni a dire che abbiamo fatto un'ingiustizia. Poi si dirà:
adesso chi li toglie? Non si toglie più niente.
Manganoni
(P.C.I.) -
Io con Fosson sono d'accordo
in buona parte. D'altronde nei nostri precedenti interventi fatti
in altri Consigli abbiamo sempre sostenuto queste tesi perché, per
certe categorie con redditi elevati che non raggiungono ma sfiorano
il plafond stabilito beh, qui questo problema dovrebbe essere
riesaminato perché noi siamo, sappiamo, e qui non ripeto quanto ha
detto lui, i lavoratori a reddito fisso non sfuggono nessuna lira,
altre categorie, e che noi conosciamo molto bene, noi sappiamo con
quale approssimazione, sempre per difetto, si fanno gli
accertamenti dei redditi. Se poi qualcuno di voi guarda, io parlo
solo di Aosta e non parlo di Torino o altrove dove non conosciamo,
quando c'è la pubblicazione sia dell'imposta di famiglia che della
cosiddetta "Vanoni" beh, c'è da drizzare i capelli perché
l'impiegato, il tapino che non sfugge di una lira paga di più di
certi esercenti, di certi liberi professionisti, ecc., come tasse,
come reddito e sono cose stridenti. Parlo di Aosta, piccola dove ci
si conosce e, quindi, io su questo sono d'accordo con Fosson. Ma
noi già stamattina abbiamo rilevato le incongruenze quando si
davano le ottantamila lire del premio per quando partoriscono e,
sì, erano le casalinghe che sono fra le più bisognose dopo le
coltivatrici dirette, ma vengono prima delle altre categorie;
quindi, questa mattina noi lo abbiamo fatto presente e Dolchi si è
impegnato, come Gruppo, a presentare una proposta di legge per
includere le casalinghe. Ma qui è anche vero quanto dice Fosson. Io
non sono d'accordo quando Fosson dice con la riforma tributaria,
quando ognuno pagherà in base a quanto guadagna, perché, scusami
Fosson, le riforme tributarie fatte da questi Governi sono fatte in
modo che il tapino che siamo noi, reddito fisso, paghiamo tutto;
gli evasori di oggi saranno ancora gli evasori di domani, non
facciamoci delle illusioni. Ma, a parte quella considerazione,
allora io qui dò atto che si accetta chi ha accolto la richiesta da
noi sollevata per cui abbiamo anche presentato una mozione di
includere gli operai senza mutua dopo sei mesi di malattia ecc. Io
do atto che sono stati inclusi questi; assieme ai coltivatori
diretti sono le categorie che più hanno bisogno. Però, con la nuova
legge in campo governativo, va beh, ma in campo governativo si è
solo enunciata, deve ancora passare al Parlamento, al Senato,
quindi potrebbe essere perché "campa cavallo". Purché passi
all'esame del Parlamento, poi emendamenti, poi possibilità che
vengano insabbiate, ecc. Comunque, noi facciamolo. Più presto
verranno quelle meglio, perché alleggerirà il carico che oggi grava
sulla Regione. Ma sulle altre categorie, io ne convengo con Fosson
che sarebbe bene di fare una regolamentazione cioè, coltivatori
diretti e operari...è scaduta e qui non occorre regolamentazione
perché sono categorie che, effettivamente, che necessitano della
nostra assistenza, del nostro aiuto, ma le altre è bene
regolamentare perché noi assisteremo a questa assurdità che gente,
e io riprendo quanto ha detto Fosson stamattina, con la Villa a
Saint Panthaléon beh, rientrerà qui e questo non è giusto. Dal
punto di vista sociale, non tanto per la spesa intendiamoci bene,
ma per la questione di principio. Ora, ecco perché io dico sarebbe
bene che noi esaminiamo perché o diamo l'assistenza gratuita a
tutti i cittadini residenti in Valle come principio, ed allora
chiuso, ma noi qui pian pianino lo stiamo dando quasi a tutti e lo
stiamo dando a delle categorie che veramente non hanno bisogno, che
possono benissimo affrontare queste spese a loro carico perché ne
hanno i mezzi, ne hanno le possibilità.
Benzo
(D.P.) -
...per ripetere, ma mi pare che già
stamattina chiarii il concetto fondamentale che vedo recepito su
quanto è una globalità di intervento a favore di queste categorie
che mi permetto di ripetere sono, sia pure in modo leggermente
differente, tutte bisognose di intervento. Tanto è vero che in sede
nazionale, anche per quanto invece nell'assistenza malattia vera e
propria e non l'assistenza farmaceutica vengono tutte queste
categorie, sia i coltivatori diretti sia gli artigiani sia i
piccoli commercianti come, ripeto, con quella notevole massa di
piccoli ambulanti che sappiamo bene cosa fanno e come lavorano e
come vivono d'inverno. Passate un momentino a vederli al mercato o
nei mercatini su delle valli, poi vi accorgerete che è una vita
altrettanto, se non maggiormente, dura. Dobbiamo tenere conto anche
di questi fatti... (
Voce
) ...No, ma ne stiamo parlando
generalizzato; non si può per qualche caso che, eventualmente,
eventualmente potesse... pertanto bisogna poi vedere perché,
secondo la legge, bisogna presentarsi con il certificato medico ed
è già una cosa. Bisogna anche l'iscrizione alla Cassa mutua, che è
quella che determina effettivamente l'erogazione, quindi,
l'assistenza. Noi riteniamo, quindi, che questa legge per il
momento sia valida così come è strutturata. Logicamente, ci siamo
preoccupati e con altri Consiglieri di lasciare aperta la porta
senza regolamentare adesso, perché non ne saremmo ancora in
condizioni, perché la riteniamo valida così. Ma se avremo la
necessità, proprio in ordine a quella che sarà l'arte, diciamo,
operativa della legge e ci accorgeremo di qualche necessità, per
cui il Consiglio regionale debba modificare o adeguare o dare una
certa direttiva, ci siamo messi un articolo che ci permette e ci
consente di fare questo, perché c'è la norma. Ecco, questo infatti
anche in campo nazionale viene messa una norma di questo genere ed
è stata ripresa proprio perché ci siamo accorti che, quando si
iscrive una legge si impone già la regolamentazione, non viene mai
fatto. Mi dite voi in quale legge nazionale che prevede un
regolamento sono stati fatti regolamenti? Guardate cosa succede
nello Statuto regionale per una certa legge di estrema e grande
importanza, le famose norme di attuazione dove sono, sono ferme da
venticinque anni.
Fosson
(U.V.) -
Ma io dico, si vuole dare
attuazione immediatamente alla legge. C'è una possibilità, perché
si capisce che se parte dal concetto che i regolamenti non si fanno
mai, allora è inutile anche l'eventualità di un regolamento che
vedremo fra due anni. Noi abbiamo, Assessore Benzo, abbiamo ben
presente, e credo Manganoni e altri hanno ben presenti le storture
che possono venire fuori dall'applicazione di questa legge così
com'è. Quindi, si vuole dare applicazione subito. Si può accettarla
così, c'è una variazione io mi permetto di farla come emendamento.
Quell'emendamento che lei faceva, cioè quell'articolo nuovo, invece
di dare la possibilità di fare un regolamento, si dice: "per quanto
concerne gli artigiani e i commercianti si deve fare un
regolamento". Per la questione, in maniera che regolamento molto
breve. Perché in che cosa deve consistere questo regolamento? Di
vedere a quale plafond e attraverso quelli che sono i vari iscritti
che si hanno si può vedere quale plafond si può mettere e
buonanotte! Nient'altro, non c'è mica da regolamentare molto di più
e con quello si mette a posto.
(Voci: parlano tutti assieme)
Benzo
(D.P.) -
Noi possiamo dire questo, siccome
vedo che in quell'emendamento da me proposto c'è quella parola:
"all'occorrenza", togliamo via "l'occorrenza". Va bene. La
regolamentazione, se si verificheranno dei casi di necessità non
subordinati logicamente all'approvazione della legge, noi
effettueremo la modifica regolamentare.
Fosson
(U.V.) -
No, non è corretto questo, non è
corretto! Non è una accusa che voglio fare, non è corretto come
parte legislativa secondo me...
Benzo
(D.P.) -
No, no, guardi che è correttissima.
Le leggi nazionali prevedono quel testo esatto come le ho detto io.
Io posso togliere la parola "all'occorrenza"...
Fosson
(U.V.) -
No, forse io non mi sono espresso
bene. Io dico, ci sono delle categorie su cui, ci sono delle
categorie su cui non abbiamo da discutere, non abbiamo neanche da
discutere perché, come dico quando noi parliamo di coltivatori
diretti, se c'è il caso singolo è una eccezione, quindi non ci
preoccupa la questione del regolamento per quello negli altri due
campi. Non ci sono solo eccezioni, c'è da fare una valutazione
profonda attraverso l'esame, l'elenco nominativo di coloro che
hanno con il corrispettivo di imposizione e, allora, lì la Giunta,
la Commissione che dovrà esaminare questo avrà le idee chiare e
potrà, attraverso una valutazione, mettere un plafond che possa
essere che contempli questa cosa qui. Non so se mi sono
spiegato.
Benzo
(D.P.) -
Anzitutto si precisa ancora una
cosa che è questa: la legge deve avere la sua applicazione; per
averla non può aspettare il regolamento perché, sennò, non ha
l'applicazione. Questa legge, di cui anche tutti i Consiglieri già
l'anno scorso volevano l'attuazione immediata addirittura per
questo Consiglio, per non andare a finire d'autunno, ora noi
possiamo prendere questo impegno di esaminare, in sede di
applicazione, l'eventuale regolamentazione per quei casi. Perché,
ripeto, non è accettabile il principio generale, cioè sarebbe una
discriminazione all'incontrario eliminare tutte queste categorie.
Io questo personalmente non l'accetto né per gli artigiani, né per
i piccoli commercianti, né per i piccoli ambulanti questo, per
essere molto chiari. Quindi, il problema sta se vogliamo o no
andare incontro, se vogliamo fare una legge sociale, globale, che
interessi questo grande numero di assistiti che sono circa
trentaduemila in Valle d'Aosta. Logicamente, intanto, il cittadino
è compartecipe in questa legge quindi, già questo qui è un atto
fondamentale. Il fatto poi che potremo verificare se, ripeto,
qualche caso, noi non possiamo per qualche caso escludere gli
altri. Lei parla di qualche caso e noi parliamo di trentaduemila
persone. Quindi, se qualche caso dovrà essere rivisto noi potremo
vederlo in questo modo, con questa modifica, questo emendamento.
Perché, se noi invece ci leghiamo al regolamento la legge non avrà
applicazione...
Fosson
(U.V.) -
Siccome non riesco a farmi capire
dall'Assessore perché mi risponde in senso inverso di quello che ho
detto e mi fa dire delle cose che non ho detto, allora cerco di
dirlo con... cercherò di farmi capire. Se non mi capisce lei mi
capirà qualcun altro, non so.
Ho detto che per certe categorie, e quando parlo di certe
categorie dico la questione dei coltivatori diretti; degli operai
che non sono compresi nella questione obbligatoria non si pone
nessun problema e non c'è da fare nessun accertamento e, quindi, da
mettere nel regolamento. Siamo perfettamente favorevoli di
estendere questa assistenza farmaceutica a tutti i piccoli
commercianti, a tutti gli ambulanti, a tutti gli artigiani, a tutti
i piccoli artigiani. Mi permetto di dire che, come funziona
attualmente, come nella questione tributaria, quel plafond massimo
messo per essere iscritti alla Mutua è raggiunto non da pochi casi.
Cioè, che non è raggiunto, sono sotto questo plafond, non da pochi
casi. Vorrei che il Presidente, vorrei chiarirlo al Presidente
della Giunta, ma da molti casi evidentissimi. Ora, se noi non
diciamo che facciamo un regolamento e a quelli cominciamo a darlo e
poi diremo, a un certo momento, ci siamo sbagliati, noi non
torneremo più indietro; ma se attraverso un esame alla svelta,
siccome diciamo qui che per quelle categorie demandiamo la
questione al regolamento e immediatamente il regolamento - possiamo
dare il mandato a voi di fare il regolamento, su questo non è che
vogliamo creare con questo dei ritardi - però la Giunta o la
Commissione che esaminerà questi casi, attraverso un esame concreto
, potrà rendersi conto che probabilmente si dovrà dire: noi
regolamentiamo in maniera che diamo questa assistenza farmaceutica
fino a un plafond di tanto come iscrizione alla ricchezza
mobile.
Ho fatto il caso chiaro che il limite di due milioni della
ricchezza mobile, io conosco delle persone che sono sotto questo
limite e che guadagnano un milione al mese e più, va bene? Ecco, è
tutto detto e non sono pochi i casi.
Dujany
(D.P.) -
Non so se una dizione di questo
tipo possa interpretare le preoccupazioni del Consigliere Fosson,
che sono un po' preoccupazioni generali: "Disposizioni eventuali
necessarie per la pratica attuazione della presente legge saranno
approvate con deliberazione della Giunta, sentita la Commissione
consiliare permanente della sanità e dell'assistenza". Cioè, che
cosa vuol dire? Praticamente vuol dire che sarà successivamente
fatto un regolamento con deliberazione, con un atto amministrativo,
sentita la Commissione consiliare, per l'applicazione di queste
norme legislative. Ripeto, disposizioni eventuali necessarie per la
pratica applicazione della presente legge saranno approvate con
deliberazione di Giunta, sentita la Commissione consiliare sanità e
assistenza.
Fosson
(U.V.) -
questo non è un intervento solo
sulla proposta Presidente. Io potrei sottoscrivere in tutto quello,
ma bisognerebbe che sparisse l'"eventuale", e quindi è solo la
forma che va cambiata nella prima parte, ma su tutta la sostanza
della questione, posso essere d'accordo.
Dujany
(D.P.) -
... abbiamo messi "eventuali"
proprio per cercare di recepire, in termini generali, la
preoccupazione espressa essenzialmente dal Consigliere Fosson che
riguardava particolarmente alcune categorie e per evitare di fare
la discriminazione naturalmente in un dispositivo e per avere la
libertà di poterlo fare in sede poi di regolamentazione.
Fosson
(U.V.) -
...discriminare lì le categorie.
Se noi togliamo l'"eventuale" diciamo già in questa sede che, per
quanto concerne quelle altre due categorie, non abbiamo nessuna
osservazione da fare e vi diamo atto che sulle altre due categorie
non abbiamo niente...
Dujany
(D.P.) -
...togliamo "eventuale" e lasciamo
"disposizioni"... "Le disposizioni necessarie per la pratica
attuazione della presente legge saranno approvate con deliberazioni
di Giunta sentita la Commissione".
Siggia
(P.C.I.) -
Se mi passa il testo,
Presidente.
Fosson
(U.V.)
- E, come dico, aggiungo che per le
categorie dei coltivatori diretti e di quegli operai, perché dopo
negli articoli chiederò alcuni chiarimenti, e per gli operai non
abbiamo da dare nessun mandato. Cioè, va benissimo così, non avete
da fare neanche del regolamento. Invece, resta sottinteso che quel
regolamento lì e quelle disposizioni le dovete fare e per quelle
altre due categorie, tenendo presente tutto quello che è stato
detto, ecco.
Siggia
(P.C.I.) -
Altri interventi? Sì, un minuto
che arriva il testo di questo articolo 10 prima cominciare l'esame
dei singoli articoli. No, diventa articolo 10.
Dujany
(D.P.) -
No, io glielo passo, lo voglio
leggere: "Le disposizioni necessarie per la pratica applicazione
della presente legge potranno essere approvate con deliberazione
della Giunta regionale sentita la Commissione consiliare permanente
per la sanità e l'assistenza sociale".
Siggia
(P.C.I.) -
Chiusa la discussione generale,
si passa all'esame della legge articolo per articolo.
Articolo 1. Osservazioni? Il Consiglio approva.
Articolo 2. Osservazioni? Il Consiglio approva.
Articolo 3. Consigliere Fosson.
Fosson
(U.V.) -
...perché nella... articolo 2,
scusi...
Siggia
(P.C.I.) -
No. Torniamo indietro, articolo
2.
Fosson
(U.V.) -
Articolo 2...dunque "e tutti
coloro che residenti in Valle non abbiano diritto all'assistenza
farmaceutica". Questo "tutti coloro", anche qui la questione
potrebbe, non è che sono solo quelli eventualmente indicati dal
Consigliere Manganoni e che siamo perfettamente d'accordo; quegli
operai eventualmente non possono, che sono licenziati, che non
possono avere, ma in questa dizione "tutti coloro", cosa si intende
dire? Se uno per caso fosse in Valle d'Aosta, abitai un Comune, con
una pensione di ottocentomila lire al mese tranquillo, e vive da
nababbo, gli diamo la cosa perché non è iscritto alla Cassa mutua!
Ecco...
Benzo
(D.P.) -
...no...
Fosson
(U.V.)
- Ma potrebbe darsi...
Benzo
(D.P.) -
... in un anno l'assistenza...
località dei cittadini che...
Fosson
(U.V.) -
Ad ogni modo, io qui farei solo
una raccomandazione, cioè, in quella regolamentazione bisognerebbe
tenere presente anche questa cosa perché qui potrebbero venire
fuori dei casi sporadici, non molti, ma potrebbero venire fuori dei
casi che assolutamente sarebbero anacronistici. Con questa dizione,
non lo so, io voglio solo segnalarlo.
Siggia
(P.C.I.) -
Ritorniamo indietro, allora,
articolo 2. Se non ci sono altre osservazioni, il Consiglio
approva.
Articolo 3. Il Consiglio approva.
Articolo 4. Il Consiglio ap... un momento. Consigliere
Fosson.
Fosson
(U.V.) -
Va bene avere fretta, Signora
Presidente, ma bisogna che guardiamo, tanto più che l'esame non è
stato fatto con molta cura prima, si vede...
Qui è stabilito di rimborsare direttamente all'Ordine,
stamattina ho sentito, all'Ordine farmacista e tutto, io... ai
farmacisti, con convenzione da stipularsi fra l'Ordine dei
farmacisti; scusami, io non sono addentro in questo affare come è
addentro Chantel, ai farmacisti. Ora, io chiedo anche qui solo una
raccomandazione. Non ho niente in contrario di seguire questa
linea. Stamattina ho sentito che qualcuno ha detto che forse una
linea meno burocratica, però bisogna vedere se questa linea meno
burocratica non si presta domani a certe, non so, a certe altre
storture, vedere un po'. Adesso non si può avere presente, ma altro
punto che sarebbe bene di esaminare. Eh?
Benzo
(D.P.) -
Una garanzia, ma non...
Fosson
(U.V.) -
La garanzia non è in quanto è
previsto dalla legge. Bisognerebbe vedere se questo sistema dà
maggiori garanzie all'Amministrazione regionale che non quello
attraverso l'INAM. Dico mica niente io, il controllo ce l'ha la
Regione. Io non voglio fare una discussione adesso e avere dei
dubbi per una cosa o per l'altra qui, in sede di Consiglio
regionale, dico soltanto, metto a fuoco questo punto perché si
esamini bene se è preferibile seguire questa linea o seguire
un'altra. Adesso lo avete messo nella legge; se per caso vi doveste
che... si potrà sempre cambiare questo articolo, non c'è mica
niente. Dico solo guardate, esaminate questa cosa qui.
Balestri (P.S.I.) -
Vorrei solo un chiarimento su quella
parola dell'articolo 4: "all'ottanta per cento del costo
effettivo", cioè decurtato già del venticinque per cento delle
farmacie oppure sul pieno del medicinale? Effettivo, cioè
pieno.
Benzo
(D.P.) -
...con la Convenzione noi abbiamo
già... quello che c'è sul fustello, perché è il fustello, perché è
il fustello che viene presentato.
Balestri (P.S.I.) -
Allora del costo pieno.
Benzo
(D.P.) -
Del costo globale.
Balestri (P.S.I.) -
Allora, è inutile dire che si dà il
venti per cento! No? Eh, scusate, se si dà il venti per cento, se
devono pagare il venti per cento su quello che è il costo reale del
medicinale, cioè intero... sì, ma va chiarito perché, a un certo
momento, si potrebbe dare anche il venti per cento di quello che
costa all'Amministrazione regionale, cioè decurtata del venticinque
per cento. Questo c'è da chiedere...
Chantel
(P.S.I.) -
Che con la cifra di...
Siggia
(P.C.I.) -
Consigliere Fosson.
Andrione
(U.V.) -
No! Basta!
Fosson
(U.V.) -
Ma, basta, no basta! Scusatemi.
L'avete esaminato meglio nella Commissione!
Andrione
(U.V.) -
Questa qui non è passata alla
Commissione...
Benzo
(D.P.) -
... lungo. Siamo stati tre ore, mi
permetta di dirle questo, lo sconto del venti per cento che
fa...
Siggia
(P.C.I.)
- Assessore, un momento. Le faccia
fare domanda, così sentiamo...
Fosson
(U.V.) -
Ma io chiedo ai medici, qual è lo
sconto che fanno le farmacie alle Mutue...
Chantel
(P.S.I.) -
Ma non c'entra su questo!
Fosson
(U.V.) -
D'accordo, ma allora, scusatemi,
facciamo un esempio pratico. Se facessero uno sconto alle mutue del
trenta o del trentacinque per cento, del quaranta per cento, io non
so quale sia lo sconto, so che però nel ramo dei farmaceutici si
fanno sconti molto forti...
Andrione
(U.V.) -
Ma Chantel lascialo finire, non
incominciare...
Fosson
(U.V.) -
Va beh, se a un certo momento noi
paghiamo l'ottanta per cento e lo sconto che noi togliamo è
inferiore a quello che è lo sconto reale, e questa mi sembra che
sia stata la domanda fatta anche da Balestri, dico sarebbe un po'
un controsenso...
Chantel
(P.S.I.) -
Scusi Fosson...fino a
ieri...andava in farmacia e pagava, come per legge, il prezzo del
fustello, cioè pagava mille lire se mille lire era scritto sulla
medicina. Noi abbiamo fatto una legge che, da domani, ne paga solo
cinquecento e basta. Il resto, lo sconto, con tutte queste belle
cose è ancora da combinare con i farmacisti, è ancora da definire,
è ancora da vedere che cosa lasciano indietro le ditte e se
accettano la convenzione mutualistica. Oh! Finalmente!... ma lo
sconto lo fanno alla Regione. Ma insomma abbiamo fatto una legge in
cui diamo i medicinali gratuiti, diamo i medicinali con lo sconto
dell'ottanta per cento a chi fino a ieri pagava il cento per cento;
mi sembra che la legge è chiara e tutto il resto sono delle
discussioni di lana caprina di fronte alla legge. Bisogna proprio
essere...abbinare per forza...
Fosson
(U.V.) -
Ma quando si parla di medici e di
farmacisti, sono sempre discussioni di lana caprina. Perché Chantel
abbiamo sempre visto, lo conosciamo da diversi anni, difende sempre
il suo settore a spada tratta. Ha ragione, è Presidente...
Chantel
(P.S.I.) -
Questo non è un settore per
dare delle informazioni a della gente che si occupa di problemi che
non conosce. Si informi prima e poi arrivi qui a discutere!
Andrione
(U.V.) -
...informato, scusa....
Chantel
(P.S.I.) -
Si informa dall'Associazione
farmacisti e dai medici.
Siggia
(P.C.I.) -
Basta Chantel!
Andrione
(U.V.) -
... si informa dai farmacisti,
si informa dai milionari.
Siggia
(P.C.I.) -
Consigliere Fosson, ha
finito?
Fosson
(U.V.) -
Si, ho finito perché Chantel si
imballa, cosa fare?
(Voce Chantel non si sente non ha
microfono)
Ma no, non facciamo perdere tempo. Niente, abbiamo
voglia di avere i chiarimenti necessari, è lì il fatto.
Chantel
(P.S.I.) -
...di fargli pagare il venti
per cento, perdio!
Balestri (P.S.I.) -
Ma è inutile che il collega Chantel
si agiti tanto perché tanto non ha capito il succo della
situazione...
Chantel
(P.S.I.) -
Tu non hai capito niente,
ecco.
Balestri (P.S.I.) -
Lascia parlare, lascia parlare, a un
certo momento la Commissione sanità, l'Assessore si ricorda che fu
sollevata qualche obiezione. Obiezione che il venti per cento
sembrava che fosse un po' esagerato da far pagare. Questo sono,
lascia parlare, dopo parlerai anche tu, ecco. Quindi, a un certo
momento non si tenne presente di quella che è la prassi. Gli sconti
che può avere l'Amministrazione attraverso gli sconti dovuti una
parte alla farmacia, una parte alle ditte che assommano al
venticinque per cento per le farmacie cittadine e assommano al
ventisei per cento per le farmacie rurali. Ora, il discorso era
questo: siccome la parola "effettiva" non si capiva sul costo
totale o su quello scontato, il Consiglio chiarisse quale voleva
essere lo sconto, in modo da avvantaggiare questi mutuati. Perché
il venti per cento è abbastanza imponente per certe cure, per certi
medicinali.
Chantel
(P.S.I) -
Però li passa a tutti.
Balestri (P.S.I.) -
Lascia fare, questa è una tua
impressione!
Chantel
(P.S.I.) -
È la verità!
Balestri (P.S.I.) -
E non mi fare aggiungere altro,
guarda, non mi fare tirare fuori quello che non vorrei perché, a un
certo momento, non so, se l'Amministrazione vuole tenere su queste
basi le tenga su queste basi. Però, per andare incontro ai mutuati,
a certe categorie che veramente ne hanno bisogno, se voleva
calcolare che il venti per cento fosse sul costo che
l'Amministrazione verrebbe a pagare poi sul cinquantacinque per
cento in questa maniera. Quindi, si faccia questa valutazione e si
dica, ma non ci si arrabbi in quella maniera lì, eh.
Siggia
(P.C.I.) -
Consigliere Balestri, scusi,
propone la modifica di questa dizione: "costo effettivo" con
qualcos'altro?
Balestri (P.S.I.) -
Io vorrei che fosse chiarito cosa si
intendeva per "effettivo", se era quello reale, cioè del fustello,
o se era quello reale che veniva a costare
all'Amministrazione...
Siggia
(P.C.I.) -
Chiarito a voce è sufficiente?
Chiarito come...
Benzo
(D.P.) -
Consigliere Balestri, lei è
Presidente della Commissione, e abbiamo parlato anche di questi
sconti in Commissione, e si era appunto valutato che l'intervento,
diciamo, la partecipazione dell'assistito fosse del venti per
cento, il contributo regionale dell'ottanta per cento, logicamente
tolta la parte convenzionata. Questo mi pare l'avessimo approvato
in questo senso. Io ci tengo a dirlo esattamente in questi termini,
perché così è la realtà, perché voi capite che è già un
provvedimento che investe trenta mila persone. È meglio che noi lo
abbiamo esaminato anche sotto quell'aspetto, perché c'è il fustello
che viene portato alla... quindi c'è un controllo più preciso.
Fosson
(U.V.) -
Chantel, si arrabbia, non lascia
parlare... (
Voce di Chantel in lontananza
)
Siggia
(P.C.I.) -
Articolo 4. Va bene questa
dizione?
Il Consiglio lo approva.
Articolo 5. Il Consiglio approva.
Articolo 6. Il Consiglio approva.
Articolo 7. Il Consiglio approva. Consigliere Fosson.
Fosson
(U.V.) -
Articolo 7, c'è solo quella
raccomandazione che si lega a quell'altra, e anche i Sindaci
dovranno sapere la questione per lasciare la cosa che non
assistenza. Quindi dovranno sapere in quali termini.
Siggia
(P.C.I.) -
Articolo 7. Il Consiglio
approva.
Articolo 8. Il Consiglio approva.
Articolo 9. Il Consiglio approva.
Articolo 10. È quello che è stato letto dal Presidente della
Giunta: "Le disposizioni necessarie per la pratica applicazione
della presente legge potranno essere approvate con deliberazione
della Giunta regionale, sentita la Commissione consiliare
permanente per la sanità ed assistenza sociale."
Il Consiglio approva.
Articolo 11. Che è il 10 dell'allegato che avete. Il Consiglio
approva.
Si passa alla votazione a scrutinio segreto.
Risultato della votazione all'oggetto numero 36. Presenti e
votanti: 27; favorevoli: 25; contrari: 2.
Il Consiglio approva.
Oggetto n. 38.
