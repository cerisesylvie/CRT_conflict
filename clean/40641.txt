Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 2 del 26 giugno 2018 - Resoconto
OBJET N° 2/XV - Validation des élections des
Conseillers.
Rollandin (Presidente) -
Punto n. 1 all'ordine del
giorno. Gli Uffici della Presidenza del Consiglio hanno predisposto
un documento relativo all'istruttoria della situazione dei singoli
eletti, per quanto riguarda eventuali problemi di ineleggibilità e
incompatibilità. Tale documento è già stato distribuito in copia a
tutti, per cui ritengo di poterlo dare per letto. Invito pertanto
il Consiglio a procedere alla convalida degli eletti. Ricordo che,
se non vi sono osservazioni o rilievi, la convalida viene
effettuata in blocco per tutti i trentacinque eletti con una sola
votazione a scrutinio palese. Se vi saranno situazioni particolari
da esaminare, si procederà con votazioni separate per i singoli
casi.
Sulla convalida è aperta la discussione. Qualcuno intende
prendere la parola?
Se non ci sono interventi, invito il Consiglio a procedere alla
votazione. Come ho già detto, per il momento non è possibile votare
con il sistema elettronico, perché non tutti possono disporre di
una postazione di voto, perciò invito il Consiglio a procedere per
alzata di mano. Chi è favorevole è pregato di alzare la mano.
Esito della votazione:
Presenti, votanti e favorevoli: 35
Il Consiglio approva all'unanimità.
