Classificazione
DEMANIO E PATRIMONIO REGIONALE



Oggetto del Consiglio n. 3173 del 24 gennaio 2018 - Resoconto
OGGETTO N. 3173/XIV - Interpellanza: "Mancata partecipazione
di rappresentanti della Regione alla Conferenza di servizi
interregionale in merito alla questione dell'ex Hôtel Lanterna di
Saint-Pierre".
Farcoz (
Président) -
Point n° 34 de l'ordre du
jour. La parole à la collègue Certan pour l'illustration.
Certan (ALPE) -
Questa interpellanza è per avere un po'
di informazioni riguardo all'ex Hotel Lanterna, un dossier
sicuramente lungo, difficile e anche un po' controverso. La scorsa
settimana (il 10 gennaio) è stata convocata una Conferenza di
servizi dal Provveditorato interregionale a Torino e la Regione
Valle d'Aosta ha risposto che non sarebbe stata presente in virtù
del fatto che non era competenza, a suo dire, del Provveditorato di
convocare tale Conferenza di servizi. Vorremmo quindi conoscere il
perché di questa scelta, quali sono le ricadute di tale assenza
della Regione - credo verranno convocati anche il Comune e il
Comando dei vigili del fuoco -, se ci sono delle ricadute di
quest'assenza della nostra Amministrazione e come si intende
procedere, quali sono le intenzioni di questo Governo da qui a fine
legislatura riguardo all'ex Hotel Lanterna.
Ripercorrendo brevemente la storia, che già molte volte è già
stata portata all'attenzione di quest'aula dalla collega Morelli,
anche durante la scorsa legislatura, è una vicenda controversa,
però quello che forse lascia più l'amaro in bocca a tutti è lo
stato di degrado di questa struttura al centro di un nostro comune,
quindi è un po' anche in quest'ottica che vorremmo capire quali
sono le intenzioni dell'Amministrazione e che non ci sia solo la
risposta che bisogna aspettare le pronunce in via definitiva.
La storia dell'ex Hotel Lanterna parte da lontano. Direi che il
momento
clou
è il 2008, quando, con avviso di asta pubblica,
il Ministero dell'interno, che risulta essere il proprietario, o
comunque aver avuto questo bene in eredità dal 1945 al 1947, al
1972 con vari passaggi di proprietà dall'Amministrazione per gli
aiuti internazionali, che prima ancora era UNRRA (Nazioni Unite per
l'Assistenza e la Riabilitazione), nel 2008 dispone la vendita di
questo complesso immobiliare. Da lì poi si apre tutto il percorso.
L'Amministrazione regionale ritiene che il bene debba ritenersi di
spettanza regionale, anche se nella direttiva del 2004 il Ministero
percepisce questo stato di degrado e di vetustà dell'immobile, che
ne rende antieconomica la gestione stabilendo di procedere alla
vendita del medesimo tramite l'Agenzia del demanio di Roma con
l'acquisizione del relativo ricavato da destinarsi a fini della
riserva, quindi, pur rendendosi conto il Ministero di non avere un
bene che può avere senso ristrutturare, comunque ne rimane il
proprietario. L'Amministrazione regionale ritiene che questo bene
debba essere di spettanza regionale proprio per gli articoli 5 e 6
dello Statuto speciale, nei quali viene chiarito che i beni
appartenenti al demanio, eccettuati quelli che interessano la
Difesa o i servizi di carattere nazionale al patrimonio immobiliare
dello Stato situati nel territorio regionale sono trasferiti
rispettivamente al demanio e al patrimonio della Regione, quindi,
secondo questi articoli, l'Amministrazione ritiene di essere lei la
proprietaria. Questa interpretazione è legittima, salvo che adesso
credo siamo al terzo grado, stiamo aspettando l'ultimo grado e
questo complesso immobiliare è in uno stato di degrado sempre
peggiore, quindi ci chiediamo davvero quali siano adesso gli
indirizzi che intendete dare come Governo.
L'ultima volta che fu trattato in Consiglio regionale questo
argomento l'allora Presidente Rollandin disse: "pour l'instant on
ne sait rien, on doit attendre", l'ultimo passaggio è stato fatto
il 25 gennaio, poco dopo ci fu il pronunciamento e venne ribadito
che era di proprietà del Ministero, quindi la vedo un po' in salita
per la Regione. Ascoltiamo con piacere la sua risposta, Presidente
Viérin.
Président -
La parole au Président de la Région Viérin
pour la réponse.
Viérin (UVP) -
Ringraziamo le colleghe per darci la
possibilità di esprimerci su questo tema. Collega Certan, per
quanto riguarda quello che noi non vorremmo che avvenisse all'ex
Hotel Lanterna, magari sarebbe bello confrontarci un po' tutti per
capire che idea abbiamo su questo stabile, al di là di chiedere che
cosa l'Amministrazione pensa di fare e soprattutto perché non si
partecipa a una riunione, e noi spiegheremo il perché. Intanto noi
stiamo lavorando per evitare che si materializzi quello che a
livello centrale si vuole fare: creare all'ex Hotel Lanterna un
hub
, cioè un centro a livello regionale e interregionale
dove fare
screening
di migranti che abbiano espresso la
volontà di richiedere protezione. Ancora prima di dire quello che
vorremmo evitare, vorremmo dire che esercitare giustamente le
nostre prerogative, come lei ricordava, significa che, se noi
riteniamo un bene di proprietà regionale - al di là del degrado che
riconosciamo esserci, ma, finché la proprietà non viene
determinata, non si può intervenire -, come Amministrazione
regionale, non accettiamo che chi ancora non è certo di essere
proprietario del bene convochi una conferenza di servizi per
determinare che uso e che destinazione dare al bene stesso. Abbiamo
motivato la nostra assenza con lettera e l'abbiamo comunicata al
Comune di Saint-Pierre; siamo anche felici di poter parlare
attraverso questo Consiglio regionale per lanciare un messaggio
anche alla comunità di tale Comune, all'Amministrazione tutta per
tranquillizzarla che noi eserciteremo tutte le nostre prerogative
per evitare che altri decidano la destinazione di quel fabbricato,
anche perché la comunità di Saint-Pierre e la Valle d'Aosta in
generale potrebbero investire delle risorse su quel bene, per
esempio, per lavorare in campo sociale, in campo culturale ed
evitare che ci sia invece questa destinazione.
Con nota del 19 dicembre 2017 il Provveditorato interregionale
per le opere pubbliche per il Piemonte, la Valle d'Aosta e la
Liguria convoca una conferenza di servizi finalizzata all'esame di
questo progetto di ristrutturazione relativo all'immobile ex
Lanterna proprio con il fine di realizzare l'hub, cioè di
realizzare un grande centro per i migranti. È un po' quindi come
dire stiamo determinando di chi è questo bene e noi decidiamo di
convocare una riunione per destinare questo bene a qualcosa. Noi
riteniamo - e questo l'abbiamo fatto subito - che il Provveditorato
e le amministrazioni coinvolte siano in qualche modo state rese
edotte sulla nostra intenzione. Abbiamo detto quindi che c'era la
necessità di attendere la sentenza definitiva prima di
intraprendere qualsiasi iniziativa sul bene in questione, che sia
una destinazione o che sia una ristrutturazione; abbiamo avvisato
il Comune di Saint-Pierre di questa nostra volontà, che ha deciso a
sua volta di non partecipare alla conferenza di servizi dandone
comunicazione alle amministrazioni statali coinvolte. Collega
Certan, quindi quando lei ci chiede perché non abbiamo partecipato,
questa è la motivazione: perché c'è una causa, è pendente e siamo
in Cassazione, ci può essere un giudizio che è stato negativo, ma
fino all'ultimo grado di giudizio noi riteniamo che quel bene sia
di proprietà regionale. Su questo c'è stato un dibattito anche
negli anni scorsi e già ci eravamo attivati per richiedere
all'Amministrazione comunale di Saint-Pierre: ci sono degli
indirizzi per vedere quale destinazione dare a quell'edificio?
Anche per non imporre a livello regionale la nostra volontà. Si era
detto in allora che cosa l'Amministrazione propone all'interno di
alcune soluzioni per quell'edificio, affinché nel mentre della
causa si inserisse già un'idea diversa rispetto a questa
destinazione. Quando abbiamo ricevuto questa convocazione, quindi
abbiamo negato la nostra presenza e abbiamo richiesto al Comune di
non partecipare... affinché non ci sia quello che lei ha detto,
collega Certan: che quello è un bene di proprietà dello Stato, non
è così, ci dispiace... anzi ci dispiace che venga detto qui,
perché, fino ad una sentenza definitiva, non ne è decisa la
proprietà e noi rivendicheremo la proprietà regionale per evitare
che ci sia quella destinazione. Le ricadute di tale assenza sono
che evitiamo di andare ad avallare che la proprietà è loro, perché
se ci fossimo presentati in base ad una convocazione di un altro
ente che convoca una conferenza di servizi su un bene che l'ente
ritiene essere di sua proprietà -e che noi diciamo essere di nostra
proprietà -, avremmo avallato che quello era di proprietà dello
Stato, quindi al contrario la partecipazione avrebbe potuto
contraddire la posizione da noi sostenuta in giudizio.
Per quanto riguarda la terza domanda: "come si intende procedere
riguardo a tale problematica", crediamo intanto che si debba
risolvere la questione della proprietà, ma pensiamo che questa sia
stata un'accelerazione da parte dell'amministrazione centrale per
poter inserire una destinazione proprio deputata a quel tipo di
attività che noi gradiremmo evitare: quella di un grande centro a
livello regionale e interregionale per lo
screening
di
migranti che abbiano richiesto protezione.
Président -
La parole à la collègue Certan pour la
réplique.
Certan (ALPE) -
Siamo soddisfatti che lei, attraverso la
nostra iniziativa, abbia potuto dare messaggi
urbi et orbi
a
tutti sul fatto che si vuole intervenire solo quando ci sarà la
sentenza definitiva. Io credo di essere stata molto precisa e se
lei legge la nostra interpellanza, non troverà scritto: "preso atto
che la proprietà è del Ministero degli interni", perché non
l'abbiamo scritto...
(interruzione del Presidente della Regione, fuori
microfono)
... nel mio intervento ho detto che allo stato attuale, dopo due
passaggi, dopo due gradi di giudizio... non è proprietà regionale,
la diatriba è Ministero degli interni o Regione. Noi interpretiamo,
come Amministrazione comunale, con l'articolo 5 e su quelle che
sono ormai le "sue" famose prerogative della nostra Regione può
anche trovarmi d'accordo, lo sa che essere autonomisti - glielo
abbiamo già spiegato - non vuol dire solo dirlo, ma occorre poi
dimostrarlo e credo che siamo sempre stati i primi a dimostrarlo,
non lo abbiamo certo decantato e non l'abbiamo certo urlato a
vanvera come forse fanno altri. L'autonomia si dimostra essendo
autonomi innanzitutto, sulle prerogative della nostra autonomia
quindi ci troverà sempre d'accordo, non ha bisogno di darci
lezioni, ma in questo momento ritengo che chiunque legga gli
atti... e mettiamoci un attimo a leggerli, ma credo che, dopo due
gradi questo è quanto... Infatti abbiamo detto che è dal 2008 che è
in atto questa controversia et
en attendant on vieilli
e
probabilmente fra un po' saremo proprietari dei ruderi dell'ex
Hotel Lanterna, ma mi rendo anche conto che probabilmente non c'è
un colpevole e soprattutto non lo stiamo cercando in questo
momento, abbiamo solo chiesto quali possono essere gli interventi,
quindi non prenda sempre tutto come una cosa rivolta essenzialmente
a lei, anzi questo non era proprio nostra intenzione. Ripeto: non
abbiamo dato noi la definitiva proprietà, però, leggendo gli atti,
risulta questo, che poi il Ministero degli interni abbia un suo
progetto e abbia intenzione... rispetto al 2008 in cui avrebbero
venduto all'asta questo edificio, probabilmente hanno fatto altre
valutazioni. Io le chiederò gli atti perché, ad esempio, la lettera
di convocazione della Conferenza Stato-Regioni l'ho trovata sul
sito del Ministero, quindi non ho più di quella e non so neanche se
c'era un ordine del giorno più dettagliato, dove c'è già un
progetto; su questo io le chiederò documentazione, se lei può già
fornircela attraverso questa nostra interpellanza, sennò le faremo
la richiesta.
Posso anche capire che si inizi una discussione non solo con il
Comune, la stessa collega Morelli già la scorsa volta nel corso
della discussione di un'interpellanza aveva sottolineato il fatto
che nella Comunità montana si stanno facendo delle riflessioni
sull'utilizzo alternativo di questa struttura. Sarebbe interessante
forse fare anche qualche passo in più pur capendo quello che lei
dice: che chiaramente la ghigliottina è un po' il pronunciamento
definitivo. A mio avviso, coinvolgere maggiormente le comunità
limitrofe sarebbe interessante anche proprio per spiegare, perché
credo che la popolazione - a parte chi ha amministrato, è stato
nelle amministrazioni - non abbia ben chiaro questo iter, pertanto
non trovo così culturalmente avanzato dire semplicemente che stiamo
cercando di evitare che il Ministero non ci metta dentro un centro
per i migranti dove si fa poi lo
screening
, sarebbe
interessante invece condividere con la popolazione un percorso
diverso e anche forse un po' più costruttivo anche da un punto di
vista umano; questo non vuol dire che siamo d'accordo che il
Ministero faccia un centro - perché con lei bisogna sempre
specificare bene -, non vuol dire che questo va bene. A nostro
avviso, c'è bisogno di maggiori informazioni anche su questo
dossier.
