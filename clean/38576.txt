Classificazione
AGRICOLTURA



Oggetto del Consiglio n. 2092 del 11 maggio 2016 - Resoconto
OGGETTO N. 2092/XIV - Interpellanza: "Situazione della
liquidazione dei pagamenti previsti dal piano di sviluppo rurale
per il 2015 e intendimenti per gli anticipi per il 2016".
Rosset (Presidente) -
Punto n. 37 dell'ordine del giorno.
Per l'illustrazione, chiede la parola il Consigliere Nogara, ne ha
facoltà.
Nogara (UVP) -
Innanzitutto, prima di iniziare a parlare
di quest'interpellanza, vorremmo fare un minimo di chiarezza per
non illudere tutti quegli agricoltori che in questi giorni hanno
visto articoli, dichiarazioni sulla disponibilità da parte
dell'Amministrazione regionale di aiutarli per l'anticipo sul PSR.
Vorremmo dire che noi non siamo sempre contro quello che fa
l'Amministrazione, quello che fa l'AREA, siamo consapevoli che una
grossa responsabilità dei disagi che ci sono è da imputare all'AGEA
senz'altro. Abbiamo l'esempio della PAC, abbiamo l'esempio anche
adesso del PSR, che non si sa ancora che fine farà.
Fatta questa premessa, torniamo un po' indietro, c'è stata
l'assemblea dell'AREV dove lei, Assessore, con il Presidente
Rollandin siete intervenuti e in quest'assemblea, forse anche per
il clima, sono state dette delle cose che qualcuno forse non ha
interpretato bene, perché nel mondo agricolo si è pensato, quando
si è fatta la dichiarazione sugli anticipi per il 2015 e 2016, che
questi anticipi non fossero gravati da interessi.
In un secondo tempo, quando c'è stata la delibera regionale - ho
ascoltato la registrazione -, poi il Presidente Rollandin ha
specificato che si cercava di portare questi interessi applicati
sugli anticipi da un minimo dello 0,50 ad un massimo dell'1
percento. Oggi abbiamo saputo - stamattina se n'è discusso - che le
banche porterebbero questi interessi da un minimo dello 0,80 ad un
massimo del 3 percento: questo è quanto è scaturito questa mattina
dalle dichiarazioni dell'Assessore alle finanze. Io sto solo
facendo un riassunto affinché tutti capiscano, per avere un po' più
di chiarezza.
C'è già un prodotto per il 2015, un prodotto che è dato da
Confidi. Ci sono 185 aziende agricole che hanno ottenuto tramite la
Confidi un anticipo su quello che doveva essere il PSR. Gli
agricoltori sono andati all'AREA, la quale ha rilasciato loro una
dichiarazione per l'80 percento e l'hanno scontato a degli
interessi variabili, perché io dico: giustamente o meno non lo so,
è chiaro che bisogna vedere la solvibilità delle persone che
chiedono quest'anticipo. Le banche ora non guardano tanto il
patrimonio, ma la redditività dell'azienda, perciò la redditività
in questo periodo per gli agricoltori è dura. Facciamo un'ipotesi,
anche se ci fosse questo
agrément
da parte delle banche
dallo 0,80 al 3 percento, io penso che ci siano pochissime aziende
agricole in questo momento che potrebbero prendere uno 0,80, perché
chi otterrebbe uno 0,80 di interesse non avrebbe bisogno
dell'anticipo del PSR, andrebbero tutti sul 3 percento.
Vorrei poi anche capire come quelle 185 aziende che hanno preso
già l'anticipo con la Confidi...ci sono delle aziende che l'hanno
preso al 4 percento, aziende che l'hanno preso al 3. Il minimo che
è stato dato è stato dato al 2,20 percento. Come ci si comporta con
queste aziende, a quanto arriveremo? Se, per esempio, dovessimo
arrivare, come diceva lei nella sua dichiarazione, Presidente, da
un minimo di 0,50 all'1 percento, se si ottiene l'1 percento, tutti
quelli che devono pagare il 3-4 percento di interesse ormai lo
pagano per il 2015? Per il 2015, secondo me, è inopportuno fare una
cosa del genere, perché tra una storia e l'altra io penso che ci
vorranno un po' di mesi prima di arrivare a regime e spero che
arrivino i soldi, allora passiamo al 2016. Il 15 giugno è la data
ultima per la presentazione delle domande, poi bisognerà lavorarle
tutte queste domande per sapere a quanto avranno diritto questi
agricoltori, e andiamo avanti.
A questo punto mi pare di aver capito che Finaosta garantisce
alle banche, come ha detto questa mattina l'Assessore Perron, una
cifra indicativa di circa 10 milioni di euro per qualsiasi cosa
possa succedere. Io mi chiedo: se questa cifra che viene garantita
da Finaosta per 10 milioni di euro non è possibile, io non sono un
tecnico, lo chiedo a voi...ma le dico, Assessore, che negli anni
passati si pagava circa 13 milioni di euro ogni anno per il
PSR...possono essere trasportati, girati agli agricoltori
effettivamente a tasso zero, perché questi sono soldi sicuri,
l'AREA fa una dichiarazione sui soldi sicuri che gli agricoltori
dovrebbero prendere, forse questi soldi sono più sicuri dei soldi
che sono stati prestati al Casinò che non so quando arriveranno.
Questi sono soldi che vengono garantiti da una certificazione
dell'AREA che ti dice: "lui ha diritto a questi soldi". È chiaro
che, rispetto al 2009, quando c'è stato un anticipo che ha fatto la
Regione, su cui siamo ancora qui a discutere, forse i funzionari
dovrebbero studiare un sistema che i soldi che una volta che
arrivino non passino nei conti degli agricoltori, ma che vadano
direttamente alla banca o a Finaosta, che ha erogato questo
finanziamento, queste sono domande che le faccio, non voglio dire
che si deve o si può fare così.
Mi ricordo che nel 2009 questi anticipi erano stati dati con il
famoso "
Top Up
", credo fossero 50 milioni di euro stanziati
dall'Amministrazione e se non erano stati dati con il Top Up, erano
sempre stati dati da Finaosta. Io vi chiedo che differenza c'è se
Finaosta dà questi soldi a tasso zero, e adesso facciamo
un'ipotesi: diciamo che per qualsiasi motivo AGEA non paga,
Finaosta questi 10 milioni di euro alle banche dovrebbe darli,
glieli deve dare, quando si dice questi soldi di Finaosta non
possono essere usati perché i soldi di Finaosta in gestione
speciale devono essere usati solo per finanziamenti, per spese di
investimento...se succedesse una cosa del genere, non cambierebbe
niente, i soldi verrebbero usati comunque.
Alla fine della fiera noi qui presenteremo, come gruppi di
opposizione, una risoluzione per chiedervi che avvenga questo, che
è già presentata. Tutto quest'
iter
che vi ho detto, tutta
questa presentazione è perché vi assicuro che c'è una grande
confusione, tanti agricoltori sono convinti che quest'anticipazione
venga fatta a tasso zero. Quest'anticipazione sicuramente, come
l'avete presentata voi, non viene fatta a tasso zero, verrà fatta
ad un tasso che, per le difficoltà che hanno in questo momento gli
agricoltori, sarà senz'altro sulle stesse percentuali che Confidi
ha fatto finora per il 2015 per quanto chiedevano gli
agricoltori.
Presidente -
La parola all'Assessore Testolin.
Testolin (UV) -
Io cercherò di dare una risposta
all'iniziativa dei colleghi che segue l'impostazione
dell'interpellanza e poi cercherò di dare qualche risposta in
merito alle domande aggiuntive.
Per quanto riguarda la domanda: "quale sia la reale situazione
della liquidazione dei pagamenti del PSR per il 2015 e quali siano
le intenzioni in relazione agli anticipi 2015-2016 anche in
considerazione di quanto dichiarato dal Presidente della Regione
nel corso della riunione dell'AREV", per quanto concerne i
pagamenti del 2015, siamo a confermare quanto è già stato
presentato nel corso dell'assemblea dell'AREV e si ribadisce che
allo stato attuale siamo in attesa da parte di AGEA che la stessa
completi la predisposizione dei sistemi informatici necessari per
la liquidazione delle domande. A questo proposito, così com'è già
stato ribadito in sede di assemblea, AGEA ci ha comunicato, in
risposta alle nostre numerose sollecitazioni e impegni presi a
seguito anche di incontri presso la loro sede, peraltro tramite una
e-mail
, quanto segue: "sarà possibile procedere ai pagamenti
automatizzati entro la fine di maggio e all'istruttoria manuale
entro la fine di giugno per quanto riguarda il 2015". Queste sono
le notizie che AGEA ci ha fornito, che sono state presentate
all'assemblea e sono state rese pubbliche. Si attende pertanto il
rilascio degli applicativi da parte di AGEA per poter procedere
all'autorizzazione del pagamento.
Per quanto riguarda gli altri aspetti che sono stati citati:
quelli della garanzia fornita dalla Regione tramite Finaosta, in
relazione alla garanzia messa a disposizione dalla Regione, come
era stato anticipato dal Presidente della Regione in sede di
assemblea AREV e integrando per quanto possibile quanto già
segnalato dal collega Perron stamattina in risposta alla
question a réponse immédiate
, la stessa garanzia costituisce
il 90 percento dell'importo netto risultante dalla certificazione
di AREA VdA come somma netta che l'agricoltore dovrà percepire da
AGEA per l'annualità 2015. Mentre per quei beneficiari che hanno
già ricevuto alla data della deliberazione una certificazione, come
diceva il collega prima, mi sembra che 185 siano già ricorsi a
questa forma di anticipazione, questi nominativi potranno farsi
certificare, dopo la scadenza della presentazione della domanda
2016, una certificazione da spendersi in egual misura rispetto a
quelli del 2015, senza creare una discriminazione tra quelli che
possono ancora prenderla per il 2015 e quelli che invece l'avevano
già presa. Evidentemente rimane a carico di coloro che hanno già
scontato una certificazione con garanzia Confidi, che peraltro è
diversa perché garantisce l'80 percento di quanto certificato,
questa ha delle caratteristiche diverse. Si tratta di
caratteristiche che sono state studiate in funzione delle procedure
ammesse per poter sostenere questo tipo di iniziativa, procedure
che faranno parte di una convenzione che verrà messa a punto tra
Finaosta e le banche, procedure tecniche che rispecchiano anche le
normative che sono in essere e che vedono nella possibilità di dare
una garanzia e non di dare un anticipo l'unica strada al momento
perseguibile, in tempi che si presumono rapidi, anche se
l'obiettivo dell'Amministrazione è quello che vengano liquidati al
più presto i contributi del 2015, il che metterebbe una parola
definitiva su questa problematica.
Mentre sul tasso applicato, al momento, al di là delle
indicazioni che sono state fornite dal collega Perron, non sono
ancora state ufficializzate le offerte che le varie banche
hanno...o andranno a segnalare a Finaosta nel loro complesso.
Quello che è certo è che, indicando una fascia che va dallo 0,80 ad
un tasso massimo, che può essere del 2,5 o quello che è stato
indicato, ci si posizionerà a seconda delle caratteristiche di ogni
singola azienda su di un tasso che potrà essere più o meno alto, ma
anche questo tipo di trattativa è ancora in corso per definire
quelle che saranno a regime le condizioni che saranno applicate. Lo
ha evidenziato anche il collega Perron questa mattina su una
circolare, che peraltro è arrivata in mattinata dal Ministero
direttamente su un anticipo PAC, che è una cosa leggermente
diversa, dove questo stesso tipo di garanzia viene fornita
direttamente da AGEA tramite una convenzione firmata tra MIPAAF e
il sistema bancario, al 70 percento delle spettanze con una
meritocrazia in merito a quelle che saranno le condizioni applicate
dalle varie banche. Questo quindi per indicare che l'impegno c'è ed
è ancora in corso per definire quali saranno le reali applicazioni
di un tasso che si è proposto con forza al sistema bancario in
certi
range
, e adesso vediamo cosa ne uscirà da questa
contrattazione.
Presidente -
Per la replica, chiede la parola il
Consigliere Nogara, ne ha facoltà.
Nogara (UVP) -
Assessore, per quello che ci ha detto, per
quello che ci ha comunicato, io penso che per il 2015 non sia
necessario fare qualcosa, perché, da come ci ha comunicato, anche
se ufficiosamente, AGEA ci dice che al massimo entro giugno verrà
liquidato il 2015. Io penso che, entro giugno, tutte le pratiche
con le banche, le varie documentazioni e quant'altro non si
riusciranno a fare e questo penso di poterlo dire tranquillamente.
Probabilmente tutto il ragionamento che ha fatto può valere per il
2016. Io le dico: benissimo, cercate di aiutare gli agricoltori in
tutti i modi, come ha cercato di fare - ma io non voglio difendere
qualcuno o... - anche Confidi, poi se il tasso dopo la
contrattazione sarà più basso, evviva. Io vi dico solo che adesso -
e posso anche capire la vostra risposta in cui mi direte forse che
è impossibile - agli agricoltori in questo momento serve avere
un'anticipazione a tasso zero: questo è l'obiettivo degli
agricoltori, perché, quando si incomincia a parlare di tassi di
interesse, rispondono, a ragione o torto, che debiti su debiti non
ne vogliono più fare.
Io voglio però dirvi un'altra cosa. Questa mattina l'Assessore
Perron ha detto che il Governo regionale è molto sensibile a queste
problematiche degli agricoltori di questo periodo. Io chiedo
proprio al Governo regionale in sede di assestamento di pensare
agli agricoltori, perché questo è importante. Io ho fatto un giro
per capire qual era la situazione e mi avevano suggerito di fare
questo percorso e l'ho fatto, sono andato in diverse aziende che
macellano il bestiame, io vi do solo un dato di un'azienda che
macella il bestiame qui in Valle d'Aosta: martedì scorso anno
macellato 110 bovini, ieri ne hanno macellati altri 110, sono 220
bovini in una settimana, non prendevano più mucche da macellare
perché non ce la facevano, questo è il dato. In più, dato ancora
più triste, è che se prima davano 3,40 euro al chilo, con
quest'invasione di bovini da macellare, adesso ne danno 2,60.
Questi sono i dati.
Come dicevo prima, Assessore, si può dire tutto quello che si
vuole, prima le parlavo di cinghiali e lei mi ha detto che state
facendo, ma i danni continuano ad essere ingentissimi e sono da
tutte le parti, ora come ora un dato importante è che gli
allevatori, per arrivare a fine mese, portano a macellare le bestie
perché non hanno neanche i soldi per finire il mese. Questa è la
realtà delle cose, di cui bisogna tenere conto. Io vi chiedo:
riusciamo in qualche modo ad aiutarli per l'anticipo? Io spero che
tutti insieme si possa fare qualcosa. Vi chiedo in fase di
assestamento, Assessore - e lei dovrebbe difendere il suo
Assessorato -, di trovare dei soldi da dare alle manifestazioni e
alle rassegne per poter dare un po' di liquidità ad un settore che
è in ginocchio.
