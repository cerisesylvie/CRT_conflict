Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1630 del 27 novembre 1985 - Resoconto
OGGETTO N. 1630/VIII - COMUNICAZIONI DEL PRESIDENTE DEL
CONSIGLIO.
PRESIDENTE:
Informo il Consiglio dell'attività svolta
dalla Presidenza del Consiglio e dagli organi consiliari dopo
l'ultima adunanza:
DISEGNI DI LEGGE PRESENTATI:
Disegno di legge n. 242
, presentato dalla Giunta
regionale in data 6 novembre 1985, concernente: "Adeguamento, a
decorrere dal 1° gennaio 1986, della misura dell'assegno di
riconoscimento corrisposto agli ex-insegnanti di scuole sussidiate
della Valle d'Aosta" (iscritto all'ordine del giorno).
Disegno di legge n. 243
, presentato dalla Giunta
regionale in data 6 novembre 1985, concernente: "Finanziamento di
interventi per lo sviluppo di attività produttive in corrispondenza
di autorizzazione a contrarre mutui passivi" (isoritto all'ordine
del giorno).
Disegno di legge n. 244
, presentato dalla Giunta
regionale in data 7 novembre 1985, concernente: "Finanziamenti di
spesa nei diversi settori regionali di intervento e modificazioni
alle autorizzazioni di spesa di leggi regionali in vigore, assunti
in coincidenza con l'approvazione del bilancio di previsione per
l'esercizio 1986 e del pluriennale 1986/88" (isoritto all'ordine
del giorno).
Disegno di legge n. 245
, presentato dalla Giunta
regionale in data 7 novembre 1985, concernente: "Bilancio di
previsione della Regione Autonoma Valle d'Aosta per l'esercizio
finanziario 1986 e per il triennio 1986/88" (iscritto all'ordine
del giorno).
Disegno di legge n. 246
, presentato dalla Giunta
regionale in data 7 novembre 1985, concernente: "Interventi a
sostegno dell'occupazione e a favore dei lavoratori in cassa
integrazione guadagni" (iscritto all'ordine del giorno).
Disegno di legge n. 247
, presentato dalla Giunta
regionale in data 14 novembre 1985, concernente: "Norme per
l'attuazione dei regolamenti del Consiglio delle Comunità Europee
n. 1360 del 19 giugno 1978, n. 2083 del 31 luglio 1980, n. 2084 del
31 luglio 1980 e della legge 20 ottobre 1978, n. 674 concernenti le
associazioni di produttori agricoli e le relative unioni" (già
isoritto all'ordine del giorno).
DISEGNI DI LEGGE VISTATI:
Disegno di legge n. 225, concernente: "Contributi per il
risarcimento dei danni arrecati alla produzione agricola dalla
fauna selvatica".
Disegno di legge n. 226
, concernente: "Rifinanziamento
per l'anno 1985 della legge regionale 28.12.1984, n. 76 concernente
la costituzione di fondi di rotazione per la ripresa dell'industria
edilizia".
Disegno di legge n. 220
, concernente: "Interventi
finanziari atti a favorire il traffico commerciale dell'autoporto
di Pollein".
Disegno di legge n. 232
, concernente: "Rifinanziamento
per l'anno 1985 della legge regionale 6 luglio 1984, n. 30, recante
interventi regionali in materia di agricoltura".
Disegno di legge n. 235
, concernente: "Concessione della
garanzia fideiussoria della Regione presso Istituti di credito ed
aziende bancarie per la concessione di un mutuo a favore della
cooperativa produttori latte e fontina di Saint-Christophe".
DISEGNI DI LEGGE NON VISTATI: -
DELIBERAZIONI VISTATE: 1
DELIBERAZIONI NON VISTATE: -
RIUNIONI:
Ufficio di Presidenza: 1
I^ Commissione: 1
II^ Commissione: 2
III^ Commissione: 1
IV^ Commissione: 1
V^ Commissione: 1
I^ e III^ Commissione in riunione congiunta: 3
I^ e V^ Commissione in riunione congiunta: 2
II^ Commissione allargata ai Capigruppo per le questioni
relative al Parco Nazionale del Gran Paradiso: 1
Colleghi Consiglieri, un ennesimo grave episodio di terrorismo
ha turbato nei giorni scorsi l'opinione pubblica mondiale.
Dopo il sequestro dell'Achille Lauro, un gruppo di terroristi
arabi ha dirottato, nella serata di sabato, un aereo della
EGIPTAIR.
Di fronte alla dura reazione delle autorità egiziane, che hanno
deciso di ricorrere alla forza per liberare gli ostaggi, i
terroristi non hanno esitato a compiere un feroce massacro di
inermi cittadini, provocando circa 60 vittime ed una trentina di
feriti.
Si è concluso così nel sangue quello che può giustamente essere
ricordato come il più sanguinoso episodio di pirateria aerea.
Penso di interpretare i sentimenti di questa assemblea
nell'esprimere la nostra partecipazione al dolore dei familiari
delle vittime unita alla più ferma condanna di questi feroci atti
di violenza ormai troppo frequenti.
Ritengo che il Consiglio regionale debba ricordare i circa
ventimila morti della cittadina colombiana di Armero che è stata
sepolta nei giorni scorsi da una massa di fango generata dalla
liquefazione di un grande ghiacciaio, provocata dalla improvvisa
eruzione di un vulcano.
Nuovo lutto per il mondo della cultura. E' infatti mancata in
data 25 novembre, a Roma, la scrittrice Elsa Morante, una delle
personalità più in vista della nostra letteratura, una autrice
feconda che tanta parte ha avuto nel panorama letterario di questi
ultimi trent'anni.
Alla famiglia della scomparsa presentiamo le più sentite
condoglianze di questa assemblea.
Il 19, 20 e 21 novembre si è svolto a Ginevra il tanto atteso
vertice Reagan - Gorbaciov.
Questo incontro, seguito con tanta trepidazione da tutti coloro
che sono interessati a creare le premesse per una più civile
convivenza fra i popoli, si è concluso in modo positivo con una
dichiarazione di intenti dei due statisti, che certamente potrà
essere una buona base di partenza per una politica di coesistenza
parifica e di riduzione degli armamenti nucleari, condizione questa
indispensabile per assicurare la pace nel mondo.
L'auspicio che il mondo civile esprime è che il negoziato
iniziato a Ginevra continui e possa fare registrare nuovi
successi.
Una delegazione del Consiglio regionale composta dal Presidente
del Consiglio Giovanni Bondaz, dal Vice Presidente De Grandis, dal
Consigliere Segretario Breuvé, dai Consiglieri Aloisi, Baldassarre,
Beneforti, Cout, Maquignaz, Stévenin, Tonino, Viberti e da alcuni
funzionari del Consiglio, ha effettuato nei giorni 14 e 15 novembre
una visita al Parlamento Europeo a Strasburgo.
Nel pomeriggio del 14 la delegazione valdostana ha avuto un
incontro con alcuni parlamentari europei italiani di vari gruppi
politici, fra i quali gli Onorevoli Chiusano, Formigoni, Ligios e
Parodi della D.C., Novelli e Rossetti del P.C.I., Baget-Bozzo del
P.S.I. e Tripodi del M.S.I..
L'incontro, svoltosi in un clima di cordialità, ha permesso
innanzitutto di conoscere la struttura ed il funzionamento del
Parlamento Europeo e degli altri organismi comunitari.
Sono state affrontate alcune tematiche di fondo quali
l'applicazione del trattato di Unione Europea, il rapporto fra
Regioni ed Europa, la creazione di un mercato unico europeo.
Nella mattinata del 16 la delegazione valdostana ha avuto un
incontro con il Presidente del Parlamento Europeo, Pierre Pfimlin,
il quale, rispondendo all'indirizzo di saluto del Presidente del
Consiglio, ha manifestato l'interesse del Parlamento Europeo ai
problemi regionali.
