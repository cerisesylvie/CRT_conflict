Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1683 del 5 dicembre 1985 - Resoconto
OGGETTO N. 1683/VIII - PRESA D'ATTO DELLA PETIZIONE PER LA
CANCELLAZIONE DI STRADE IN TERRA BATTUTA ED IL RIPRISTINO DELLE
ANTICHE MULATTIERE NELL'ALTA VALLE DI CHAMPORCHER. (Approvazione di
ordine del giorno)
PRESIDENTE:
I Signori Consiglieri hanno già a loro
disposizione gli elaborati e la petizione con 1600 firme presentata
in data 3 settembre 1985 dai Signori: Baudin Fausta, Costabloz
Claudio, Vuillermoz Egidio, Danna Mauro, Vassoney Amato, Borrettaz
Riccardo, Isabel Flavio, Gontier Eligio, residenti a
Cham-porcher.
Secondo l'articolo 29 del Regolamento si è provveduto a
trasmettere la petizione all'Assessorato competente e alla
Presidenza della Giunta. L'Assessorato all'Agricoltura e Foreste ha
comunicato le sue considerazioni con la lettera n. 95, in data 22
ottobre 1985, che è già allegata alla relazione che è a vostra
disposizione.
Successivamente il Comune di Cham-porcher ha inviato
all'Assessorato Agri coltura e Foreste una delibera che mi è stata
fatta pervenire dall'Assessorato all'Agricoltura e che è allegata
agli atti del Consiglio. Proprio in questo momento il Consigliere
Viberti mi ha consegnato un ordine del giorno.
Ha chiesto la parola il Consigliere Tonino; ne ha facoltà.
TONINO (P.C.I.):
Annuncio che ho predisposto un ordine
del giorno, che è stato sottoscritto anche dal Consigliere
Torrione, e che potrebbe concludere l'esame di questa
petizione.
Prima di illustrare l'ordine del giorno vorrei fare due
considerazioni. La prima riguarda i lavori e l'atteggia mento della
Giunta regionale in merito alla questione del ripristino ambientale
nell'alta valle di Champorcher ed in particolare nella conca di
Dondena.
A nome del Gruppo comunista esprimo l'apprezzamento per la
serietà con cui la Giunta regionale ha seguito recentemente questo
problema. C'è stato un primo periodo, che i Consiglieri ricordano,
di polemiche anche accese sulla vicenda dell'elettrodotto che
collega il Piccolo San Bernardo con Rondissone, e che a nostro
avviso erano nate a causa di una sottovalutazione, del danno
ambientale compiuta in quel periodo dalla Giunta regionale e dagli
organi competenti.
Voglio subito dire che per quanto riguarda il Comune di
Champorcher non si trattava di sottovalutazione ma proprio di una
evidente complicità con le imprese che lì avevano costruito quelle
strade, in una visione ed in un disegno anche strategico di
utilizzo della conca di Dondena che non sono da noi condivisi e mi
risulta che non siano condivisi neppure dal Consiglio regionale. Si
tratta di un disegno che contrasta con alcune tendenze che
caratterizzano lo sviluppo del turismo non soltanto in Valle
d'Aosta, ma in tutta l'Europa ed in tutto il nostro Paese.
L'azione tende a far sì che siano ripristinate le preesistenti
condizioni ambientali sia per le strade mulattiere che erano
costruite in pietra, sia per il ripristino di quegli sbancamenti
che sono stati realizzati per consentire ai mezzi gommati di
raggiungere i vari siti dei singoli piloni dell'elettrodotto. Anche
quest'ultima operazione è particolarmente delicata e richiede una
certa sensibilità.
La seconda considerazione riguarda l'atteggiamento del Comune.
Noi abbiamo etto la deliberazione del Consiglio comunale in
risposta alle 1600 firme ed effettivamente abbiamo avuto
l'impressione che sia un misto di arroganza, assolutamente
incomprensibile sotto certi aspetti, e sul cui terreno a questo
Consiglio regionale non conviene certamente scendere. Certo è che
per quanto riguarda quell'area ed il rapporto tra la Regione ed il
Comune di Champorcher, si pone anche l'assoluta necessità di alcune
misure di programmazione e di pianificazione, che dicano
chiaramente qual'è l'utilizzo e l'indirizzo che la Regione vuole
dare per quella conca che ha i valori paesaggistici ed ambientali
che tutti conoscono.
Noi sentiamo l'assoluta necessità di uno strumento, sia esso il
piano urbanistico regionale che da tanto tempo reclamiamo, sia esso
un provvedimento particolare come ad esempio la creazione in quella
zona di un parco regionale.
I limiti del piano regolatore, che è lo strumento urbanistico
comunale, si sono visti proprio in questa vicenda. Esso non è
assolutamente sufficiente, perché basta una delibera del Consiglio
comunale per modificarlo in qualche sua parte. A suo tempo avevamo
fatto anche un esposto alla Procura della Repubblica ed al Pretore
denunciando che in quel caso si erano violate anche alcune leggi
che riguardano le procedure per autorizzare interventi sul suolo e
sull'ambiente. Non ho notizie dei risultati di questi esposti: il
Pretore fa il suo mestiere e noi facciamo il nostro. Tuttavia
volevo sottolineare che lo strumento urbanistico comunale non
sempre è in grado di salvaguardare rispetto a scelte sbagliate.
Queste sono le considerazioni che noi volevamo fare. Anche se
siamo disponibili a valutare un ordine del giorno che raccolga la
volontà di tutto il Consiglio, ci sembra opportuno concludere la
discussione di oggi anche con un pronunciamento del Consiglio che
finora non c'è ancora stato. Io ho riletto le altre discussioni
intorno a questo argomento, ma non c'è traccia di una precedente
votazione da parte del Consiglio.
Noi proponiamo un ordine del giorno così strutturato:
ORDINE DEL GIORNO
il Consiglio regionale
Presa visione
della petizione presentata in data 3
settembre 1985 da alcuni cittadini di Champorcher e sottoscritta da
1600 firme, con la quale si richiede la cancellazione delle strade
in terra battuta ed il ripristino delle antiche mulattiere che
collegano dondena al lago Miserine, ai colli Laris, Finestra e
Pontonet;
Ribadita
la necessità di un rapido ripristino delle
preesistenti condizioni ambientali della conca di Dondena deturpata
da interventi, in parte abusivi, realizzati dalle imprese che hanno
appaltato la costruzione dell'elettrodotto
da 380 Kv P.S.
Bernardo-Rondissone;
IMPEGNA
La Giunta regionale ad utilizzare tutti gli strumenti
disponibili affinché, a partire da Dondena, siano ricostruite, con
opere d'arte in pietra naturale, tutte le strade mulattiere che
raggiungono i colli Laris, Finestra e Pontonet e affinché sia
ripristinato l'originale stato dei terreni laddove si sono
verificati sbancamenti e savi finalizzati alla costruzione dei
piloni dell'elettrodotto.
PRESIDENTE:
Prego il Consigliere Tonino di farmi avere
copia dell'ordine del giorno in modo che io possa distribuirlo a
tutti i Consiglieri.
Ha chiesto la parola il Consigliere Torrione; ne ha facoltà.
TORRIONE (P.S.I.):
Ho chiesto la parola perché questa
petizione ci offre la possibilità di riflettere un poco più a fondo
sul problema del Superphoenix non è detto che quando si è
all'opposizione non si debba essere obiettivi.
Io ritenevo l'Amministrazione regionale più responsabile delle
collettività minori, in questo caso rappresentate dai Comuni, ma,
dopo aver fatto alcuni sopralluoghi nei Comuni interessati dal
passaggio di questo ciclopico elettrodotto (che tra l'altro d'ora
in avanti purtroppo risplenderà al sole, anche per il fatto che le
sommità di alcuni tralicci saranno pitturate di bianco e di rosso
alterando il paesaggio e l'ambiente) devo dire che le riflessioni
diventano più difficili e più amare perché, al di là della
trascuratezza della Regione nel non aver sottoposto al Consiglio il
problema, a livello di Comuni ci si è fatti attrarre da altre
considerazioni.
Pur nel rispetto delle decisioni dei Comuni, riconosco che in
certe occasioni si è fraintesa la costruzione dell'elettrodotto,
che è stata accettata e assunta come elemento di contrattazione con
le ditte per costruire nuove strade. Questa, purtroppo, è un'amara
constatazione che noi dobbiamo fare. Si è presa a pretesto la
costruzione dell'elettrodotto per dire: "Va bene, il territorio del
nostro Comune ha ancora bisogno di queste strade e perciò fatele
pure!" e questo è accaduto senza la minima raccomandazione affinché
quelle strade fossero realizzate a regola d'arte, ma con l'unico
fine che costassero di meno all'impresa.
Io sono stato al Compartimento ENEL di Torino ed i dirigenti
dell'azienda elettrica, molto onestamente, mi hanno dichiarato che
ritenevano che il passaggio dell'elettrodotto in Valle d'Aosta
sarebbe costato molto di più perché infatti avevano previsto anche
l'uso dell'elicottero per la posa dei tralicci. Ma ciò spesso non
si è verificato perché gli stessi Comuni, anziché consigliare l'uso
dell'elicottero, hanno preferito suggerire l'uso di percorsi
stradali. A mio avviso è da dissennati vendere la terra per 30
denari!
Non è una critica rivolta alla Regione, ma è rivolta contro
quell'opinione, che purtroppo è ancora presente in Valle d'Aosta,
che la strada risolva tutti i problemi. Arrivare in cima ad una
montagna, per il valdostano, è sempre stata una fatica, non
possiamo disconoscerlo; però questa fatica, in questo caso come in
altri, non deve giustificare una specie di acquiescenza nei
confronti di chi deturpa l'ambiente naturale che, per altri versi,
è poi così caro all'operatore della terra e cioè al contadino. E'
un dato di fatto su cui noi dobbiamo riflettere.
Questa deliberazione è scritta in termini un pochino provocatori
forse proprio perché voleva raggiungere quell'obiettivo che si era
prefisso e per questo usa un linguaggio che io non condivido, anche
se rispecchia appieno l'opinione del Sindaco. L'Assessore sa che
l'anno scorso, quando stavamo recandoci in cima ai due colli,
Dondena e Pontonet (vergognandoci un pò perché i turisti li
raggiungevano a piedi e con fatica, mentre noi con salivamo la
campagnola della forestale) il Sindaco ci disse: "Ma che problema
c'è se la strada continua dall'altra parte e arriva fino a Cogne?"
Francamente io non ho più avuto argomenti, perché se lo scopo era
appunto quello di collegare Cham-porcher a Cogne non valeva più la
pena di combattere altre battaglie!
Questo è un dato di fatto su cui dobbiamo riflettere e ci
dobbiamo affrettare a predisporre al più presto nella nostra
Regione una normativa sulla tutela dell'ambiente adeguata alle
esigenze ed alle necessità della nostra realtà; non una normativa
qualsiasi, ma una normativa che tenga conto delle peculiarità del
nostro territorio, della sua ristrettezza, perché l'uso del
territorio qui da noi diventa sempre più dissennato, e che invece
esalti gli aspetti positivi della realtà valdostana sotto il
profilo ambientale.
Io non credo che la maggioranza abbia delle difficoltà ad
accogliere l'or dine del giorno, però bisognerà ritornare ancora su
questo argomento, perché se in Valle d'Aosta la coscienza della
propria terra si esprime attraverso documenti come quello che
abbiamo sotto gli occhi oggi, vuol dire che, da qui ad una
effettiva tutela dell'ambiente, c'è ancora una lunga ed anche
tormentata strada da fare.
PRESIDENTE:
Ha chiesto a parola il Consigliere Viberti;
ne ha facoltà.
VIBERTI (N.S.):
Io avevo predisposto un ordine del giorno
da presentare a conclusione della discussione su questa petizione e
l'avevo già consegnato per la battitura a macchina quando il
collega Consigliere Tonino mi ha proposto di condividere l'ordine
del giorno già predisposto da lui e dal collega Consigliere
Torrione. Diciamo che, a parte la forma di questo nuovo ordine del
giorno, il contenuto è praticamente molto simile al mio e credo che
sia possibile, attraverso un accordo da ricercare in: una breve
sospensione dei lavori, poter coordinare i due ordini del giorno
per farne uno più preciso.
Comunque, prima di formalizzare la richiesta di sospensione,
preferisco che tutte le forze politiche che debbono ancora farlo si
esprimano in merito, perché, di fronte ad una petizione popolare
che ha raccolto la bellezza di 1600 firme e che quindi denota un
certo interesse da parte della popolazione ed anche da parte dei
fruitori turistici della realtà di Champorcher per la conservazione
e per la difesa dell'ambiente naturale, noi non possiamo esimerci
dal constatare che una parte della realtà istituzionale della
nostra Regio ne non ha dato una risposta democratica e, a nostro
avviso, adeguata alla legittima richiesta di cittadini che, pur non
avendo strumenti di potere, hanno comunque la possibilità di farsi
interpreti delle esigenze degli altri cittadini nei confronti
dell'amministrazione.
Non si capisce, quindi, per quale motivo chi invece ha il potere
di intervenire, datogli naturalmente attraverso una votazione
democratica, non lo eserciti in modo corretto ma anzi quasi insulti
chi si sia permesso di esporre la propria opinione in uno dei modi
più tranquilli. Infatti scrivere qualche cosa e apporre delle firme
non è certamente motivo di scandalo.
Molte delle forze politiche presenti in questo Consiglio, e
valga questo esempio per tutti gli altri casi possibili, sostengono
la lotta della nazione corsa per l'ottenimento di migliori
garanzie, se non addirittura per l'ottenimento della sua
indipendenza, mentre poi si stupiscono se qualcuno soltanto chiede,
e quindi non pretende, qualcosa attraverso una petizione.
Direi che la deliberazione del Consiglio comunale di Champorcher
in risposta alla petizione non sia molto felice. Fortunatamente
possiamo constatare che il Consiglio comunale di Cham-porcher non
si è pronunciato all'unanimità e che ci sono stati due contrari ed
un astenuto. Ciò vuol dire che anche nel Consiglio comunale le
posizioni non sono unanimi e forse la considerazione intorno
all'esercizio della democrazia, fatta da chi ha presentato la
petizione è stata diversamente considerata, purtroppo però da
pochi, e forse per motivi strettamente di maggioranza, mentre
invece di fronte a problemi come questo, altri dovrebbero essere i
motivi che dovrebbero spingere l'eletto a fare le proprie
valutazioni: quelli della concretezza, della serietà e della
giustizia rispetto alla questione che viene posta.
Vorrei leggere brevemente il mio or dine del giorno che, per
certi versi, è forse meno preciso di quello dei colleghi che
chiedeva anche un impegno da parte della Giunta. E' in questo senso
che io credo appunto che sia necessario integrare i due ordini del
giorno.
ORDINE DEL GIORNO
Il Consiglio regionale
Vista la petizione popolare presentata da alcuni residenti in
Champorcher corredata da 1600 firme ed iscritta al n. 13
dell'ordine del giorno della seduta del Consiglio del 5/6 dicembre
1985;
Condividendo i motivi ispiratori di detta petizione;
Considerato che già sono iniziati i lavori di ripristino e
che la Giunta regionale, tramite l'Assessore all'Agricoltura,
Foreste ed Ambiente Naturale, li segue puntualmente
IMPEGNA
la Giunta regionale a proseguire in questa direzione, avendo
cura di far ripristinare opportunamente le vecchie mulattiere,
dandone notizia al Consiglio e di svolgere la prima relazione
informativa dopo la ripresa dei lavori nel prossimo anno.
Ilio Viberti
Credo che il dibattito di oggi possa già dare notizia di quanto
è stato fatto fino ad oggi. Ma noi, anche sulla base di quanto ci è
stato esposto da persone residenti a Champorcher, riteniamo che
molto resti ancora da fare e che quindi sia indispensabile, ripresi
i lavori, che il Consiglio regionale venga messo al corrente di
come procedono questi lavori per evitare che possano ripetersi casi
simili a quelli verificatisi in altre realtà.
Noi condividiamo la fiducia che è stata espressa dal collega
Consigliere Tonino e riconosciamo che l'Assessore, se pure a volte
con ritardo (come ad esempio per quanto concerne l'altro grave
esempio di degrado costituito dal Col Checrouit) dal momento si è
riusciti a prendere una decisione, ha marciato speditamente.
Riconosciamo quindi anche noi che esiste la volontà politica,
che a volte rimane imbrigliata nelle pastoie burocratiche, e
crediamo che sia possibile ed anzi indispensabile che il Consiglio
regionale venga messo al corrente di come procedono le cose.
Si dà atto che alle ore 11.48 assume la Presidenza il Vice
Presidente DOLCHI.
PRESIDENTE:
Ha chiesto la parola l'Assessore
all'Agricoltura, Foreste e Ambiente Naturale Perrin; ne ha
facoltà.
PERRIN (U.V.):
Je prends la parole pour faire une très
brève relation sur l'état des travaux qui ont été poursuivis depuis
le mois de septembre jusqu'à aujourd'hui.
Ainsi que l'a dit le Conseiller Tonino, la Junte régionale et
l'Assessorat compétent ont suivi la phase de ces travaux. Et, suite
aux accords pris au cours du printemps et de l'été avec l'ENEL,
nous avons fait en sorte que ce qui avait été concordé à ce moment
là soit réalisé le plus rapidement possible et nous avons en même
temps veillé à ce que les travaux de réaménagement du territoire
donnent les résultats espérés.
Il faut dire tout d'abord que, suite à des inspections sur les
lieux faites l'automne dernier, l'Assessorat à l'Agriculture avait
précisé à l'ENEL et à la Société qui s'occupe de ce tronçon quels
étaient les travaux à faire et c'est ce qui ressort aussi de la
réponse que nous avons donné au Président du Conseil à l'égard de
cette pétition.
L'ENEL et la Société SAE devaient remettre en état toutes les
pistes qui n'avaient pas été autorisées par l'Administration
régionale, à travers l'Assessorat à l'Agriculture et Forêts, sauf
deux chemins que nous croyons pouvoir laisser ouverts, c'est-à-dire
le chemin qui monte au Lac du Miserin et l'autre qui va vers la
Cimetta Rossa. Comme j'avais déjà dit à ce Conseil, vu qu'il y a
des chemins qui passent sur d'anciens chemins muletiers qui sont
ouverts et qui peuvent servir les alpages ou le Lac Miserin, nous
pensons de pouvoir les laisser ouverts.
Hier, le responsable du Service de la défense de l'environnement
a fait une dernière visite dans
la zone de Dondena pour constater les travaux qui ont été
effectués. Jusqu'à maintenant on a effectué remise en état de tous
les petits tracés qui du chemin principal vont aux différents
pylônes du chemin qui descend du Col Pontonnet jusqu'à environ la
hauteur du Lac Miserin, et de celui qui descend du Col Laris vers
le vallon de Dondena sur à peu près un kilomètre. Malheureusement
l'arrivée de la neige a interrompu ces travaux qui seront repris
évidemment ce printemps dès que le temps nous le permettra.
Monsieur Lyabel, Directeur du Service, m'a annoncé que les travaux
qui ont été faits ont été bien faits, c'est-à-dire que
l'intervention de la Société SAI a remis le terrain en bon état, là
où il y a déjà eu l'intervention.
Les chemins muletiers qui avant montaient jusqu'au Col ont été
réduits en largeur pour retourner comme ils étaient auparavant.
Evidemment il ne s'agissait pas d'effacer complètement ces sentiers
puisqu'il y avait quand même un chemin qui montait, donc nous avons
reporté à la largeur d'un mètre et demi, c'est-à-dire la largeur
préexistante.
Bien entendu à la fonte de a neige, vu l'accord qu'il y a sur ce
problème, comme sur d'autres avec l'ENEL qui s'est engagée à
garantir la remise en état des terrains, nous reprendrons les
travaux de façon à ce que, pour l'été prochain, tous les travaux
soient terminés et tous les terrains soient remis en état.
Nous sommes d'accord, en principe, sur la pétition puisque
celle-ci a été l'orientation que l'Assessorat à l'Agriculture et
Forêts et la Junte avaient déjà donné avant que la pétition soit
signée. Nous ne pouvons donc que partager les principes de la
pétition, comme nous partageons le fait que ce fait soit sanctionné
par un ordre du jour du Conseil.
Il faut remarquer, sur l'ordre du jour présenté par le Parti
Communiste, là où l'on parle de "opere d'arte in pietra naturale",
que uniquement une partie du chemin royal avait des oeuvres en
pierre, pour une grande partie du chemin les oeuvres manquaient,
d'autres, il faut le dire, avaient déjà été détruites non pas par
la SAI, mais par le temps déjà auparavant.
Puis, je crois que l'ordre du jour présenté par le Conseiller
Viberti interprète mieux ce qui devrait être la volonté du Conseil,
parce qu'il dit que les travaux doivent effectivement être faits
mais pas au détriment de la collectivité valdôtaine: ils doivent
être exécutés par la société qui a causé ces dommages ou, faute
d'intervention de la société, par l'ENEL elle-même, qui doit les
garantir. Il faut donc voir cet ordre du jour sous cette
perspective et car ne doit pas être l'Administration régionale qui
doit payer les frais de cette oeuvre.
Tout au plus, nous pouvons éventuellement utiliser cette partie
du budget régional qui nous donne la possibilité d'intervenir pour
des travaux écologiques, avec des équipes régionales ou celles qui
seront éventuellement organisées à travers le fond régional
d'investissement d'occupation pour les deux tronçons que nous-mêmes
avons demandé de laisser ouverts.
Je suis d'accord pour une brève suspension du Conseil pour
arriver à unir les deux ordres du jour.
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
Chiedo all'Assessore di chiarirmi i
motivi per i quali si è deciso di lasciare aperti i due tronchi che
vanno da Dondena al Lago Miserin e da Dondena a Cimetta Rossa;
lasciando aperti i due tronchi chiedo inoltre se verrà realizzata
una strada carrozzabile, eventualmente con quali sezioni e con
quali caratteristiche verrà asfaltata, se ci saranno le cunette e i
muri di sostegno, anche se si tratta di un percorso che non ha
tratti di mezza costa.
La decisione ci preoccupa, perché la nostra opinione era di
ricostruire una serie di mulattiere a partire da Dondena ed il
riferimento alla pietra naturale era stato fatto appositamente. A
nostro avviso è improprio usare elementi diversi dalla pietra per
il tratto che parte da Dondena. Se è vero che in alcune parti la
strada reale attraversava già i prati senza opere d'arte, è anche
vero che le opere d'arte usate nelle parti più delicate per
costruire la vecchia strada reale erano già di per sé un
capolavoro. Credo che sia una caratteristica alla quale non
possiamo rinunciare.
Se si tratta di ricostruire questi due tratti in modo da
consentire oltre che il transito a piedi anche il transito con le
auto, ripristinando così la situazione preesistente, siamo
d'accordo, anche se questo intervento dovrebbe essere fatto con le
caratteristiche prima citate (cioè deve consentire una viabilità
pedonale, all'occorrenza usufruibile anche con i fuoristrada) ma il
lavoro deve essere particolarmente curato e, per quanto possibile,
deve essere ricostruito quello che esisteva in precedenza.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Vorrei precisare che, a causa della mia
scarsa conoscenza dei luoghi, ho presentato un ordine del giorno
non così preciso quanto quello presentato dai Consiglieri Tonino e
Torrione, però condivido pienamente i fatti esposti dal Consigliere
Tonino, anche se è altrettanto vero che sono d'accordo nell'evitare
fatiche inutili e spese eccessive all'Amministrazione
regionale.
Vorrei però sottolineare una questione che mi sta molto a cuore.
Il collega Consigliere Tonino ha affermato che il Piano Regolatore
Generale Comunale non si è rivelato uno strumento sufficiente alla
salvaguardia del territorio e io vorrei che questo si tenesse
presente. Il Piano Regolatore deve essere invece uno strumento
idoneo alla salvaguardia del territorio e mi riferisco in
particolare al discorso del Parco Nazionale del Gran Paradiso. In
Commissione stiamo dibattendo la questione del Piano Regolatore
Generale Comunale e l'affermazione del Consigliere Tonino circa
l'incapacità del Piano Regolatore di essere uno strumento di
salvaguardia del territorio deve essere tenuta in seria
considerazione per quanto stiamo cercando di fare per la questione
dei confini e per la pesante questione dell'introflessione della
Valsavarenche.
Vorrei ancora fare un'osservazione: anche se l'Assessore Perrin
ha tutti i diritti di dire la sua opinione, gli ordini del giorno
presentati non sono in contrapposizione ma sono da integrare.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale Perrin; ne ha
facoltà.
PERRIN (U.V.):
Je voudrais seulement assurer le
Conseiller Tonino. Nous n'avons nullement l'intention de créer des
chemins "camionabili" jusqu'au Lac Miserin, mais jusqu'au Lac
Miserin la route qui existait a été en partie modifiée et agrandie.
Il s'agit donc de a remettre en état, et pas même de couvrir ou non
parce que cette route existait déjà. Il faudra donc la remettre en
état selon la méthode la plus proche possible de celle que nos
ancêtres avaient utilisée, là où des oeuvres d'art existaient ou
bien là ou elles sont nécessaires, parce que évidemment sur des
morceaux de route il n'y avait pas d'oeuvres puisque déjà au moment
de la création du chemin de chasse ces oeuvres n'avaient pas été
jugées nécessaires.
Pour ce qui est de l'autre versant, nous l'avions dit dans ce
Conseil: si des routes qui ont été ouvertes, même si autorisées en
partie, peuvent être utiles du point de vue agricole, nous pensons
qu'on puisse, en les aménageant de façon convenable, les laisser
ouvertes. Mais il s'agit en tout cas de routes d'une largeur
convenable qui puissent éventuellement être parcourues par un
tracteur ou par une jeep en cas de besoin, soit pour secours, soit
pour autre chose, mais elles resteraient quand mêmes fermées au
trafic.
Je n'ai pas voulu faire d'opposition sur les deux ordres du
jour, mais j'ai seulement précisé une chose. Tandis que l'ordre du
jour du Conseiller Viberti disait que ce n'était pas à nous de
payer la remise en état, celui du Parti Communiste pouvait être
équivoque sur ce fait. Il s'agit uniquement d'éclaircir cela.
PRESIDENTE:
Se non ci sono obiezioni, la seduta è
sospesa.
Si dà atto che il lavori del Consiglio sono sospesi dalle ore
12.08 alle ore 12.15.
PRESIDENTE:
Ha chiesto la parola l'Assessore
all'Agricoltura, Foreste e Ambiente Naturale Perrin; ne ha
facoltà.
PERRIN (U.V.):
Un accord a été atteint pour unifier les
deux ordres du jour. Je lis ce qui en est sorti et qui est donc
l'ordre du jour présenté:
ORDINE DEL GIORNO
Il Consiglio regionale
Presa visione
della petizione presentata in data 3
settembre 1985 da alcuni cittadini di Champorcher e sottoscritta da
1600 firme, con la quale si richiede la cancellazione delle strade
in terra battuta ed il ripristino delle antiche mulattiere che
collegano Dondena al lago Miserin, ai colli Laris, Finestra e
Pontonet;
Condividendo
gli obiettivi di detta petizione;
Considerato
che già sono iniziati i lavori di
ripristino e che la Giunta regionale, tramite l'Assessore
all'Agricoltura, Foreste e Ambiente Naturale,
li segue puntualmente;
IMPEGNA
La Giunta regionale ad utilizzare tutti gli strumenti
disponibili affinché, a partire da Dondena, siano ripristinate, con
opere
d'arte in pietra naturale, laddove esse esistevano o
dove la natura del terreno lo consigli, tutte le strade mulattiere
che raggiungono i colli Laris, Finestra e Pontonet al fine di
ripristinare l'originale stato dei terreni e a darne notizia al
Consiglio regionale dopo la ripresa dei lavori nel prossimo
anno.
PRESIDENTE:
Ci sono dichiarazioni di voto. Se nessuno
chiede la parola metto in approvazione l'ordine del giorno
unificato, testé letto dall'Assessore Perrin:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
