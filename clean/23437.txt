Classificazione
ACQUE
Acque pubbliche
AMBIENTE
Inquinamento



Oggetto del Consiglio n. 2545 del 7 marzo 2007 - Resoconto
OGGETTO N. 2545/XII - Realizzazione di una stazione di
monitoraggio della salubrità delle acque della Dora in prossimità
dello stabilimento ex Cogne. (Interpellanza)
Interpellanza
Appreso dagli organi di stampa che il 9 febbraio nel tratto
di Dora compreso tra la Croix Noire e il Ponte di Pollein si è
verificato un episodio di inquinamento che ha provocato una moria
di pesci;
Richiamata la propria interpellanza n. 194/06 nella quale,
evidenziando il fatto che per un lungo tratto di fiume (dal
Cimitero di Aosta fino al ponte nuovo di Saint-Marcel) non fosse
prevista alcuna stazione di campionamento, si richiedeva di
correggere l'anomalia prevedendo una stazione di monitoraggio a
valle del più grosso impianto industriale presente in Valle
d'Aosta;
il sottoscritto Consigliere regionale
Interpella
Il Presidente della Regione e l'Assessore competente per
sapere:
1) se è intendimento del Governo regionale, in accordo con
l'ARPA, prevedere una stazione di monitoraggio a valle della
C.A.S.;
2) se si ritiene di predisporre un piano straordinario di
monitoraggio, della durata di 12-24 mesi, delle acque superficiali
nel tratto di fiume di cui alle premesse prevedendo più punti di
campionamento.
F.to: Venturella
Presidente
- La parola al Consigliere Venturella.
Venturella (Arc-VA)
- In definitiva non è solo
un'interpellanza che vorremmo illustrare, ma una serie di 2
interpellanze che si sono susseguite nel giro di 7-8 mesi: la
prima, del 14 luglio 2006; la seconda, questa, del 23 febbraio
2007.
Il 14 luglio 2006 ponemmo all'attenzione del Consiglio un
problema di metodologia di studio sui programmi, sul monitoraggio e
sul controllo degli indici di qualità delle acque superficiali,
messo a punto nella nostra Regione da "ARPA VDA" insieme
all'Assessorato, "in sinergia" - come si dice oggi utilizzando un
termine fin troppo utilizzato - e osservammo che vi era un piccolo
problema, cioè a valle del Cimitero di Aosta e a monte del ponte
nuovo di Saint-Marcel nessuna stazione di monitoraggio e controllo
era stata prevista.
La legge prevedeva solo 2 stazioni, la normativa nazionale il
decreto legislativo n. 152/1999 dava come massimo 2 punti di
controllo, ma era chiaro che questi 38 punti di controllo, di cui
alcuni molto fantasiosi, potevano essere benissimo non posizionati,
non decisi, perché posizionati in luoghi dove l'analisi della
qualità delle acque era logico supporre che fosse ottima e di alta
qualità. Esisteva un buco di quasi 10 km. per cui sembrava che dal
Cimitero di Aosta fino al ponte nuovo di Saint-Marcel vi fosse buio
completo. Il tratto di Dora sembrava che non esistesse più.
Avevamo sollevato questo in Consiglio a luglio, avevamo detto:
"non sarebbe il caso di prevedere, per la presenza del più grande
impianto siderurgico vicino al capoluogo regionale, una stazione a
valle di questi impianti?". L'Assessore a quel tempo aveva
risposto: "non c'è alcun problema, esiste uno studio sulla qualità
della falda della Plaine d'Aoste, è tutto a posto, ci pare che i 38
punti siano più che sufficienti, anzi sono in più, quindi è
irricevibile questa proposta". Puntualmente, il 9 febbraio, in un
tratto di Dora compreso fra la "Croix Noire" e il ponte di Pollein,
si è verificato un episodio di inquinamento. Ho chiesto quale era
la dicitura giusta: "sversamento"... ho messo - e me ne scuso per
l'utilizzo forse non corretto dal punto di vista scientifico -
episodio di inquinamento, di cui credo che tutti i colleghi
Consiglieri abbiano avuto notizia dalla stampa, dal fatto che il
nucleo di controllo ambientale della stazione forestale si sia
accorto di questo inquinamento facendo un controllo rispetto alla
predisposizione di schede per la verifica del numero di
cormorani.
Era stata fatta prima, a luglio, questa iniziativa e di nuovo,
oggi, chiediamo al Governo regionale se per propria competenza, in
accordo con "ARPA", il Governo può finalmente prevedere il fatto
che esiste un tratto di Dora di circa 10 km., in corrispondenza del
capoluogo regionale, non esiste un campo da golf, non esiste la
prateria alpina, ma esiste un tratto di corso d'acqua la cui acqua
scorre verso valle, parte dal Cimitero e va fino al ponte nuovo di
Saint-Marcel. Allora, una volta che abbiamo inteso che c'è quel
tratto di fiume, è chiaro che spostare una stazione di controllo in
quel punto... qualcuno mi risponderà che la stazione di
campionamento di qualità, indice biologico, non c'entra niente...
sì, però porre una stazione lì è, in un certo senso, un presidio
del punto e quindi anche una forma di deterrente per eventuali
episodi di sversamento abusivo, inquinamento o altro. Oltre a
questo, una volta che abbiamo ipotizzato l'esistenza del fiume Dora
in quella zona, possiamo prevedere in quella zona - perché credo
che ci siano anche risvolti giudiziari in questo senso - proprio
per la caratteristica non solo topografica della zona, ma per la
presenza di alcune delle più grandi imprese industriali che
insistono su quel tratto di fiume, un piano straordinario di
monitoraggio, della durata... vedete voi... di un anno o 2?
Ora, dopo il caso di inquinamento che ha provocato questa moria
di pesci, intendete... non dico porvi rimedio, perché i buoi sono
scappati ormai e i pesci sono morti..., ma intendete elevare il
livello di attenzione su questo tratto di fiume... oppure no? Sono
queste in sintesi le 2 domande.
Presidente
- La parola all'Assessore al territorio,
ambiente e opere pubbliche, Cerise.
Cerise (UV)
- Pour répondre au Conseiller Venturella, je
rappellerai ce que j'ai déjà dit dans ma réponse à l'interpellation
n° 194/2006, c'est-à-dire que, selon la réglementation en vigueur,
le réseau de suivi des eaux superficielles a pour fonction de
contrôler la qualité des eaux tous les mois, afin de déterminer
dans quelle catégorie de qualité se classe le tronçon étudié, et
ce, grâce à des statistiques effectuées pendant toute l'année.
Les stations de suivi des eaux superficielles actuelles ont été
choisies conformément aux dispositions de la réglementation que je
viens de mentionner et qui prévoit une certaine distance des
déversements industriels, civils ou affluents, des dérivations
hydroélectriques, de façon à assurer le suivi de la qualité du
corps hydrique et non celui de situations ponctuelles. Je tiens
encore à rappeler également que le réseau afférent à la Doire
compte 11 stations alors que la législation n'en prévoit que 2; il
est donc beaucoup plus important que ne le prévoit la
réglementation.
Pour ce qui est des 2 questions, je signale qu'en sus du
programme de suivi des eaux superficielles, l'"ARPE" a déjà mis en
place un programme d'échantillonnage des eaux de la Doire Baltée en
amont et en aval du déversement de la société "Cogne Acciai
Speciali" - au départ, ce programme aura une fréquence hebdomadaire
- afin de déceler la présence de substances particulières (métaux,
fluorures...). Il l'a mis sur place, maintenant il s'agit de faire
fonctionner. Les techniciens de l'"ARPE" précisent d'autre part que
les résultats obtenus a posteriori peuvent difficilement être mis
en relation avec des événements passés, comme par exemple dans le
cas de la mort massive de poissons du 9 février dernier, et que,
par conséquent, un contrôle de ce type serait pratiquement
inefficace quant à la possibilité de déterminer des phénomènes de
pollution précis. L'"ARPE" a évalué la création d'une station de
suivi continu et/ou l'échantillonnage périodique des eaux de la
Doire en aval du déversement de "CAS", du moins pour certains
paramètres qui peuvent avoir une liaison avec la pollution.
Compte tenu de nos possibilités actuelles, ces opérations sont
cependant très coûteuses. Il est de l'intention de la Région - et
nous en avons déjà parlé avec "CAS" - d'intégrer l'autorisation de
déverser attribuée à "CAS"
,
dans le cadre de la délivrance
d'une nouvelle autorisation environnementale intégrée, et
d'ordonner dès à présent l'utilisation d'un échantillonneur
automatique des déversements de l'usine pour le suivi continu de
ces derniers. Nous sommes donc en train de vérifier la possibilité
de faire quelque chose en collaboration avec "CAS": cela nous
permettra d'avoir en temps réel tout ce qui se passe au niveau de
pollution dans l'eau, comme il est dans votre désir.
Presidente
- La parola al Consigliere Venturella.
Venturella (Arc-VA)
- Si potrebbe dire: "finalement",
però c'è voluto l'incidente, l'episodio puntuale, ma c'è
voluto!
Potrei avere un Consiglio da dare all'Assessore. Dato che sta
parlando di "costi" per questa stazione di campionamento continuo,
si potrebbe, nei 38 punti di controllo sulla qualità delle acque
superficiali... ad esempio ce ne sono acque superficiali di
torrenti e del fiume... per non avere una spesa maggiore, si
potrebbe evitare quelle stazioni di campionamento che potrebbero
essere equiparate per analogia di quota e orografia ad altre
stazioni. Ad esempio, se le stazioni nei torrenti sono 27, fra
queste 27, per evitare dei costi di gestione e di campionamento
così alti, potrebbero essere presi "enne mezzi" (n/2), dato che i
torrenti hanno lo stesso andamento, si potrebbe risparmiare in
questo senso. Un altro risparmio, dato che qui si parla di "vil
denaro", che potrebbe mettere in piedi la Regione in accordo con
l'Agenzia regionale per l'ambiente, è quello di queste famose
analisi sulla qualità degli specchi d'acqua di alta montagna, dei
laghi alpini.
È chiaro che voler in maniera così puntigliosa, quasi
"certosina", andare a controllare un grande numero di specchi
d'acqua nelle località al di sopra di una certa altitudine,
potrebbe rappresentare un mero esercizio analitico, perché lo
specchio d'acqua a Valtournenche vicino al rifugio Perrucca
potrebbe avere le stesse caratteristiche del lago Tzan, cioè si
potrebbe risparmiare e quindi investire i soldi risparmiati invece
su questi tratti di fiume più sensibili per la presenza di impianti
industriali, quindi fare come si dice il buon padre di famiglia:
"risparmio sulle stupidaggini e investo di più sulle cose
indispensabili alla famiglia".
Apprendiamo con sincera soddisfazione che l'"ARPA", in accordo
con la "CAS" e la Regione, metterà una stazione in continuo a valle
dello stabilimento... era quello che si chiedeva nel luglio
2006!
Presidente
- Non ci sono più i tempi per un'altra
interpellanza, quindi dichiaro sospesi i lavori che riprenderanno
alle 15,30 puntualmente.
La seduta è tolta.
---
La seduta termina alle ore 12,49.
