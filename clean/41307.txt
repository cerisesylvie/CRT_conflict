Classificazione
CASA DA GIOCO
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 452 del 6 marzo 2019 - Resoconto
OGGETTO N. 452/XV - Inizio della discussione sulla mozione:
"Costituzione di una Commissione d'inchiesta per l'analisi della
documentazione contabile della Casino de la Vallée S.p.A. relativa
ai lavori di ristrutturazione".
Rollandin (Presidente)
- Punto 4 all'ordine del giorno.
La parola al collega Cognetta.
Cognetta (MOUV')
- Brevemente per presentare questa
mozione e poi eventualmente nell'intervento successivo per spiegare
i motivi più nel dettaglio, anche se penso che i colleghi che si
sono iscritti e che interverranno spiegheranno in maniera esaustiva
il perché di tale richiesta.
Questa mozione era già stata presentata nel Consiglio di
febbraio, ma poi è stata spostata nel tempo e oggi la discutiamo -
finalmente, dico io! - e chiede una cosa molto semplice. A fronte
di quanto sta accadendo ed è già accaduto, soprattutto in relazione
a quanto si è discusso all'interno delle Commissioni consiliari -
mi riferisco in particolare a quelle della passata legislatura -,
c'è sempre stata una questione che non è mai stata approfondita
fino in fondo: il prendere atto e discutere in maniera compiuta
delle fatture riguardanti i lavori svolti per la ristrutturazione
della Casa da gioco. È stato chiesto diverse volte, in passato, e
sono state poi fornite delle tabelle riassuntive che però non hanno
permesso di fare un controllo dettagliato su quanto era avvenuto. A
questo punto credo si renda necessario, sia da un punto di vista
politico, sia da un punto di vista amministrativo, che il Consiglio
tutto prenda evidenza di ciò che è accaduto. Ovviamente questo può
avvenire solo guardando le fatture e, soprattutto, fugando ogni
dubbio, perché poi magari guardiamo le fatture e scopriamo che non
c'è alcun problema e quindi tutte le voci, le illazioni e le
questioni vengono messe da parte.
Io chiedo quindi molto semplicemente la costituzione di una
Commissione d'inchiesta per far luce su un aspetto specifico,
ovvero le fatture dei lavori di ristrutturazione.
Presidente
- Qualcuno vuole intervenire? La parola al
collega Aggravi.
Aggravi (LEGA VDA)
- Intervengo per spiegare e per
giustificare la mia firma a questa iniziativa e il supporto alla
stessa, oggi come Consigliere e, sino a qualche mese fa, come
responsabile della delega sulla Casa da gioco. Non voglio entrare
nel dettaglio della rappresentazione già fatta dal collega
Cognetta, voglio specificare la necessità o, meglio, dare un
segnale al Consiglio e invitare i colleghi a supportare questa
mozione per un motivo che si lega a quello che io chiamo "la logica
dell'investimento".
Noi purtroppo abbiamo trovato come ultima strada quella che è
sotto gli occhi di tutti, ovvero una procedura di concordato, per
"n" motivazioni, sia perché la situazione del settore giochi è una
situazione complessa e difficile, sia perché c'è una
regolamentazione che colpisce questo tipo di
business
, ma
sia anche perché bisogna essere molto franchi e molto chiari:
bisogna comprendere se ci sono a livello sottostante motivazioni
che, al di là del contesto esterno, hanno portato a questa
situazione.
Qui mi lego alla logica dell'investimento: io ho una macchina,
ho un'azienda che non funziona in cui ho investito, in cui ho fatto
delle scelte, in cui il
management
che ho nominato ha fatto
delle scelte - questo non dobbiamo dimenticarcelo mai - o magari a
volte sono state fatte delle scelte da qualcun altro e il
management
ha eseguito, ma questo è un altro paio di
maniche. Sono state fatte delle scelte. Se al mio investimento la
conclusione è stata quella, io direi obbligata, e rivendico ancora
questa scelta del concordato preventivo in continuità, un motivo ci
sarà. Potremmo parlare lungamente del Casinò, ma sicuramente
dobbiamo per semplificare e per sintetizzare. È bene considerare
una questione: ad un certo punto si è puntato su una strategia che
prevedesse la sinergia tra la Casa del gioco e la parte
alberghiera, identificando un modello di sviluppo che all'epoca era
in voga o che comunque in altre realtà, non soggette a condizioni
del settore dei giochi come quella europea, era in voga, ed è stato
un investimento, si è acquistato un immobile importante per la
sinergia della Casinò. Successivamente il socio che ha acquistato
questo immobile l'ha conferito e poi sono stati fatti giustamente
dei lavori - quelli all'oggetto del mozione - che hanno sicuramente
nel singolo una finalità anche di natura manutentiva, ma io direi
principalmente di natura di investimento, per rendere questi
immobili funzionali alla conduzione del
business
e della
sinergia tra il
business
del gioco e quello alberghiero,
perché comunque l'hotel ha una finalità al di là del
business
del gioco, poiché chi lo frequenta può anche non
andare al Casinò e quindi ha una sua finalità.
Questi interventi ovviamente si sono prolungati nel tempo, come
nel tempo c'è stato un andamento particolare, sia del patrimonio -
lo sintetizzo, perché è il cuore di un'azienda di questo tipo in
cui il socio principale, il socio Regione, ha fatto numerosi
investimenti, sia come socio - quindi penso all'aumento di capitale
del 2014 - e sia come anche creditore tramite la Finanziaria
regionale. È tutta una serie di investimenti in una macchina che,
purtroppo - i numeri alla mano lo dicono - non ha brillato, per
cause esterne, per cause interne, ma comunque i numeri non sono
stati soddisfacenti, come abbiamo già avuto occasione di discuterne
anche in sedute oscurate.
Se oggi siamo arrivati ad una procedura concordataria un motivo
c'è, ovvero questa azienda doveva essere pesantemente
ristrutturata. È ovvio che, con il senno di poi, possono essere
fatte numerose considerazioni, sugli importi dei lavori fatti,
sulla natura degli importi, su tutta una serie di questioni, ma
credo che, essendo il socio Regione un socio un po' particolare,
perché non è frutto di una persona, di una famiglia, di una
fondazione, di un gruppo, ma comunque fa riferimento a un organo
politico importante che è quello del Consiglio, bene è valutare
l'opportunità, come ha detto tra le righe il collega Cognetta, di
costituire una Commissione che faccia delle valutazioni su quello
che è stato forse il più grosso investimento che il socio ha fatto
sull'azienda Casinò. Arrivando al termine di un percorso - e qui
rivendico ancora il discorso del
momentum
che ho utilizzato
precedentemente -, un percorso che si è concluso con una procedura
di natura concordataria, forse vale la pena indagare e valutare in
maniera approfondita quale fosse stata la situazione e come si è
condotto il principale investimento che ha riguardato questa
azienda, nel bene o nel male; è una pura valutazione di quello che
è stato e di come sono svolte le questioni, senza entrare su altre
faccende, perché mi sembra che ci siano dei luoghi deputati che se
ne stanno occupando e probabilmente - purtroppo, io temo - che se
ne occuperanno ancora.
Presidente
- La parola alla collega Morelli.
Morelli (ALPE)
- Quando parlava il collega Cognetta, ho
avuto come la sensazione di un
déjà-vu
. Il fatto di essere
in quest'Aula da qualche anno mi ha fatto rivivere questa
sensazione e devo dire - il collega Cognetta converrà con me - che
essere Consiglieri di minoranza per lungo tempo qualche vantaggio
lo comporta: si acquisisce una certa esperienza, si approfondiscono
i temi che interessano in modo particolare, in qualche modo si
ottimizza il lavoro e, come per ognuno di noi, si ripropongono un
po' le stesse iniziative in modo ciclico. Ci sono colleghi che sono
particolarmente bravi in questo.
La deliberazione di questa mozione riprende sostanzialmente -
anche se non proprio esattamente - l'impegno di una mozione
presentata dallo stesso collega nel 2015 e quindi da questo deriva
un po' la sensazione di un
déjà-vu, sauf que, en attendant
pendant ces quatre années, la situation du Casino a beaucoup
changé
.
Devo dire che mi stupisce un pochino l'intervento del collega
Aggravi, che non ha vissuto la scorsa legislatura, ma ha comunque
ricoperto un incarico piuttosto importante lo scorso anno, nel
quale immagino abbia avuto modo di approfondire la questione. Tutti
ci ricordiamo che se n'è occupato in modo molto intenso. In questi
anni il Casinò è stato ed è tuttora oggetto di inchieste portate
avanti dagli organi preposti, ma non solo; giustamente veniva
ricordato che il Casinò è oggetto di un concordato preventivo che,
proprio in questi giorni, giungerà ad una svolta, e speriamo sia
positiva per il salvataggio di questa azienda, ci teniamo
tutti.
È noto che la posizione del nostro gruppo non fosse quella di
adottare quel tipo di soluzione, quando ne abbiamo avuto
l'occasione abbiamo agito in altro senso, con altri obiettivi ed
altre intenzioni, ma tant'è: ora ci troviamo in questa situazione.
Voglio ricordare che nelle scorse legislature, insieme ad altri
colleghi che ancora siedono in Consiglio, ci siamo sempre fatti
portatori di richieste di trasparenza per quanto riguarda la
gestione della Casa da gioco. Nella scorsa legislatura, all'interno
delle Commissioni competenti preposte (la IV e la II per quanto
riguarda gli aspetti finanziari), sono state svolte attività di
approfondimento e in questo senso forse potrebbe essere utile
fornire anche ai Consiglieri neo-eletti i verbali di quelle
Commissioni, affinché possano già partire con una loro analisi
proprio da quei documenti.
La nostra posizione è la stessa rispetto alla scorsa
legislatura. Noi pensiamo che ci siano delle Commissioni competenti
e che quelle vadano fatte lavorare, cosa che peraltro stanno
facendo in modo costante e produttivo. Nessuno vuole sottrarsi a
nessun tipo di attività di approfondimento, per quanto ci riguarda,
poiché il Casinò è sicuramente un tema importante che va affrontato
fino in fondo.
La posizione del gruppo ALPE è pertanto quella di investire -
cosa peraltro superflua, perché già le Commissioni competenti sono
investite di quegli argomenti - e di far sì che tutta l'attività di
approfondimento venga svolta all'interno delle Commissioni
competenti.
Presidente
- La parola al collega Bianchi, ne ha
facoltà.
Bianchi (UV)
- Guardo sorridendo il collega Cognetta,
perché è veramente un
déjà-vu
. Nella scorsa legislatura
abbiamo avuto modo di approfondire tutta una serie di temi in II
Commissione - se non erro, vado a memoria - e proprio su tutta una
serie di argomentazioni inerenti la Casa da gioco.
Il collega Cognetta mi permetterà però di dire - parlo
direttamente con lui perché è il primo firmatario, ma ovviamente mi
rivolgo a tutti i firmatari - che io farei un'analisi del contesto
in cui viviamo oggi riguardo alla "questione Casinò". Lo dico in
maniera chiara: nessuno si vuole sottrarre dal fare approfondimenti
di qualsiasi tipo, è giusto che vengano fatti. Dall'altra però mi
permetterà di evidenziare, cosa in parte già fatta, che ora siamo
in un momento un po' transitorio. Su questa strada scelta mesi fa,
quella del concordato in continuità, il Tribunale si esprimerà e si
pronuncerà se non erro il 12 di marzo, quindi tra sei giorni. Qui
sicuramente ci sarà una pietra miliare: se sarà dato il concordato
in continuità l'azienda continuerà a lavorare con tutti i
presupposti del caso, ma se invece non verrà dato, concorderete con
me che chiaramente da lì inizierà un'altra strada, quella del
concordato fallimentare. Ad oggi siamo quindi in una fase
embrionale, non sappiamo che strada riusciremo a prendere tra una
settimana; chiaramente bisognerà capire se gli approfondimenti del
caso li faremo su una società che è ancora dell'Amministrazione
regionale e che può ancora dare al territorio della Valle d'Aosta o
se, invece, si percorrerà un'altra strada. Ad oggi gli unici che
stanno facendo dei grandi sforzi sono i dipendenti, perché hanno
già votato il taglio e lo stanno già lasciando, quindi ad oggi
siamo in questa situazione.
Come già affermato dalla collega Morelli e come ho già io detto
all'inizio, non siamo contrari agli approfondimenti del caso, ben
vengano; se ci sono stati degli sprechi è bene che vengano
evidenziati, così come se non ci sono stati, almeno chiudiamo
questa parentesi.
Nella scorsa legislatura - lo ricorderà il collega Cognetta - ho
sempre sostenuto che si possano fare tutti gli approfondimenti del
caso all'interno del Consiglio regionale e delle Commissioni
competenti. È vero che il Regolamento prevede una Commissione
speciale d'inchiesta, ma la stessa cosa la si può fare all'interno
della Commissione competente, discutiamo pure qual è la Commissione
competente (la II o la IV), però facciamolo in quel contesto. Il
collega Cognetta diceva: "valutiamo le fatture fatte, i lavori, la
ristrutturazione" Qualora questo si svolgesse all'interno della
Commissione competente, chiederei di fare allora anche degli
approfondimenti su altro, per rendere edotti chi ci sta ascoltando.
Quando è stato allontanato dal Consiglio di Amministrazione il
dottor Di Matteo e si è insediato un Consiglio di Amministrazione
di tre professori milanesi, che sono stati in carica 15-20 giorni,
costoro hanno redatto una relazione che è stata fornita a tutti i
Consiglieri dove hanno evidenziato tutta una serie di
argomentazioni poco chiare. Se mi date la possibilità vorrei
leggere alcuni passaggi, anche se poi chiaramente hanno tutti la
relazione. Questi tre professori, componenti del Consiglio di
Amministrazione, in pratica hanno evidenziato "
delle perplessità
all'interno dell'azienda perché molti servizi vengono
esternalizzati
" e fanno il nome delle società. Io parto
tranquillamente dal presupposto che queste società siano
trasparenti, però costoro evidenziano un fatto: che queste società
vengono costituite appena prima degli appalti e che hanno una sede
legale a Bristol, in Inghilterra. Ognuno di noi potrà poi fare i
suoi ragionamenti.
Io direi di approfondire e di entrare nel merito dei lavori,
della ristrutturazione, e chiederei di farlo all'interno della
Commissione competente, ma chiederei anche di fare degli
approfondimenti; anzi, a mio avviso gli approfondimenti su queste
società dovrebbero essere fatti prima. Poi decidiamo pure qual è la
Commissione.
Termino il mio discorso con una battuta sulla collega Pulz, che
vedo tra i firmatari, anche se ora non la vedo, in Aula.
Chiaramente in dieci giorni si è edotta. Dieci giorni fa
discutevamo su una mozione per dei corsi di formazione in quanto i
Consiglieri non erano dei tuttologi, ma oggi la vedo firmataria di
una mozione finalizzata all'analisi della documentazione contabile
della Casino de la Vallée con i relativi lavori di
ristrutturazione. Chiaramente questo richiede una certa
professionalità, per cui mi fa piacere che in questi dieci giorni
sia già edotta e possa poter adempiere a tutti i suoi doveri.
Presidente
- Ha chiesto la parola il collega Gerandin; ne
ha facoltà.
Gerandin (MOUV')
- Ho firmato convintamente questa
mozione e mi piace tantissimo la collega Morelli, che è molto
precisa, quando ci ricorda che di questo ne avevamo già parlato.
Voglio dire anche la data: era il 5 novembre 2015 quando venne
presentata in quest'Aula una mozione molto simile. Lo dico con
piacere, perché voglio ripartire proprio dal 2015, collega Morelli.
Al di là del fatto che quella mozione del 2015 non venne approvata,
ebbe quanto meno 14 favorevoli. Adesso guardo l'attuale maggioranza
e 10 di questa maggioranza votarono contro, ma 6 votarono a favore.
È legittimo che si cambi idea nel tempo, che si abbiano visioni
diverse, ci mancherebbe, fa parte della politica. Perché ho firmata
convintamente questa mozione? Perché all'epoca - ed è corretto che,
se si cita un atto, si faccia riferimento a quanto detto in quella
sede - l'allora Assessore Perron ci disse: "
Non possiamo darvi
nulla perché prima dobbiamo collaudare il tutto e poi vi faremo
avere tutte le informazioni
", questo fu, parola per parola,
quanto affermò in Aula.
Considerato che dal 2015 in poi si è provveduto ai collaudi e
quanto necessario, noi chiediamo semplicemente conto di quello che
è successo in quel periodo in cui sono stati affidati circa 100
milioni tra progettazione e lavori. Qui ho un prospetto che
all'epoca ci consegnò qualcuno, il quale ora ci dice: "è
sufficiente andare in Commissione". Mi ricordo che allora si
ottenne una sorta di mediazione e fu detto: "portiamo una sorta di
documentazione in Commissione, la diamo da esaminare ai Commissari
in modo che non ci sia una fuga di notizie, che non ci sia
divulgazione in giro, la esaminiamo in quel contesto e poi si
valuterà come andare avanti". Ho il primo prospetto dell'epoca e
già in quel prospetto ci vennero presentati ben 63 milioni e oltre
di lavori. In audizione poi, sentiti gli Amministratori dell'epoca,
ci venne detto e confermato più volte che la Casino non agisce
nell'ambito del 163, come ci venne anche detto che l'unica cosa di
cui dovevano tenere conto era il regolamento interno della Casino.
Non sto parlando di 10, 20 o 50 mila; sto parlando, solo per questo
prospetto e se a qualcuno può interessare, di 63 milioni, escluse
le progettazioni. Non solo, sempre in audizione - andatevi a tirare
fuori i verbali - ci venne detto che i criteri di affidamento dei
lavori erano le "manifestazioni di interesse"; questo è agli atti
delle Commissioni. Vi ricordo anche che l'allora Assessore Perron
si presentò in Aula con la distinta dei lavori e mi ricordo anche
che qualcuno gli disse: "al di là della distinta delle fatture
quietanzate dei lavori, a noi interessa sapere come sono stati
spesi questi circa 100 milioni", però da quella Commissione noi non
abbiamo più avuto nulla. Per cui a chi dice che "ci sono
Commissioni competenti che possono andare a fondo", io rispondo che
da quella Commissione non ho avuto neanche una giustificazione sui
metodi e su come sono stati affidati i lavori.
Torno indietro, laddove qualcuno ha fatto riferimento al
concordato. Il percorso del concordato è doloroso, qualcuno ha
dovuto purtroppo prendere atto di una situazione deficitaria dal
punto di vista della sostenibilità economica dei bilanci della
Casino. Considerato che una fetta importante di questo
deficit
di bilancio deriva anche dall'ammortamento e
l'ammortamento deriva dagli oltre 100 milioni che ho speso,
considerato che ai lavoratori abbiamo chiesto un sacrificio che con
il referendum è stato approvato, io dico: per carità, non c'entrerà
nulla con il percorso del concordato, ma a quelle persone a cui
abbiamo chiesto un sacrificio noi dobbiamo quanto meno fare
chiarezza e dire come mai 100 milioni spesi - o anche di più -
gravano sul
deficit
della Casa da gioco e sono stati oggetto
di questa discussione di concordato e di intesa passata con il
referendum. Mi pare corretto, è un atto dovuto verso quei
lavoratori a cui abbiamo chiesto un sacrificio.
Non voglio dilungarmi oltre, sono stati spesi 10 milioni di euro
tra direzione lavori e sicurezza, se non dieci qualcosa di meno.
Chiedo sinceramente ai colleghi di maggioranza - il mio è un
appello - di fare ancora una riflessione: date gambe a una
richiesta minima di avere contezza di come sono stati spesi i 100
milioni. Questo è l'invito che vi estendo, lo stesso fatto
dall'Assessore Chatrian in data 5 novembre 2015.
Presidente
- Ha chiesto la parola il collega Aggravi; ne
ha facoltà.
Aggravi (LEGA VDA)
- Voglio ringraziare la collega
Morelli che mi permette di specificare meglio la mia posizione,
forse prima non l'avevo rappresentata in maniera chiara. La mia
firma e il mio sostegno a questa mozione non è una scelta personale
o una volontà di addentrarmi in carte sulle quali, sicuramente, nel
momento in cui ho avuto la delega, potevo anche agire, per quanto
l'obiettivo in quel momento fosse più salvare l'azienda che non
perdermi nella valutazione delle fatture, sinceramente, rispetto
alla situazione che ho trovato.
Io ho fatto un ragionamento diverso, ho detto: il socio negli
anni ha fatto degli interventi e degli investimenti; il socio,
ovvero anche quest'Aula, che rappresenta il socio. Nell'intenzione
e anche nella tutela del socio so che il percorso di vita
dell'azienda Casinò si è conclusa oggi con un concordato; domani
vedremo quello che sarà, ma oggi c'è un concordato. A mio giudizio
è nell'interesse del socio e anche dell'istituzione Consiglio fare
delle valutazioni per valutare quello che è stato probabilmente,
anzi, numericamente, il maggiore investimento. Pertanto non è una
scelta o una volontà di Aggravi. È nell'interesse del socio - lo
dico a beneficio di tutti i presenti -valutare quello che è stato
il più grosso investimento, nel bene o nel male, eventualmente
anche per vedere se ci sono delle parti che non tornano. Ripeto,
questo nell'autotutela dell'attività del socio.
Ho apprezzato l'intervento del collega Bianchi che, facendo un
ragionamento più aziendale, a suggerito di valutare tutta una serie
di scelte, ci sta. Io penso che oggi valutare l'investimento più
grosso abbia sicuramente una significatività maggiore, ma sono
utili anche altre valutazioni, proprio per stimare gli investimenti
che nella vita utile dell'azienda sono stati fatti e che si sono
conclusi con una procedura sostanzialmente obbligata, procedura che
non viene attivata su aziende sane.
Presidente
- Ha chiesto la parola il collega Cognetta; ne
ha facoltà.
Cognetta (MOUV')
- Vorrei esprimere un paio di concetti
rispetto alle sollecitazioni avute dai colleghi intervenuti finora
per meglio chiarire il senso di questa mozione. Innanzitutto non è
stato fatto un riferimento al 2015, perché si volevano evitare
imbarazzi. Io penso di non farlo, al contrario di come fanno magari
altri colleghi che ripropongono pedissequamente e continuamente gli
stessi argomenti, io penso solo di farlo effettivamente quando
serve. Qui mi riallaccio a quanto detto dal collega Bianchi. Ci
sono momenti, le assicuro, che questo sarebbe un ottimo momento per
la politica e fare questa operazione, perché probabilmente tra poco
i fatti esterni supereranno ancora una volta quest'Aula. Allora
sarebbe stato un bel segnale per un attimo arrivare prima, sarebbe
stato un bel segnale. Si vuole fare in Commissione?
Come ha detto giustamente il collega Gerandin - io ero presente,
quindi lo posso rimarcare -, questo lavoro in Commissione non è
stato fatto e non si è voluto fare. Che poi sia da approfondire non
soltanto la questione rispetto ai lavori, ma tutta quanta la
gestione, sono d'accordo con voi.
Ricordo addirittura che c'è stato tempo fa un ordine del giorno
che prevedeva che non si sarebbero dovuti affidare lavori al di
fuori se gli stessi lavori potevano essere svolti all'interno della
Casa da gioco, ma non è stato rispettato, e non certo da me.
Quindi, se volessimo vedere tutto quello che è stato fatto in
passato per poi venire a dire perché lo si ripropone o perché non
lo ripropone, ve lo spiego chiaramente: questo è il momento di
agire, di fare vedere che qui dentro ci sono forze che vogliono
fare chiarezza su questo, e se vogliamo aggiungere altre questioni
rispetto alla Casa da gioco aggiungiamole pure, non c'è
problema!
Per quanto riguarda la sovrapposizione con il momento tecnico
relativo al concordato, io credo che noi politicamente non siamo
legati a quel momento tecnico. Noi dobbiamo fare chiarezza rispetto
a quello che è accaduto in quest'Aula e a quello che è accaduto a
livello politico ai governi precedenti: chi ha fatto, chi non ha
fatto, come ha fatto e come ha gestito. Alcune cose sono già note e
sono state rese note in Commissione, quando è stato fatto il lavoro
in II e IV Commissione, ma queste non hanno dato risposte a tali
interrogativi. Facciamo un esempio, così ci chiariamo: se sono
stati acquistati dei mobili, dei letti, dei lampadari o, non so,
delle suppellettili varie, qual è stato il costo? È stato un costo
congruo, corretto? È una domanda lecita, credo, visto quello che è
accaduto, perché se non ce lo chiediamo tra di noi, come possiamo
pretendere poi di poter dire in giro che facciamo quello che
dobbiamo fare in maniera corretta e compiuta? Dopo che l'abbiamo
chiarito e scopriamo che il costo è corretto chiudiamo la
discussione qua. Noi non abbiamo avuto risposte, è questo il
punto.
Vorrei fare una similitudine rispetto a quanto accaduto per CVA.
Per CVA venne fatta una Commissione d'inchiesta, passarono
addirittura due governi, ci fu nel frattempo uno stacco di
legislatura con un nuovo governo, venne riproposta la Commissione
d'inchiesta e venne mandata avanti (di questo do merito a chi in
quel momento fece questa operazione). Giungemmo ad un documento
dopo avere parlato e approfondito tutta una serie di questioni, un
documento condiviso e presentato in quest'aula. Mi sembra che da
allora nessuno ha più sollevato questioni e per un motivo ovvio: si
è detto tutto quello che si poteva dire. Forse, e sottolineo
"forse", per dare un minimo di credibilità a quello che stiamo
facendo sarebbe il caso di farlo questo approfondimento. Se volete
farlo in Commissione va bene, potrebbe essere una soluzione, ma se
non lo fate che cosa ne devo dedurre? Se mi verranno nuovamente
proposti degli impedimenti tecnici perché non si può fare, non si
può sapere, troppo lavoro, non abbiamo il consulente, che cosa ne
dovrò dedurre? Che non c'è voglia di fare chiarezza? Che c'è
qualcosa da nascondere? Che non abbiamo voglia di lavorare? Che
cosa ne dovrò dedurre?
Io pensavo, con questo atto, che è volutamente slegato da quello
precedente, che sia il momento giusto per fare questo
approfondimento e per migliorare la credibilità di tutto quanto il
Consiglio. Si vuole fare in Commissione? Questa è una
responsabilità che vi assumete voi, in questo caso, quindi io potrò
essere critico su ciò che sarà fatto in Commissione, e poi dovremo
decidere anche in quale Commissione, perché nella passata
legislatura venne fatto in II poiché nella IV non si volle
approfondire, si preferì valutare il tutto da un punto di vista
economico. Comunque, se deve essere fatto in II Commissione, lo
faremo in II Commissione, se lo dobbiamo fare in IV Commissione,
sarà in IV Commissione, ma sarà una responsabilità della
maggioranza, mentre questa sarebbe stata una responsabilità del
Consiglio. Credo che ci sia una certa differenza tra le due cose.
Valutate pertanto esattamente se astenervi da questo atto.
Presidente
- Ha chiesto la parola il collega Bianchi; ne
ha facoltà.
Bianchi
(
UV
) - Mi rivolgo al collega Cognetta. Io
voglio solamente chiarire la nostra posizione all'interno del
Consiglio, anche per chi ci ascolta: le forze di maggioranza sono
d'accordo di fare qualsiasi tipo di approfondimento. È un metodo di
lavoro, al di là se lo si fa all'interno della Commissione
competente, lo decidiamo poi. Lei ricordava che si trattava della
II Commissione, ma allora si parlava di bilancio; potrebbe anche
essere la IV Commissione, non è quello il problema. Partendo dal
presupposto che all'interno delle Commissioni tutti i Consiglieri
possono partecipare e nello stesso tempo c'è una rappresentatività
sia della maggioranza che della minoranza, il fatto era:
approfondiamo in Commissione. Abbiamo rincarato la dose, ma mi
sembrava di avere capito che concordavate. Dal momento che
approfondiamo, approfondiamo su tutto, in maniera che poi mettiamo
una pietra tombale - spero non sia tombale per la Casa da gioco la
prossima settimana, ma una pietra tombale sulla questione Casinò -
affinché chi sarà poi al Casinò a gestire la cosa possa lavorare
liberamente, tranquillamente, in maniera da riportare la Casa da
gioco ai lustri di un tempo. Non siamo contrari a fare qualsiasi
tipo di approfondimento. È un approccio diverso di lavoro:
all'interno delle Commissioni competenti c'è la maggioranza e c'è
la minoranza, quindi approfondiamo lì, è solamente un discorso di
metodo di lavoro.
L'idea era poi di astenersi. Anzi, oltre a questo, come ho detto
nel primo intervento, il tutto sarebbe da approfondire, perché
dalla relazione dei tre professori che allora componevano il
Consiglio di Amministrazione c'è una segnalazione. Ecco perché dico
che sarebbe opportuno iniziare da lì e poi parlare dei lavori, ma
se vogliamo parlare prima dei lavori prima li risolviamo e meglio
è! Pertanto ben venga tutto il lavoro, ma facciamolo all'interno
delle Commissioni competenti, senza farne una ulteriore con una
votazione, con un Presidente e via dicendo! Però che sia ben
chiaro: la maggioranza è d'accordo per fare tutti gli
approfondimenti che si vogliono fare, su qualsiasi tema, in maniera
che tutta la situazione sia trasparente.
Presidente
- Sospendiamo e riprendiamo nel pomeriggio. La
seduta è sospesa.
---
La seduta termina alle ore 12:58.
