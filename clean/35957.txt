Classificazione
ASSISTENZA SOCIALE



Oggetto del Consiglio n. 267 del 26 novembre 2013 - Resoconto
OGGETTO N. 267/XIV - Interpellanza: "Affidamento di incarico
a ditte esterne, da parte dell'Azienda G.B. Festaz, per competenze
relative alla contabilità del personale".
Président
- Pour l'illustration, la parole à la collègue
Certan.
Certan (ALPE)
- Grazie Signora Presidente.
La nostra interpellanza è abbastanza puntuale e specifica. È una
richiesta di informazioni che nasce da alcuni dati che non ci
tornano, in cui ci siamo imbattuti occupandoci di un altro
argomento sempre legato alla Casa J.B. Festaz. Ora, ci saranno
sicuramente delle motivazioni tecniche più che valide che
sicuramente ci darete, ma vorrei capire anche quali siano le
valutazioni gestionali in merito a tali scelte. La Casa di riposo
Jean-Baptiste Festaz è per statuto un ente pubblico dotato di
autonomia statutaria, patrimoniale, contabile, finanziaria e
gestionale. Abbiamo già visto in precedenza, per altre spiacevoli
vicende, quanto siano state
floues
, direi vaghe, vaghissime
le prese di posizione del Consiglio di amministrazione degli scorsi
anni, ma credo che il Consiglio di amministrazione sia, a parte il
Presidente, ancora lo stesso. Mi pare invece che sia stato molto
determinato riguardo ad altre scelte, non è stato
flou
per
niente.
Come ci ricorderemo tutti, negli anni 2010-2011 la casa di
riposo ha avuto momenti di difficoltà, momenti in cui il dibattito
sulla gestione dei servizi ha tenuto occupato questo Consiglio
regionale. Nonostante ci fossero valutazioni diverse, l'argomento
fu in primo piano due anni fa, quando la finanziaria tagliava
appunto il 50 percento delle risorse della spesa, tant'è che si era
parlato anche di esternalizzazione proprio di alcuni servizi per
questo motivo. Bene, proprio in questo periodo, però, non nel campo
occupazionale, ma in quello contabile delle consulenze, il
Consiglio di amministrazione faceva altre scelte. Ho poi cercato di
riassumere in una tabella che vi darò...ho elaborato una
cronistoria anche di tutte le varie delibere. Comunque,
l'affidamento per il 2011, così come era avvenuto per il 2008,
2009, 2010, anche nel 2011, la gestione e l'elaborazione degli
stipendi e contabilità del personale, con determina del Direttore
Andrea Ferrari (la determina è la 289 del 2010), assegnava alla
società Informa l'elaborazione di tutti gli stipendi del personale
di ruolo, a tempo determinato, con contratto di collaborazione
coordinata e continuativa l'elaborazione dei compensi dei membri
delle commissioni interne, modelli CDU, modelli 770 per un importo
di 28.000 euro. Il 30 dicembre 2011 per l'affidamento di tale
consulenza succede invece qualche cosa di diverso: l'affidamento
riguarda il 2012. Non mi è dato conoscere se siano state inviate a
diverse imprese, la delibera dice: "
a seguito della nostra
richiesta
", ma io non ho trovato questa documentazione e quindi
non so se sia una scelta del CdA oppure se, come dice anche la
determina del direttore n. 335/2011, sia stato il CdA obbligato a
farlo,
"a tenere in debito conto anche altri preventivi
pervenuti"
, così c'è scritto in delibera. Sta di fatto che tre
preventivi furono vagliati: uno inviato il 23 agosto 2011 e
protocollato il 25 agosto; l'altro inviato il 25 agosto e
protocollato il 9 di settembre, cioè 15 giorni dopo; l'ultimo
inviato il 5 settembre 2011 e protocollato il 6 di settembre. La
delibera dice:
"ritenuto di dover incaricare la ditta Informa,
si impegnano 18.900 euro più IVA per l'elaborazione degli stipendi
e contabilità"
, circa 22.700 euro quindi.
Nel corso dell'anno 2012, cosa mai avvenuta prima, ci si accorge
della necessità di supportare l'attività degli uffici
amministrativi con una consulenza giuslavorativa alla luce della
complessità della materia del diritto del lavoro. Infatti, va detto
che nelle varie offerte, in particolare nella terza, la cifra
totale, la spesa totale sarebbe stata all'anno inferiore per
l'elaborazione degli stipendi e contabilità del personale e, pure,
perché veniva offerto questo servizio...e pure per la consulenza
giuslavorativa era di 20.500 euro. Ecco, per la prima volta questo
servizio di consulenza giuslavorativa viene presentato. C'è da dire
che nel 2012, in corso d'anno si decide di supportare l'attività
degli uffici con questo nuovo incarico. Ritenuto di individuare a
questo fine un professionista in possesso delle competenze e
dell'esperienza necessaria a cui affidare un incarico
professionale, quindi ci si appoggia a due nuovi preventivi il 25
ottobre 2012 ed il 29 ottobre 2012 di Fratini, Bottoglia, lo studio
che a fine 2011 aveva fatto la proposta facoltativa di 12.000 euro
in più oltre all'altra offerta per l'elaborazione degli stipendi e
il CdA del Festaz, attraverso una delibera del Direttore decide
quindi di impegnare sul bilancio preventivo 2012 2.541 euro. A fine
anno 2012 c'è una sorpresa:
"preso atto dei positivi esiti
dell'incarico professionale di consulenza giuslavorativa affidato
ai consulenti del lavoro Bottoglia e Fratini per il periodo 1°
novembre 2012-31 dicembre 2012, ritenuto congruo il preventivo da
cui si evince che il compenso mensile richiesto di 1.291...1.051
più IVA
- eccetera -
si determina di affidare un incarico
professionale di consulenza giuslavorativa
- solo -
e di
dare atto che il compenso derivante dall'affidamento mensile
dell'incarico è pari a 7.927 euro"
. In due mesi cioè prima si
riconosce che 1.050 o 1.200 euro al mese vanno bene, ma poi viene
dato un incarico e viene impegnata la cifra di 7.900 euro per due
mesi. Mi chiedo due cose: tra le delibere dell'ottobre 2012 e la
delibera del dicembre 2012 c'è qualche schizofrenia, prima si dice
che il compenso è di 1.050, che è congruo e poi si impegna 7.927
euro per due mesi.
L'altra cosa che ritengo essere molto più grave è come si faccia
a convenire, a parità di servizi, 22.700 più 7.927, cioè 30.000
euro che sono stati dati nel 2012...a convenire che siano più
convenienti, piuttosto che i 20.592 euro, tutto compreso, del
preventivo dell'offerta che era stata fatta da un'altra ditta, in
particolare la Massa Ferriani. In uno stesso servizio molto preciso
e puntuale sono stati pagati 10.000 euro in più all'anno e mi
chiedo perché non ci sia stato più rigore ed anche più sobrietà
ritenuti anche i tempi di magra che stiamo passando.
Chiediamo quindi quali siano le motivazioni che hanno
giustificato tale scelta. Io le do anche la tabella molto
artigianale che ho fatto in base alle delibere, quindi potrà
ritrovare tutti questi dati, la consegnerò, ne darò copia anche ai
giornalisti ed ai colleghi se sono interessati. Grazie.
Président
- Merci. Pour la réponse, la parole à
l'Assesseur Fosson.
Fosson (UV
) - Grazie.
Intanto ringrazio per questa segnalazione, però la collega
Certan ha affrontato correttamente il discorso quando cita appunto
la legge 34/2004, quando, all'articolo 3, si dice:
"la Casa di
riposo Festaz
- trasformata, allora da IPAB in azienda pubblica
di servizi alla persona -
è un ente pubblico dotato di autonomia
statutaria, patrimoniale, contabile, finanziaria e gestionale"
,
quindi ha una sua propria responsabilità. È vero che poi
all'articolo 10 c'è la possibilità di intervenire da parte della
Giunta proprio come controllo esterno, che ha la possibilità una
volta all'anno di controllare il bilancio preventivo economico
annuale, il bilancio di esercizio, quindi quella che lei fa notare
è un'affermazione su cui noi ci saremo sicuramente al momento del
bilancio preventivo annuale che la direzione ci sottoporrà. È
chiaro che è una casa che ha vissuto delle traversie negli ultimi
tempi. Il Presidente non è cambiato, il Presidente è lo stesso e il
consiglio di amministrazione anche. Faccio solo rilevare una cosa,
ovvero che è uno dei pochi enti in cui il Presidente ed il
consiglio di amministrazione svolgono la loro attività a titolo
gratuito. È cambiato invece il direttore, come diceva lei.
Proprio citando l'articolo 3, quindi io le riferisco quanto il
direttore mi ha comunicato. Ci sono delle difformità di date
rispetto a quanto lei osservava a quanto mi risponde il direttore,
che però ho comprovato e ho qui le delibere attuative... ecco, per
cui le date sono un po' diverse. Il nuovo direttore comunque mi
dice:
"a seguito di richiesta da parte di quest'azienda di
un'offerta per la gestione del servizio di elaborazione degli
stipendi, nonché per un'eventuale consulenza in materia
giuslavorista, hanno presentato la propria offerta gli studi
Fratini e Bottoglia, Massa Ferriani e partner e la ditta Informa.
Per quanto sopra ed a seguito di valutazioni circa l'offerta
economicamente più vantaggiosa, con determinazione del direttore
n. 335, cioè del 30 dicembre 2011, si è optato per l'affidamento
della sola elaborazione degli stipendi
- cioè hanno diviso le
richieste -
al fine di approfondire l'ambito della consulenza
giuslavorista poiché la richiesta inoltrata con nota 45/42 non era
puntuale rispetto a tale consulenza. Successivamente
- quindi i
due momenti sono diversi -
con determinazione del direttore n.
44 del 30 ottobre 2012, i consulenti del lavoro Bottoglia e Fratini
vengono incaricati per il periodo 1° novembre 2012-31 dicembre 2012
della consulenza giuslavorista per l'ente come puntualmente
illustrato nell'atto suddetto. Il compenso, determinato in euro
1.050 mensili, resta invariato anche per il successivo incarico
riguardante il semestre successivo, come si evince dalla
determinazione n. 60 del 2012. Si precisa pertanto che sono stati
attribuiti due incarichi di stesso importo mensile. In particolare,
si evidenzia che l'attività svolta dalla ditta Informa e dai
consulenti del lavoro Bottoglia e Fratini, pur riguardando il
personale, si occupa di ambiti diversi: la ditta Informa provvede
all'elaborazione di cedolini, CUD
-
eccetera -
per
l'elaborazione di mandati di pagamento, stipendi
- eccetera -
ovvero di aspetti strettamente tecnici, mentre i consulenti
Fratini e Bottoglia hanno supportato l'ente nell'interpretazione
delle norme contrattuali nei procedimenti disciplinari, nella
predisposizione di nuovi contratti di lavoro, nell'aggiornamento
sulla normativa con riferimento ai rapporti di lavoro a tempo
determinato"
. Come le ho detto, è quello che mi riferisce il
direttore. Inoltre il nostro Assessorato sul piano tecnico afferma:
"come
si evince, gli affidamenti sono tutti
abbondantemente sotto soglia e si sottolinea come le scelte siano
state ispirate da principi di economicità"
.
Un commento a questi dati e a quanto le ho riferito: speriamo
tutti che il percorso del Festaz diventi più regolare. Il Festaz ha
nella nostra organizzazione sanitaria una grande importanza, una
RSA a 500 metri dall'ospedale dà delle possibilità di post ricovero
e di riabilitazione estremamente importanti. Speriamo appunto che
il percorso sia regolare e noi vigileremo perché, appunto, abbiamo
le possibilità, la Giunta ha anche la possibilità di sciogliere
addirittura il consiglio di amministrazione. Andremo anche lì
incontro a dei periodi non facili, infatti, se lei lo sa, un grande
problema del Festaz è che il costo del personale è del 25 percento
più delle altre strutture che si occupano in modo analogo di
anziani, eccetera, questo perché al Festaz viene applicato il
contratto del comparto. Ora, bisognerà rivedere, soprattutto per le
nuove assunzioni, la possibilità, come era già apparso quando
avevamo approvato la legge nel 2004 di verificare con i sindacati
una nuova possibilità di accordo sul nuovo contratto, iniziativa e
proposta che ho già fatto negli incontri con i sindacati che
abbiamo avuto e io spero che tutta la questione del Festaz si
orienti in modo più preciso e regolare.
Président
- Pour la réplique, la parole à la collègue
Certan.
Certan (ALPE)
- Grazie Assessore e grazie anche per la
precisazione che ha fatto riguardo al direttore/presidente su cui
ero stata imprecisa, è cambiato il direttore, ma questo non cambia
nulla per la nostra interpellanza, così come mi associo a lei per
la speranza di un percorso diverso, nuovo e più facile del G.B.
Festaz. Non possiamo dire però di essere soddisfatti per la sua
risposta, capisco che, in parte, abbia riportato quello che le è
stato detto, però, come lei potrà convenire, mi ha parlato di
principio di economicità, per carità, tutto sotto soglia, però, nel
2011, erano state inviate...e ho fatto la precisazione sul
protocollo perché sarebbe interessante che qualcuno andasse a
vedere, per esempio, la differenza e la disparità fra la data di
presentazione ed il protocollo, ad esempio, di queste tre offerte.
Comunque, c'erano tre offerte e sommando quella, come ha detto lei,
del 30 dicembre 2011 e le due del 2012 fanno sì che sia speso per
tutto il 2012 per, come ha scorporato lei, l'elaborazione degli
stipendi e la contabilità del personale, da una parte per la ditta
Informa e per l'altra i due incarichi ad ottobre, la ditta
Fratini-Bottoglia per la consulenza giuslavorativa...si è speso
circa 30.000 euro, anziché 20.000 come era stata fatta l'offerta
dalla terza ditta Massa Ferriani dove, per l'elaborazione degli
stipendi e per la consulenza giuslavorativa perché era un servizio
offerto - così dicono i documenti che ho in possesso e che mi ha
inviato il CdA del G.B. Festaz -, si sarebbero spesi 20.592 euro.
Ecco, lei ha detto che vigilerà, mi rendo conto che lei non era
Assessore in quel periodo, però credo che ci siano delle
incongruenze che non sono le prime e non sono solo in questo campo.
Mi auguro quindi che lei, oltre a vigilare, faccia anche in modo
che ci sia veramente il principio di economicità messo in pratica e
non solo detto. Grazie.
Président
- On est au point 16 à l'ordre du jour.
