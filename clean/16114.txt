Classificazione
SPORT E TEMPO LIBERO


Resoconto integrale del dibattito dell'aula
Oggetto del Consiglio n. 2464 del 19 marzo 1997 - Resoconto
SEDUTA ANTIMERIDIANA DEL 19 MARZO 1997
OGGETTO N. 2464/X Concessione, ai sensi della legge regionale
31/1992, di un contributo di lire 30.000.000 al Comune di Arvier
nelle spese previste per l'organizzazione della manifestazione di
consegna della III edizione del "Premio Maurice Garin" in programma
ad Arvier il 20 marzo 1997. Approvazione e impegno di spesa.
Deliberazione Il Consiglio
Premesso che:
L'Assessore al turismo, sport e beni culturali Gino Agnesod
informa la Giunta in merito ad una richiesta presentata
dall'Amministrazione comunale di Arvier tendente ad ottenere, ai
sensi della legge regionale 24 giugno 1992, n. 31, un contributo
nelle spese previste per l'organizzazione della manifestazione di
consegna della III edizione del "Premio Maurice Garin", istituito
in ricordo del campione valdostano di ciclismo e da riconoscere al
corridore che maggiormente si è distinto durante il "Tour de France
1996";
A completamento della domanda di contributo è stato allegato il
preventivo di spesa che ammonta complessivamente a Lire 43.800.000,
così dettagliate:
- spese stampa manifesti e programmi Lire 1.800.000
- affissione manifesti Lire 1.500.000
- acquisto filmato su Indurain Lire 1.500.000
- servizio tecnico audio e video Lire 1.500.000
- acquisto oggetti di artigianato per ospiti Lire 1.500.000
- spese di ospitalità (buffet - cena - pernottamenti) Lire
6.000.000
- acquisto lingotto d'oro costituente il premio
"Garin d'Or" Lire 25.000.000
- ritenuta d'imposta ai sensi del DPR 600/1973
articolo 30 Lire 5.000.000
============
TOTALE Lire 43.800.000
Visto il parere dell'Ufficio regionale per il turismo, espresso
ai sensi dell'articolo 3 della legge regionale 24 giugno 1994, n.
31, l'Assessore Agnesod propone di riconoscere alla manifestazione
il rilevante interesse turistico-promozionale che costituisce il
presupposto di legge per il superamento della percentuale di
contributo massima (50 percento) concedibile in via ordinaria;
Propone pertanto di aderire alla richiesta del Comune di Arvier
mediante la concessione di un contributo massimo di lire
30.000.000, pari al 69 percento circa delle spese preventivate per
l'organizzazione e lo svolgimento della manifestazione in
oggetto;
Si dà atto che il contributo in questione è riferito al
raggiungimento dell'obiettivo n. 3207
"Programmazione e gestione dei contributi per l'organizzazione
di manifestazioni promozionali " del bilancio di gestione per
l'anno 1997 e triennio 1997/1999, approvato con deliberazioni della
Giunta regionale n. 6162 in data 30 dicembre 1996 e n. 317 in data
3 febbraio 1997, e alla circolare del Presidente della Giunta
regionale n. 7 in data 6 febbraio 1997, concernente le relative
disposizioni applicative;
Viste le deliberazioni della Giunta regionale nn. 6261/1996 e
317/1997;
Vista la legge regionale 24 giugno 1992, n. 31;
Visto il parere favorevole di legittimità, rilasciato dal
Dirigente dell'Ufficio regionale per il turismo e sport
dell'Assessorato del Turismo, Sport e Beni Culturali, ai sensi
dell'articolo 72 della legge regionale 3/1956, e successive
modificazioni, e del combinato disposto degli articoli 13 - comma 1
- lettera c) e 59 - comma 2 della legge regionale 45/1995, sulla
presente deliberazione;
Delibera
1) di riconoscere alla manifestazione di cui al punto 2) il
rilevante interesse turistico promozionale che costituisce il
presupposto per il superamento della percentuale massima di
contributo (50 percento) concedibile in via ordinaria, ai sensi
della vigente normativa regionale;
2) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
30.000.000 (trentamilioni) a favore del Comune di Arvier, C.F.
91018710078, e comunque in percentuale non superiore al 69 percento
delle spese effettivamente sostenute e regolarmente giustificate
per l'organizzazione e lo svolgimento della manifestazione di
consegna della III edizione del "Premio Maurice Garin", istituito
in ricordo del campione valdostano di ciclismo, da riconoscere al
ciclista che maggiormente si è distinto durante il "Tour de France
1996", in programma ad Arvier il 20 marzo 1997;
3) di impegnare la spesa di Lire 30.000.000 (trentamilioni), con
imputazione sul capitolo 62520 del bilancio preventivo della
Regione per l'anno 1997 ("Contributi e sussidi ad enti locali per
attività nel settore del turismo e del tempo libero"), riferimento
dettaglio 1601, che presenta la necessaria disponibilità;
4) di dare atto che il contributo in questione è riferito al
raggiungimento dell'obiettivo n. 3207 " Programmazione e gestione
dei contributi per l'organizzazione di manifestazioni promozionali
" del bilancio di gestione per l'anno 1997 e triennio 1997/1999,
approvato con deliberazioni della Giunta regionale n. 6162 in data
30 dicembre 1996 e n. 317 in data 3 febbraio 1997, e alla circolare
del Presidente della Giunta regionale n. 7 in data 6 febbraio 1997,
concernente le relative disposizioni applicative;
5) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport, dell'Assessorato regionale del turismo, sport e beni
culturali, a manifestazione avvenuta e previa presentazione del
consuntivo corredato da idonei giustificativi di spesa;
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Président La parole au Conseiller Lanièce.
Lanièce (GA) Tenuto conto che in questo caso si supera la
percentuale di contributo massimo del 50 percento, volevo sapere le
motivazioni per cui in questo caso si è superato questa
percentuale.
Président D'autres conseillers demandent la parole? Je déclare
close la discussion générale et je donne la parole à l'Assesseur du
tourisme, sport et biens culturels, Agnesod.
Agnesod (UV) Nella legge n. 31 è previsto il superamento del 50
percento nei casi in cui tale superamento rivesta una motivazione
di particolare rilevanza. Nel caso specifico il premio Maurice
Garin è un premio internazionale rivolto al Tour de France, rivolto
al corridore che meglio ha saputo raccogliere lo spirito di questo
campione valdostano che, oltre ad aver vinto il primo Tour de
France, è riuscito ad affermarsi all'inizio del ciclismo su diverse
competizioni di livello internazionale.
Con queste premesse sicuramente è un premio di livello
internazionale che permette alla Valle d'Aosta di avere una vetrina
promozionale in Francia, sul giornale "L'Équipe", su altri giornali
sportivi ed è per questo motivo che è stato accolto il discorso del
superamento del limite del 50 percento. Il contributo è stato
inoltre ritenuto congruo dagli uffici competenti, come previsto
dalla legge n. 31.
Président On peut passer à la votation. Les conseillers sont
invités à voter:
Presenti, votanti e favorevoli: 27
Il Consiglio approva all'unanimità
