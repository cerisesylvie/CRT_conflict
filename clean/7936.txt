Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2356 del 13 novembre 1986 - Resoconto
OGGETTO N. 2356/VIII - CONCESSIONE DI UN CONTRIBUTO DI L.
730.800.000 ALL'AMMINISTRAZIONE COMUNALE DI ROISAN PER L'ACQUISTO
DI IMMOBILI DA DESTINARE A MUNICIPIO E CENTRO DIURNO PER ANZIANI,
AI SENSI DELLA LEGGE REGIONALE 27 GIUGNO 1986, N. 27. -
APPROVAZIONE ED IMPEGNO DI SPESA.
PRESIDENTE
: Do lettura della delibera in oggetto:
IL CONSIGLIO
- atteso che l'Amministrazione comunale di Roisan ha
presentato richiesta per accedere ai relativi finanziamenti per
l'acquisto di immobili di proprietà dei Sigg.ri ROLLANDIN Enzo e
BREDY Romilda contraddistinti al Catasto
del Comune
censuario di Roisan fg. 14 mappali 141 - 179
558
178 142 al
fine di realizzare il Municipio e un centro diurno per
anziani;
- considerato che l'acquisto in questione comporta una spesa
complessiva peritata di Lire 812.000.000;
-
richiamata la legge regionale 27 giugno 1986, n.
27;
DELIBERA
1) di approvare la concessione di un contributo di L.
730.800.000 (settecentotrentamilioniottocentomila) a favore
dell'Amministrazione comunale di Roisan per l'acquisto degli
immobili di cui in premessa, al fine di realizzare il Municipio e
un centro diurno per anziani;
2) di approvare e impegnare la spesa di L. 730.800.000 con
imputazione sul capitolo 22870 "Contributi ai Comuni per la
costituzione di un patrimonio comunale immobiliare" che presenta la
necessaria disponibilità;
3) di disporre che la somma venga liquidata ai sensi dell'art.
57 della L.R. 7 dicembre 1979, n. 68; a cura della Presidenza della
Giunta regionale ad avvenuta stipulazione di regolare atto di
compravendita, nel rispetto delle condizioni generali di acquisto
risultanti da domanda di contributo.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Le cas de cet achat a déjà fait
discuter le Conseil communal et je crois qu'il en ira de même pour
le Conseil régional. Des doutes subsistent sur le réaménagement de
cet immeuble puisque le rez-de-chaussée est encore utilisé comme
magasin alors que les autres étages ont une affectation publique.
Par conséquent des observations ont été avancées à propos de cette
possibilité; les techniciens estiment qu'il serait bien d'utiliser
l'ancienne mairie uniquement pour les écoles et que l'on prévoie
une nouvelle mairie. Sur le choix de ce réaménagement on peut
également discuter sur le bien-fondé d'une nouvelle bâtisse. Nous
partageons le choix de la commune et soumettons donc à l'attention
du Conseil l'octroi de cette subvention.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Anche questo caso merita di essere
illustrato e ritengo che i Consiglieri lo dovrebbero seguire con
una certa attenzione. È una storia un pò lunga, ma è opportuno che,
prima di procedere alla votazione, i Consiglieri abbiano a
disposizione tutti gli elementi disponibili e sia anche chiaro il
motivo per cui noi voteremo contro.
Il 28 novembre del 1985 la Giunta municipale di Roisan porta in
Consiglio per la relativa ratifica un incarico per una perizia
relativa ad un immobile che noi adesso dobbiamo acquistare in
parte, con un contributo del 90%.
Immediatamente dopo il Consiglio comunale di Roisan vota una
perizia asseverata che assegna a questo immobile un valore di 977
milioni. Ricordate bene questa cifra!
Alcuni Consiglieri della minoranza segnalano amichevolmente che
quell'atto del Consiglio non era valido in quanto la perizia era
stata votata da alcuni parenti dei venditori interessati.
Perciò il Consiglio viene riconvocato il 9 dicembre per revocare
l'approvazione della perizia di 997 milioni. on si vota il nuovo
incarico della perizia perché la Giunta si accorge che anche il suo
precedente atto d'incarico era nullo, in quanto nella stessa Giunta
c'erano due parenti dei venditori.
Il 13 dicembre si riporta la revoca della ratifica della Giunta
e si incarica un nuovo tecnico. Senza fare nomi, perché se no
dovremmo chiedere la seduta segreta, ricordo che nel Consiglio
comunale di Roisan siedono due cugini, il figlio ed una nipote dei
venditori; che nella stessa Giunta è presente il Vicesindaco, che è
un cugino, ed una nipote dei genitori. I loro atti erano tutti
nulli. Forse non conoscevano le norme o non avevano preso in
considerazione la possibile nullità degli atti.
Perciò viene incaricato un secondo tecnico, ma la delibera di
incarico viene annullata dalla CO.RE.CO. perché mancava l'impegno
di spesa. Viene dato un nuovo incarico a questo secondo tecnico e
viene richiesto all'Amministrazione di intervenire. Succede che la
perizia asseverata del secondo tecnico è di 812 milioni, mentre la
precedente perizia asseverata era di 977 milioni.
Si dice che la minoranza non serve a niente e che fa opposizione
tanto per farla e vuole solo criticare. In questo caso le
osservazioni della minoranza hanno portato ad una seconda perizia
asseverata di 165 milioni inferiore alla precedente.
Al piano terreno dell'immobile in questione ci sono due negozi,
uno più grande (un self-service) ed un tabacchino. La Giunta
comunale che propone l'acquisto dell'edificio per trasformarlo ed
adibirlo a pubblica utilità, vuole utilizzare solo una parte
dell'edificio, costituita da circa 350 metri quadrati, per adibirla
a sede del Municipio. Un'altra parte invece è da utilizzare come
centro per gli anziani, ma l'Assessore Voyat dice in una sua
lettera che potrebbe servire uno spazio minore e cioè 150 metri
quadrati invece dei 250 metri quadrati proposti; però la Giunta
comunale ribadisce che è suo intendimento mantenere negozi
all'interno dell'immobile.
BALDASSARRE
(fuori microfono): Assessore, ce l'hai contro
gli anziani!
MAFRICA (P.C.I.):
A questo punto leggo la relazione
illustrativa del tecnico regionale:
"
Io
sottoscritto, tecnico incaricato di esaminare la
pratica in oggetto, previo sopralluogo e conferimento con il
Sindaco pro-tempore, riferisco quanto segue.
L'edificio attuale comprende promiscuità di servizi comunali
e scolastici così suddivisi (Sta parlando dell'edificio attuale
sede del municipio):
piano terreno - cucina, mensa e scuola materna;
piano rialzato - scuola elementare;
primo piano - uffici comunali, ambulatorio ed uffici
postali.
Il tutto in spazi piuttosto modesti e quindi insufficienti.
Con l'acquisto dell'immobile in questione l'Amministrazione
comunale intende trasferire i servizi comunali in genere, un centro
per l'assistenza diurna e notturna agli anziani, mantenere un
alloggio all'ultimo piano, come pure i negozi al piano terreno
(tabaccheria ed alimentari).
Tale promiscuità di utilizzo e servizi comporterà dei problemi
anche solo sotto il profilo funzionale; mentre cioè il municipio ha
la necessità di essere chiuso fuori orario d'ufficio, il centro di
assistenza per gli anziani, al primo piano, probabilmente dovrà
rimanere aperto anche solo per il personale di assistenza
continuativa.
Inoltre la presenza di negozi nell'immobile comunale ha
riscontro solo nel Comune di Aosta. Quindi non si è in grado di
valutare, a parte le spese di gestione differenziate, quali
eventuali incompatibilità possano sorgere un domani.
Inoltre va considerato che, a causa del ambio di destinazione, i
costi di ristrutturazione per renderlo a norma e funzionale sono
notevoli. Il progetto di massima prevede:
al piano seminterrato - autorimessa, depositi e cantine per
tutte le attività soprastanti e negozio alimentari;
al piano rialzato del corpo B - negozio tabacchi, ufficio
postale;
al piano rialzato del corpo A - uffici comunali e sala
consiglio;
al piano primo del corpo B - uffici comunali ed ambulatorio;
al piano primo del corpo A - centro assistenza per anziani;
nel sottotetto - alloggio.
Considerato quindi che il prezzo medio di acquisto è di circa
642 mila lire ed il costo di ristrutturazione può arrivare a circa
650 mila lire, si ha un costo complessivo di 1,3 milioni di lire a
metro quadro, riferito alla fine del 1986, piuttosto eccessivo come
intervento.
Si precisa infatti che la perizia, anche in questo caso, tiene
conto del valore di mercato dell'immobile e quindi per usufruire
dello stesso nelle condizioni in cui si trova e con la destinazione
attuale.
Se si considera che per la futura destinazione, a parte
l'alloggio del sottotetto, tutto l'edificio deve subire una
trasformazione quasi radicale (negozio, tabaccheria con retro), e
del tutto radicale per le altre parti, come pure impiantistica e
finiture sono da considerarsi nel loro rifacimento totale, sia per
le ripartizione delle relative spese di gestione, sia per la
ridistribuzione interna, ciò spiega perché l'intervento comporta la
spesa presunta sopra indicata.
Comunque sia, l'intervento consentirebbe il recupero integrale
dell'attuale immobile, ad esclusivo uso scolastico".
C'è da osservare, come dice il tecnico, che la perizia
asseverata valuta l'immobile a prezzi di mercato. La prima perizia,
ad esempio, valuta il negozio a Roisan a 1,2 milioni di lire a
metro quadro, mentre la seconda perizia valuta il negozio a Roisan
a 1,1 milioni di lire a metro quadro.
Sempre in riferimento al negozio, la relazione dice:
"Il solaio dell'alloggio al piano primo del corpo A è stato
rinforzato mediante pilastrini e putrella in ferro disposti al
piano del negozio". Quindi sulla staticità e sulle condizioni in
genere di questo edificio, valutato prima 1,2 milioni di lire al
metro quadro e poi 1,1, noi abbiamo dei seri dubbi.
Che la cosa non sia del tutto chiara, a parte le premesse che ho
fatto prima, lo lascia pensare un ulteriore elemento che mi corre
l'obbligo di far presente, perché qualcuno qui sostiene che i
Comuni devono essere autonomi, ma esistono anche dei Comuni dove
l'autonomia e la democrazia non sono di casa e non sono la
norma.
Un Consigliere di minoranza, nei giorni scorsi, prima che io
ricevessi dalla Giunta regionale questa documentazione, aveva fatto
una richiesta scritta per avere copia delle deliberazioni e dei
verbali approvati dalla Giunta o dal Consiglio comunali. Il Sindaco
ha negato per telefono ad un Consigliere di minoranza la visione di
questi documenti, asserendo di doversi consultare prima con un
legale.
Mi pare che l'insieme di queste circostanze faccia sorgere seri
dubbi sulla bontà dell'iniziativa. C'è un acquisto che paghiamo a
prezzo elevato, che viene utilizzato solo in parte per le finalità
indicate, che continua ad essere utilizzato in parte come negozio
ed il tutto pagato con due perizie differenti, una di 977 milioni e
l'altra di 812 milioni, a questo si aggiunga che il tecnico della
Regione ci dice che il prezzo sembra addirittura eccessivo.
Come minimo la Giunta ci dovrebbe spiegare perché noi dovremmo
far passare senza batter ciglio, quasi con il cuore in mano, un
acquisto di questo genere! A noi sembra che ci siano solo questioni
molto particolari, come ad esempio la volontà di tenere in vita un
negozio (come è specificatamente scritto in una lettera del
Sindaco) che può essere considerata come la partenza di tutta
l'operazione. Non ci sembra che questo rientri nei compiti
istituzionali, né dell'Amministrazione comunale, né
dell'Amministrazione regionale. A noi quindi sembra che per un
capriccio o per ragioni che noi non conosciamo, ma naturalmente di
natura molto particolare, si sia deciso di fare questo acquisto e
lo si voglia portare a compimento a tutti i costi, in barba a
quanto dice la minoranza di Roisan, in barba a quanto dice la
popolazione di Roisan riunita in un'assemblea (il Comune ha circa
500 abitanti ed oltre 50 persone hanno partecipato all'assemblea)
dalla quale si è potuto capire che la maggioranza della popolazione
era contraria, ed in barba anche a ciò che dice la minoranza in
Consiglio regionale.
Si va avanti perché la Giunta municipale di Roisan ha deciso di
comprare dai genitori del Consigliere...
ROLLANDIN
(fuori microfono): Perché non leggi anche
l'altro parere? Leggi anche l'altro parere sulle scuole!
MAFRICA (P.C.I.):
Ho letto quel pezzo in cui si parla
delle scuole, dove si dice che...
ROLLANDIN
(fuori microfono): Non quello, l'altro!
MAFRICA (P.C.I.):
Lo leggo solo per un atto di cortesia
nei confronti del Consiglio e non verso il Presidente della Giunta,
che per ben due volte ha respinto la richiesta di rinvio. Questo
fatto, forse, mi ha portato ad esagerare, eppure si trattava
soltanto di una richiesta di rinvio che mirava a fornire a tutti i
colleghi Consiglieri, e magari anche agli Assessori, una conoscenza
dettagliata di questa vicenda. Rileggo anche questa documentazione
che i Consiglieri dovrebbero già conoscere se ne fosse stata data
loro la possibilità e se fossero stati messi in condizione di
conoscere.
ROLLANDIN
(fuori microfono): Dovresti leggere invece gli
aspetti che sono da considerare positivi!
MAFRICA (P.C.I.):
Leggiamo:
"Con
riferimento alla nota del 12 settembre si esprime parere
favorevole alla richiesta di intervento finanziario avanzata dal
Comune di Roisan, nella prospettiva che il trasferimento degli
uffici comunali e dei servizi sociali in altra sede consenta di
disporre, nel predetto Comune, di un edificio esclusivamente
destinato ad uso scolastico".
Quindi l'Assessore Faval si dichiara favorevole.
Allora leggo anche quello che dice l'Assessore Voyat, perché non
si offenda. Egli dice:
"In riferimento alla nota di codesta Presidenza in data 12
settembre u.s., si premette che questo Assessorato non ha ricevuto
formali proposte dal Comune di Roisan per l'istituzione di un
centro diurno di assistenza per anziani.
Tuttavia questo Assessorato potrebbe esaminare favorevolmente
una tale proposta, precisando che per un centro diurno di
assistenza è sufficiente una superficie di 150 metri quadrati",
mentre lì ce ne sono 250 che paghiamo ad 1,2 milioni al metro
quadrato.
PRESIDENTE
: Ha chiesto la parola il Consigliere Stévenin;
ne ha facoltà.
STEVENIN (U.V.):
Vorrei solo informare il Consiglio che
il Consigliere Mafrica non dice tutta la verità. Non è vero,
infatti, che non gli sia stato concesso di visionare gli atti,
perché questo gli è stato regolarmente concesso. Gli stessi, però,
non gli sono stati consegnati per il semplice motivo che quel
Consigliere si è rifiutato di motivarne le ragioni, come prevede la
legge comunale.
(...INTERRUZIONE...)
Questo per essere chiari, tant'è vero che tu ne hai una
copia!
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Io sono stupefatto che in questo
Consiglio volino accuse di stalinismo e si senta dire che non è
stata fornita una completa documentazione, perché ci si è rifiutati
di motivare la richiesta.
Evidentemente non è solo qui che si incontrano difficoltà ad
avere della documentazione. Non è questo l'atteggiamento che si
dovrebbe avere in un sistema democratico.
Questo acquisto, a differenza di quello precedente, presenta
nuovamente degli aspetti oscuri e la convenienza per
l'Amministrazione di favorirlo non ci sembra comprensibile, tranne
che per la parziale soddisfazione di vedere quell'edificio
completamente adibito ad uso scolastico.
Non sappiamo, però, se in questo Comune l'edificio scolastico
sia o meno sufficiente, mentre abbiamo appreso che il Comune avrà a
disposizione solo una parte di tutto l'immobile acquistato. Con
questo finanziamento, anzi, permettiamo al Comune di acquistare
anche un negozio ed un alloggio, ma non siamo in grado di capire se
questa sia la migliore scelta possibile, oppure se, come sembra di
intuire, altre siano le motivazioni che hanno portato la
maggioranza del Consiglio comunale ad operare una scelta così poco
limpida.
Il Consigliere Mafrica tra l'altro ha sottolineato la presenza
di elementi che ci fanno ritenere necessario votare contro il
provvedimento in questione per la notevole entità della spesa, per
le condizioni dell'immobile e per i costi aggiuntivi che dovranno
essere affrontati dall'Ente pubblico per la ristrutturazione
dell'edificio.
La superficie che di fatto verrà utilizzata dal Municipio,
sempre se ho capito bene, sarà di 300 metri quadrati, mentre siamo
di fronte ad un acquisto che supera i 1000 metri quadrati, ne
consegue che comperiamo più di 1000 metri quadrati per darne solo
300 a disposizione del municipio!
Se questi sono i criteri che vengono utilizzati, ciò significa
che devono essere meglio precisate le disposizioni date ai Comuni
dal Presidente della Giunta sulle caratteristiche delle proposte da
presentare alla Regione per ottenere un contributo ai sensi della
legge n. 27. Perché, purtroppo, sembra vero quello che sosteneva il
Consigliere Baldassarre e cioè che ci fosse "un pacco di immobili"
già pronti, una serie di "affari" che qualcuno doveva realizzare e
che l'Amministrazione regionale permette che vengano fatti "pronta
cassa".
Ma c'è di più. Se non ricordo male, in un momento elettorale
sorsero delle polemiche proprio in merito all'acquisizione da parte
del Comune di questo immobile. Può darsi che io ricordi male e non
voglio andare oltre, però non vorrei che, come si è già dovuto dire
in altre occasioni, ci si trovasse di fronte al riscatto di un
impegno pre-elettorale! Così non si fa certo onore al nostro
compito! Altro che lamentarsi perché qualcuno chiede che ci sia un
pò di chiarezza e la possibilità, da parte di qualsivoglia
amministratore pubblico, anche del più semplice consigliere di
minoranza del più sperduto Comune della nostra Regione, di avere
ogni informazione possibile! Guai se l'attitudine di coloro che
governano è quella di impedire l'informazione, di non permettere
che si venga a conoscenza delle varie cose! Andremmo non verso lo
sviluppo della democrazia, ma torneremmo tragicamente indietro!
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Rivolgo una domanda a me stesso,
all'Esecutivo ed a tutti gli altri Consiglieri regionali. Dopo
tutti quegli elementi che ci ha fornito il Consigliere Mafrica (tre
o quattro perizie, due tecnici, necessità di 300 metri quadrati per
gli anziani quando l'Assessore dice che ne bastano solo 150), come
Amministratori ci dobbiamo chiedere: se le affermazioni del
Consigliere Mafrica sono vere, come io credo, perché non le
esaminiamo in Commissione? Cerchiamo di avere degli elementi più
completi, prima di prendere una decisione in merito.
Probabilmente questa richiesta fa sorridere qualche Assessore o
il Presidente della Giunta. Beati voi che siete così tranquilli da
permettervi di votare un provvedimento del genere!
D'altronde ne avete fatte di ben altre e quindi immaginarsi se
può farvi impressione un provvedimento come questo!
Per questo motivo io chiedo che venga messa in votazione la
richiesta di rinvio di questo provvedimento.
PRESIDENTE
: È stata avanzata da parte del Consigliere
Baldassarre la proposta di rinvio dell'oggetto, che pongo in
votazione:
ESITO DELLA VOTAZIONE
Presenti: 31
Votanti: 31
Favorevoli: 11
Contrari: 20
Il Consiglio non approva.
PRESIDENTE
: Pongo in votazione la delibera in
oggetto:
ESITO DELLA VOTAZIONE
Presenti: 31
Votanti: 27
Favorevoli: 20
Contrari: 7
Astenuti: 4 (Aloisi, Breuvé, Pascale, e Torrione)
Il Consiglio approva
