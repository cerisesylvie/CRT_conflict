Classificazione
AMBIENTE
Stoccaggio e smaltimento rifiuti



Oggetto del Consiglio n. 1657 del 16 dicembre 2015 - Resoconto
OGGETTO N. 1657/XIV - Ritiro di mozione: "Impegno per la
costituzione di centri per il riuso e la riparazione dei rifiuti
presso i centri comunali di conferimento".
Presidente
- La parola al collega Roscio.
Roscio (ALPE) -
Grazie Presidente.
Ritorniamo su un tema di cui abbiamo discusso lungamente oggi,
in Consiglio. Tanto per non sembrare schizofrenici a chi ci
ascolta, questa mozione è stata iscritta oggi ma era già un po'
datata, nel senso che avevamo intenzione di presentare il testo già
durante il bilancio; per questioni di tempi e siccome la
discussione era già abbastanza lunga, abbiamo ritenuto poi di
portarlo in seguito. Semplicemente noi ritenevamo che ci volesse un
impegno aggiuntivo nell'istituire dei centri per il riuso e per la
riparazione da associare ai centri già esistenti, agli ecocentri
che già esistono presso i SubATO, e che noi avevamo individuato.
Accogliamo favorevolmente il fatto che comunque il Governo ha
intenzione di andare in questa direzione, cercando proprio di far
sì che i rifiuti non siano rifiuti, che i prodotti rimangano
prodotti prima di diventare rifiuti, e che possano avere una
seconda vita per quanto riguarda il loro riutilizzo oppure la
riparazione. Abbiamo colto che è intenzione del Governo andare in
questa direzione, quindi noi ritiriamo la mozione e seguiremo poi
le fasi di attuazione di questi centri. Grazie.
Presidente
- Grazie collega. Il punto 32 viene
ritirato.
Il Consiglio prende atto.
Passiamo al punto 32.01 che è la prima risoluzione.
