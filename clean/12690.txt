Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3626 del 16 luglio 1992 - Resoconto
OGGETTO N. 3626/IX Esatta grafia della denominazione dei
comuni nelle tabelle stradali.
(Interpellanza)
Interpellanza Rilevato che lungo le strade di fondovalle in
particolare, ma non ne sono escluse le vallate laterali, le
denominazioni dei comuni che appaiono sulla segnaletica stradale
risultano frequentemente scritte in maniera errata;
Ricordato che per quanto riguarda la denominazione dei comuni
della nostra Regione la legge 9 dicembre 1976, n. 61 ha provveduto
a definirne l'esatta grafia;
i sottoscritti consiglieri regionali della Democrazia
Cristiana
Interpellano
la Giunta regionale per sapere:
- quali iniziative intende assumere per rimediare, o far
rimediare, alle inesattezze riscontrate e per evitare che le stesse
abbiano a riproporsi in futuro.
F.to: Trione, Ricco, Chiofalo
Presidente
Ha chiesto di illustrare l'interpellanza il
Consigliere Trione.
Trione (DC)
A tutti noi basta percorrere il fondo Valle,
ma credo anche qualche vallata laterale, per notare i nomi di
qualche Comune. Percorrendo tutti giorni Aosta-Nus, vi posso citare
St. Christophe con una "h" messa penso a caso oppure St. Marcel che
sa più di un nome veneto che valdostano. Dall'altra parte poi, a
Valgrisenche, a distanza di 20 metri l'una dall'altra, ci sono due
indicazioni scritte in maniera diversa.
Ne potrei aggiungere altre, ad esempio: Valtournenche o
Valsavarenche. Non è certamente questo un problema per gli abitanti
di St. Christophe, ma chiedo che per i turisti che transitano i
nomi dei nostri paesi siano scritti almeno in modo corretto.
Presidente
Ha chiesto la parola l'Assessore ai Lavori
Pubblici Vallet, ne ha facoltà.
Vallet (UV)
En effet, le problème soulevé par les
conseillers s'insère dans un problème plus général, qui est celui
de l'exacte toponymie dans la Région: à ce sujet il y avait déjà eu
une initiative, qui demandait justement à la Junte de se faire
charge du problème.
Le Conseiller s'est donné à lui-même la réponse: notre devoir
sera celui de sensibiliser les administrations, c'est à dire les
communes, l'A.N.A.S.; en ce qui nous concerne en tant
qu'Administration régionale, on prédisposera une visite, des
contrôles pour vérifier les cas et en ce sens on donnera des
réponses.
Presidente
Ha chiesto la parola il Consigliere Trione,
ne ha facoltà.
Trione (DC)
Ringrazio l'Assessore per l'interesse che
vorrà assumere nei confronti di questa interpellanza e quindi mi
auguro che quanto prima vengano rimosse e corrette le segnaletiche
in questione.
