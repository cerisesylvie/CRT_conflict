Classificazione
EDILIZIA
Edilizia pubblica


Resoconto integrale del dibattito dell'aula
Oggetto del Consiglio n. 1744 del 10 gennaio 1996 - Resoconto
SEDUTA POMERIDIANA DEL 10 GENNAIO 1996
OGGETTO N. 1744/X Modalità applicative e criteri per
l'erogazione dei contributi per la costruzione dei tetti in lose.
(Interrogazione con risposta scritta)
Interrogazione r.s. Vista la legge regionale 28 febbraio 1990,
n. 10 avente ad oggetto "Norme concernenti l'obbligo di costruzione
del manto di copertura in lose di pietra e la disciplina dei
relativi benefici economici";
Considerato che le lose da impiegare nei manti di copertura, ai
sensi della presente legge, devono presentare caratteristiche
fisico-chimiche e meccaniche atte a garantire nel tempo la durata
del materiale;
Tenuto conto che la legge stabilisce anche le modalità di
prelievo di campioni del materiale utilizzato e le modalità di
esecuzione delle prove fisico-chimiche e meccaniche da eseguire
sugli stessi;
Tenuto conto altresì che il fornitore delle lose deve dichiarare
la conformità alle caratteristiche fisico-chimiche e meccaniche
richieste, la quale deve essere verificata da un istituto
qualificato e deve indicare gli estremi della certificazione
rilasciata dall'istituto;
i sottoscritti Consiglieri regionali
Interrogano
l'Assessore competente per conoscere:
1) quali sono le tipologie di lose utilizzate in Valle d'Aosta,
la cui conformità sia stata attestata da un istituto
qualificato;
2) quali sono gli istituti qualificati che hanno proceduto alla
certificazione e in relazione a quali tipi di materiale;
3) quali sono attualmente le ditte fornitrici di lose
"certificate" operanti nella nostra regione;
4) qual è l'entità dei contributi erogati annualmente, dalla
data di entrata in vigore della legge ad oggi, e a quale tipologia
di materiale è riferita.
F.to: Tibaldi - Linty
Presidente E' stata data risposta con lettera n. 3743 in data 7
novembre 1995.
