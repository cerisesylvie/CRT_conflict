Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 853 del 26 luglio 1994 - Resoconto
OGGETTO N. 853/X - Disegno di legge: "Concessione di
contributi per attività, iniziative e manifestazioni diverse a
carattere sociale, ricreativo e culturale". (Approvazione di ordine
del giorno).
Articolo 1 - (Finalità)
1. La Regione autonoma Valle d'Aosta, nei limiti degli
stanziamenti annualmente iscritti in bilancio, concede contributi a
favore di enti ed associazioni a carattere sociale, ricreativo e
culturale, a sostegno della loro attività, di iniziative e
manifestazioni diverse da questi organizzate.
Articolo 2 - (Presentazione delle domande)
1. Per l'ottenimento dei contributi di cui alla presente
legge gli interessati presentano alla Presidenza della Giunta la
relativa richiesta, in bollo, corredata di:
a) dettagliata e documentata relazione illustrante l'attività
da realizzare, gli obiettivi da conseguire, nonché il programma
delle manifestazioni e delle iniziative;
b) dettagliata e documentata previsione delle spese e delle
eventuali entrate.
Articolo 3 - (Entità dei contributi per l'attività di enti ed
associazioni a carattere sociale, ricreativo e culturale)
1. I contributi per l'attività di enti ed associazioni a
carattere sociale, ricreativo e culturale, sono concessi nella
misura massima del cinquanta percento della spesa ritenuta
ammissibile.
2. La percentuale di cui al comma 1 può essere aumentata sino
al novanta percento della spesa ritenuta ammissibile, nel caso di
attività di rilevante importanza socio-culturale le cui modalità
organizzative siano concordate con la Presidenza della
Giunta.
Articolo 4 - (Entità dei contributi per iniziative e
manifestazioni a carattere sociale, ricreativo e culturale)
1. I contributi per iniziative e manifestazioni a carattere
sociale, ricreativo e culturale sono concessi nella misura massima
del cinquanta percento della spesa ritenuta ammissibile.
2. La percentuale di cui al comma 1 può essere aumentata sino
al novanta percento della spesa ritenuta ammissibile, nel caso di
iniziative e manifestazioni di rilevante importanza socio-culturale
le cui modalità organizzative siano concordate con la Presidenza
della Giunta.
Articolo 5 - (Istruttoria e concessione dei
contributi)
1. L'Ufficio di Gabinetto della Presidenza della Giunta
provvede, entro il termine di sessanta giorni dal ricevimento delle
domande, all'istruttoria e alla valutazione delle stesse.
2. Sull'ammissibilità a contributo delle spese e sulla
valutazione della particolare rilevanza socio-culturale delle
attività, iniziative e manifestazioni proposte decide il Presidente
della Giunta, sentito il parere dell'Ufficio di Gabinetto.
3. I contributi sono concessi con deliberazione della Giunta
regionale.
Articolo 6 - (Liquidazione dei contributi)
1. I contributi concessi ai sensi della presente legge sono
liquidati ed erogati in due rate: la prima, corrispondente al
sessanta percento dell'importo concesso, dopo che è divenuta
esecutiva la relativa deliberazione di attribuzione, e la seconda,
a saldo, su presentazione di una breve relazione sull'attività
svolta, nonché di un dettagliato e documentato rendiconto i cui
giustificativi delle spese sostenute devono essere costituiti da
documenti fiscalmente regolari.
2. Il rapporto tra l'ammontare complessivo del contributo
erogato e quello delle spese regolarmente giustificate non può
eccedere il rapporto tra l'ammontare del contributo inizialmente
concesso e quello delle spese preventivate.
Articolo 7 - (Non cumulabilità dei contributi)
1. I contributi concessi in applicazione della presente legge
non sono cumulabili con quelli previsti da altre leggi
regionali.
Articolo 8 - (Limiti)
1. I contributi previsti all'articolo 3 sono attribuiti
annualmente, mentre quelli di cui all'articolo 4 non possono essere
attribuiti allo stesso soggetto per più di due volte nel corso
dello stesso anno.
Articolo 9 - (Disposizioni finanziarie)
1. Le spese per l'applicazione della presente legge
graveranno sul capitolo 21640 del bilancio di previsione della
Regione per l'anno 1994 e successivi, che assume la seguente nuova
denominazione "Contributi ad enti ed associazioni per attività,
iniziative e manifestazioni diverse a carattere sociale, ricreativo
e culturale".
2. Alla copertura degli oneri derivanti dall'applicazione
della presente legge, previsti per l'anno 1994 in lire 100.000.000,
si provvede:
a) quanto a lire 30.000.000 mediante utilizzo dello
stanziamento già iscritto al capitolo 21640 del bilancio della
Regione per l'esercizio in corso;
b) quanto a lire 70.000.000 mediante utilizzo per
corrispondente complessivo importo degli stanziamenti iscritti ai
capitoli 57260 e 64320 del medesimo bilancio.
3. Per gli anni 1995 e seguenti, i limiti di spesa di cui
alla presente legge saranno autorizzati con legge finanziaria, ai
sensi dell'articolo 19 della legge regionale 27 dicembre 1989, n.
90 (Norme in materia di 1bilancio e di contabilità generale della
Regione Autonoma Valle d'Aosta).
Articolo 10 - (Variazioni al bilancio)
1. Alla parte spesa del bilancio di previsione della Regione
per l'esercizio 1994 sono apportate le seguenti variazioni, sia in
termini di competenza che di cassa:
a) in diminuzione:
cap. 57260 "Contributi ad enti e ad associazioni culturali ed
educative per manifestazioni ed iniziative culturali e
scientifiche"
lire 30.000.000;
cap. 64320 "Contributi e sussidi ad istituzioni ed organismi
vari per attività nel settore del turismo e del tempo
libero"
lire 40.000.000;
b) in aumento:
cap. 21640 "Contributi ad enti ed associazioni per attività,
iniziative e manifestazioni diverse a carattere sociale, ricreativo
e culturale"
lire 70.000.000.
Articolo 11 - (Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Presidente -
Ha chiesto la parola il relatore,
Consigliere Rini.
Rini (UV) -
Per l'erogazione dei contributi a
favore di enti ed associazioni a carattere sociale, ricreativo e
culturale, per iniziative e manifestazioni da questi organizzate,
si rende necessario, come previsto dall'articolo 12 della legge
regionale 59/91, provvedere con atto legislativo regionale, che
determini i criteri e le modalità cui la Presidenza della Giunta
dovrà attenersi.
Il presente disegno di legge va in tal senso e prevede appunto
le modalità e i criteri per la concessione dei contributi, sia per
quanto concerne l'attività che per il finanziamento parziale delle
iniziative e delle manifestazioni.
L'erogazione dei contributi per cui è previsto un tetto massimo
del 50 percento della spesa ritenuta ammissibile, aumentata in casi
eccezionali sino al 90 percento per attività di rilevante
importanza socio-culturale, le cui modalità organizzative siano
concordate con la Presidenza della Giunta, presuppone che gli
interessati presentino alla Presidenza della Giunta la richiesta in
bollo, corredata di dettagliata e documentata relazione,
illustrante l'attività da realizzare, gli obiettivi da conseguire,
il programma delle manifestazioni e delle iniziative, e la
documentata previsione delle spese e delle eventuali entrate.
L'Ufficio di Gabinetto della Presidenza della Giunta provvederà,
entro 60 giorni dal ricevimento della domanda, a fornire il proprio
parere al Presidente della Giunta, affinché questi possa decidere
sull'ammissibilità a contributo delle spese e valutare la rilevanza
dell'iniziativa proposta.
Qualora la Giunta deliberi la concessione del contributo, questo
sarà liquidato in due rate: il 60 percento, al momento
dell'esecutività della deliberazione, e il 40 percento, su
presentazione di una breve relazione e di un dettagliato e
documentato rendiconto delle spese.
I contributi concessi non sono cumulabili con quelli previsti da
altre leggi regionali; per l'attività degli enti e delle
associazioni sono attribuiti annualmente, mentre per iniziative e
manifestazioni a carattere sociale, ricreativo e culturale, non
possono essere attribuiti allo stesso soggetto per più di due volte
nel corso dello stesso anno.
La Presidenza della Giunta dispone attualmente di 30 milioni
iscritti al bilancio di previsione per il 1994, somma insufficiente
a soddisfare le numerose domande che sono normalmente inoltrate
alla Presidenza della Giunta da enti ed associazioni diversi, per
cui emerge la necessità di integrare i fondi iscritti nell'apposito
capitolo di bilancio di previsione per il 1994 con 70 milioni
aggiuntivi.
Per gli anni 1995 e seguenti, i limiti di spesa di cui alla
presente legge saranno autorizzati con legge finanziaria, ai sensi
dell'articolo 19 della legge regionale n. 90/89.
In sede di commissione alcuni colleghi hanno manifestato la
preoccupazione che la presente legge possa sovrapporsi alle
competenze di alcuni assessorati: questo è da escludere, in quanto
la legge servirà principalmente a colmare le eventuali lacune
finanziando, se del caso, attività e manifestazioni aventi
carattere sociale, ricreativo e culturale che, pur di accertata
rilevanza, non possono essere finanziate sulla base di altre leggi
regionali esistenti.
É da sottolineare che la non cumulabilità garantisce quanto
sopra, così come la limitata disponibilità di bilancio rassicura
sul fatto che le domande di contributi finanziabili sulla base di
altre leggi regionali siano dirottate dalla Presidenza agli
assessori competenti.
Per quanto concerne l'urgenza della legge, questa è evidente,
considerato che giacciono presso gli uffici della Presidenza della
Giunta diverse domande che non possono essere soddisfatte in
assenza di legge, come previsto dall'articolo 12 della legge
regionale n. 59/91, pur essendoci le disponibilità finanziarie.
Presidente -
É aperta la discussione generale.
Ha chiesto la parola il Consigliere Squarzino Secondina.
Squarzino (VA) -
In questo momento parlo come
Presidente della V Commissione, nel senso che all'interno della
commissione, discutendo su questo ennesimo progetto di legge che
regolamenta contributi a favore di associazioni valdostane per
attività sociali, sportive e culturali, è emersa un'esigenza che
abbiamo fatto presente già nel Consiglio precedente ma che qui
riproponiamo, e che si è tramutata in un ordine del giorno di tutta
la commissione. Cioè la commissione ritiene che sia necessario
semplificare e sveltire le procedure per erogare questi sussidi, e
quindi impegna la Giunta regionale a regolarizzare la materia al
più presto, mediante la predisposizione di un testo unico. Questa è
una richiesta che è emersa con forza e che è maturata in questi
ultimi mesi all'interno della commissione, perché ad intervalli
regolari la commissione era chiamata ad esaminare disegni di legge
che avevano tutti la stessa finalità, anche se si riferivano a
capitoli di bilancio diversi e ad assessorati diversi, o alla
Presidenza della Giunta, invece che ai vari assessorati.
Porto l'ordine del giorno alla Presidenza. Ci sembra importante
giungere a questo, perché si rischia di avere nelle diverse leggi
criteri differenziati sia per valutare l'iniziativa, sia per
erogare i contributi.
Presidente -
Ha chiesto la parola il Consigliere
Marguerettaz.
Marguerettaz (PpVA) -
Sono uno di quei consiglieri
cui faceva riferimento il relatore, che in commissione ha avanzato
alcuni dubbi sulla chiarezza di questo disegno di legge, sebbene mi
renda conto che il disegno in sè non è una legge altamente
qualificante, ma è comunque un'azione necessaria per andare a
regolamentare la materia dei contributi.
Materia dei contributi che, così come avevamo già avuto modo di
accennare in sede di discussione del bilancio, è una materia molto
nutrita in seno a questa Regione: coinvolge la Presidenza della
Giunta, in questo caso, coinvolge una serie di altri assessorati
che spesso devono far fronte alle richieste di questa o quella
parte della popolazione, che inoltra istanze per ottenere
contributi i più disparati.
A fronte di tutto questo è più che mai necessario, sempre
seguendo lo spirito che questa maggioranza all'atto del suo
insediamento aveva annunciato, cioè quello di voler andare a
semplificare il più possibile il sistema delle leggi nella nostra
Regione, andare alla ricerca di criteri uniformi, di metodi comuni,
e questo disegno di legge è un'altra goccia che si aggiunge in
questo
mare
magnum
di disposizioni che, anche in modo
talvolta non uniforme, come ricordava il Consigliere Squarzino,
popola il Consiglio regionale.
A cosa faccio riferimento nello specifico? Qui si vuole andare a
normare la concessione dei contributi per le attività, le
iniziative e manifestazioni diverse a carattere sociale, ricreativo
e culturale. Personalmente non ho nulla da eccepire sui primi due
generi di attività, quelli a carattere sociale e quelli a carattere
ricreativo che a quanto mi risulta, ad oggi, non sono ancora
normati; per quanto concerne invece le attività a carattere
culturale vorrei ricordare ai colleghi consiglieri che il 20 agosto
dello scorso anno già questo Consiglio promulgò la legge regionale
n. 69, che aveva per titolo "Contributi per attività ed iniziative
a carattere culturale e scientifico". Quindi le iniziative e le
attività a carattere culturale, indipendentemente dal fatto che le
une siano gestite dal Presidente della Giunta e le altre
dall'Assessore alla cultura, sono già normate da una legge che
questo Consiglio regionale ha assunto. In che modo sono normate? In
maniera diversa da quella che invece questo disegno di legge - che
siamo chiamati a discutere oggi - propone.
Lo scorso anno con la legge n. 69 dicevamo che le iniziative a
carattere culturale che facevano domanda presso l'Assessorato alla
pubblica istruzione, eccetera, avevano diritto a ricevere dei
contributi nella misura massima del 50 percento, così com'è
l'attuale disegno di legge, e in caso di manifestazioni - diceva la
legge dello scorso anno - di rilevante contenuto culturale, la
percentuale di cui al comma 1 può essere aumentata fino al 70
percento, invece nell'attuale disegno di legge la percentuale può
essere aumentata fino al 90 percento: una situazione di evidente
disparità, di difficile lettura. Non sono d'accordo
nell'interpretazione che ha dato il Consigliere Rini su questa
legge; tutto ciò che non è scritto nella legge si può pensarlo ma,
di fatto, non vi è una normativa, cioè non si può dire questa legge
serve per quelle iniziative che non trovano risposta nell'altra
legge, perché se l'altra legge, come dicevo, norma tutte le
manifestazioni a carattere culturale, anche questa è senz'altro un
doppione rispetto all'altra. Presento in questo senso alcuni
emendamenti, che dovrebbero a mio avviso servire a togliere queste
confusioni che mi sembra di poter vedere in questo disegno di
legge, se paragonato con quello dello scorso anno.
Presidente -
Qualche Consigliere chiede ancora la
parola? Se nessuno chiede la parola, chiudo la discussione
generale.
Ha chiesto la parola il Presidente della Giunta, Viérin
Dino.
Viérin D. (UV) -
Il s'agit effectivement du
dernier-né dans le domaine des projets de loi qui ont été présentés
pour réglementer l'attribution de subventions diverses et ce, pour
faire face aux différentes requêtes qui ont été présentées au cours
des dernières années. Si je partage donc totalement - par ailleurs
nous avons déjà eu l'occasion de prendre cet engagement - l'ordre
du jour qui a été présenté par madame Squarzino au nom de la Vème
Commission, à savoir la nécessité, maintenant qu'on a défini les
critères pour faire face à une situation dont on a dans un certain
sens héritée, la nécessité de mieux réglementer l'attribution de
ces subventions; si je partage - disais-je - cette sollicitation
exprimée par l'ordre du jour, j'ai quelques réserves sur les
considérations qui ont été exprimées par monsieur Marguerettaz.
Il est vrai, sur la base de la loi n° 59/91 nous sommes dans
l'obligation de réglementer l'attribution de ces subventions, et
nous l'avons fait, chaque assessorat et chaque service l'a fait sur
la base des requêtes qui ont été présentées au fil des années. Le
problème s'est posé pour l'Instruction publique qui, la première, a
réglementé non seulement les subventions, mais toute intervention
dans le domaine culturel et scolaire, et par la suite des mesures
ont été adoptées par les autres assessorats: l'assessorat de
l'industrie et commerce, l'assessorat de l'agriculture et
l'assessorat de l'environnement.
Nous avons essayé, à mesure que l'on présentait des projets de
loi, et dans l'attente de présenter un texte unique, d'avoir déjà
des critères homogènes et c'est sur ce principe que le projet de
loi que nous présentons aujourd'hui se base, en prenant comme
référence la loi régionale du 30 novembre 1993 n° 81, portant
octroi de subventions destinées à la réalisation d'initiatives
promotionnelles et d'intérêt agricole, et la loi régionale du 24
décembre 1993 n° 90, portant octroi de crédits destinés à la
réalisation d'initiatives d'intérêt naturel et environnemental.
Si vous comparez les dispositions de ces derniers projets de loi
qui ont été présentés avec le projet de loi d'aujourd'hui, vous
vérifierez qu'il y a le même critère. Il y a donc déjà une
orientation qui a été définie et qui porte à prévoir ce pourcentage
d'intervention, et c'est cette base qui sera prise comme référence
dans la présentation du texte unique.
Il est vrai, monsieur Marguerettaz dit que quand on dit
"culture" le terme est noble, donc l'on fait référence à tout ce
qui a trait à la culture, mais évidemment il s'agit d'initiatives,
voir les initiatives d'ordre culturel qui sont effectuées par
l'Association des syndics, par les associations des retraités, qui
sont difficilement acceptables si nous ne donnons pas une
signification de ce genre pour ce qui est de l'attribution de la
subvention.
Par ailleurs, les montants même des subventions qui sont prévues
sur ce chapitre et qui au cours d'une année entière se chiffrent à
100 millions de lires, font référence. Si nous considérons
également tout ce qui a été attribué au cours des dernières années,
nous voyons qu'il n'y a pas cette différence marquée que
Marguerettaz peut craindre.
Je crois qu'en tout cas l'aspect fondamental est celui de la
présentation d'un texte unique et c'est pour cette raison que je
partage la sollicitation qui a été formulée par la Vème Commission
et que le Gouvernement votera cet ordre du jour afin de maintenir
cet engagement.
Presidente -
Se non ci sono problemi, si vota
subito l'ordine del giorno illustrato dal Consigliere Squarzino, di
cui do lettura:
Ordine del giorno - Il Consiglio regionale della Valle
d'Aosta
Vista la pluralità di interventi normativi relativi alla
concessione di contributi a favore delle associazioni valdostane
per attività sociali, sportive e culturali;
Evidenziata la necessità di semplificare e sveltire le
procedure per l'erogazione di tali sussidi;
Impegna
la Giunta regionale a regolarizzare la materia al più presto
possibile mediante la predisposizione di un testo unico.
Presenti, votanti e favorevoli: 29
Il Consiglio approva all'unanimità
Presidente -
Passiamo all'esame dell'articolato.
All'articolo 1 c'è l'emendamento proposto dal Consigliere
Marguerettaz, di cui do lettura:
Emendamento - Cancellare la parola "culturale" dall'intero
disegno di legge.
Presidente -
Ha chiesto la parola il Consigliere
Marguerettaz.
Marguerettaz (PpVA) -
Solo per illustrare, anche
in base alle considerazioni fatte dal Presidente, il senso di
questo emendamento.
Evidentemente la parola è unica, credo che là dove si
regolamentino i contributi per manifestazioni a carattere sociale e
ricreativo, dentro a queste voci possano essere comprese anche
quelle a cui faceva riferimento il Presidente nella sua
esposizione. Invece per la materia culturale, così come dicevo
poc'anzi, vi è già una legge, che è la n. 69/93, che regolamenta
già questa materia; riprendere la stessa parola sicuramente
ingenera confusione.
Presidente -
Pongo in votazione l'emendamento
proposto dal Consigliere Marguerettaz.
Presenti: 30
Votanti e favorevoli: 7
Astenuti: 23 (Agnesod, Aloisi, Bionaz, Borre, Dujany, Florio,
Lanivi, Lavoyer, Louvin, Mostacchi, Parisi, Perrin C., Perrin G.C.,
Perron, Piccolo, Riccarand, Rini, Squarzino, Stévenin, Vallet,
Vicquéry, Viérin D. e Voyat)
Presidente -
Pongo in votazione l'articolo 1 nel
testo originario.
Presenti: 30
Votanti e favorevoli: 23
Astenuti: 7 (Bavastro, Chiarello, Collé, Lanièce, Linty,
Marguerettaz e Tibaldi)
Presidente -
Pongo in votazione l'articolo 2.
Presenti: 30
Votanti e favorevoli: 23
Astenuti: 7 (Bavastro, Chiarello, Collé, Lanièce, Linty,
Marguerettaz e Tibaldi)
Presidente -
All'articolo 3, 2° comma, c'è
l'emendamento del Consigliere Marguerettaz, di cui do lettura:
Emendamento - Modificare le parole "novanta percento" con le
parole "settanta percento".
Presidente -
Ha chiesto la parola il Consigliere
Marguerettaz.
Marguerettaz (PpVA) -
Anche qui molto brevemente.
Il Presidente faceva riferimento ad alcune normative che già
regolamentano in questo senso l'erogazione dei contributi. Torno a
dire che, siccome qui si tratta di una materia che per alcuni versi
è già trattata, quelle manifestazioni, che mi sembrano più vicine a
quelle che invece ha citato il Presidente, regolamentate sempre
dalla legge n. 69, prevedono normative diverse. Prevedono, ad
esempio, che il massimo di un contributo erogabile sia nella misura
del 70 percento e non del 90 percento, come invece prevede questa
legge.
Anche se lo stanziamento di questa legge è minimo, siccome qui
stiamo andando nella direzione della chiarezza e della trasparenza,
nulla vieta (se non si rendono uguali i parametri) ad
un'associazione, ad una persona che è più amica del Presidente
piuttosto che dell'assessore di presentare la sua domanda anzichè
all'assessore al Presidente, sperando così di ottenere il 90
percento della copertura rispetto al 70 percento che il povero
Assessore Louvin, con il massimo del suo sforzo, potrebbe invece
elargire.
Presidente -
Ha chiesto la parola il Presidente
della Giunta, Viérin Dino.
Viérin D. (UV) -
Je veux simplement, pour éviter
qu'il y ait
des malentendus, souligner le fait que les
subventions sont délibérées par le Gouvernement, les subventions ne
sont pas attribuées par l'assesseur un tel ou par le Président.
Comme je le disais, nous devons présenter des lois qui puissent
couvrir les différentes exigences, nous ne pouvons pas présenter
des mesures qui, par la suite, ne corresponderont pas aux
nécessités des gens ou des bénéficiaires.
De ce point de vue il s'agit donc - et c'est une des tâches et
des fonctions du Gouvernement dans sa collégialité - de tenir
compte de cette diversité dans un secteur qui peut présenter des
analogies. C'est à la collégialité du Gouvernement de discuter et
d'examiner les requêtes qui sont soumises à son attention et de
délibérer pour qu'il n'y ait pas de disparités.
Presidente -
Ha chiesto la parola l'Assessore alla
pubblica istruzione, Louvin.
Louvin (UV) -
Juste pour remercier le Conseiller
pour sa solidarité humaine et personnelle.
Presidente -
Pongo in votazione l'emendamento
proposto dal Consigliere Marguerettaz.
Presenti: 31
Votanti e favorevoli: 8
Astenuti: 23 (Agnesod, Aloisi, Bich, Bionaz, Borre, Chiarello,
Dujany, Florio, Lanivi, Lavoyer, Louvin, Mostacchi, Perrin C.,
Perrin G.C., Perron, Piccolo, Rini, Squarzino, Stévenin, Vallet,
Vicquéry, Viérin D. e Voyat)
Presidente -
Pongo in votazione l'articolo 3 nel
testo originario.
Presenti: 31
Votanti e favorevoli: 25
Astenuti: 6 (Bavastro, Collé, Lanièce, Linty, Marguerettaz e
Tibaldi)
Presidente -
All'articolo 4, 2° comma, c'è
l'emendamento presentato dal Consigliere Marguerettaz, di cui do
lettura:
Emendamento - Modificare le parole "novanta percento" con le
parole "settanta percento".
Presidente -
Il Consigliere Marguerettaz lo
ritira? Allora l'emendamento viene ritirato.
Pongo in votazione l'articolo 4 nel testo originario.
Presenti: 31
Votanti e favorevoli: 25
Astenuti: 6 (Bavastro, Collé, Lanièce, Linty, Marguerettaz e
Tibaldi)
Presidente -
Pongo in votazione l'articolo 5.
Presenti: 31
Votanti e favorevoli: 25
Astenuti: 6 (Bavastro, Collé, Lanièce, Linty, Marguerettaz e
Tibaldi)
Presidente -
Pongo in votazione l'articolo 6.
Presenti: 31
Votanti e favorevoli: 25
Astenuti: 6 (Bavastro, Collé, Lanièce, Linty, Marguerettaz e
Tibaldi)
Presidente -
Pongo in votazione l'articolo 7.
Presenti: 31
Votanti e favorevoli: 25
Astenuti: 6 (Bavastro, Collé, Lanièce, Linty, Marguerettaz e
Tibaldi)
Presidente -
Pongo in votazione l'articolo 8.
Presenti: 31
Votanti e favorevoli: 25
Astenuti: 6 (Bavastro, Collé, Lanièce, Linty, Marguerettaz e
Tibaldi)
Presidente -
Pongo in votazione l'articolo 9.
Presenti: 31
Votanti e favorevoli: 25
Astenuti: 6 (Bavastro, Collé, Lanièce, Linty, Marguerettaz e
Tibaldi)
Presidente -
Pongo in votazione l'articolo 10.
Presenti: 31
Votanti e favorevoli: 25
Astenuti: 6 (Bavastro, Collé, Lanièce, Linty, Marguerettaz e
Tibaldi)
Presidente -
Pongo in votazione l'articolo 11.
Presenti: 31
Votanti e favorevoli: 25
Astenuti: 6 (Bavastro, Collé, Lanièce, Linty, Marguerettaz e
Tibaldi)
Presidente -
Pongo in votazione la legge nel suo
complesso.
Presenti: 32
Votanti e favorevoli: 26
Astenuti: 6 (Bavastro, Collé, Lanièce, Linty, Marguerettaz e
Tibaldi)
Il Consiglio approva
