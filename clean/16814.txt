Classificazione
AMBIENTE
Flora e fauna
Parchi, riserve naturali, aree protette e attrezzate
CACCIA E PESCA


Resoconto integrale del dibattito dell'aula
Oggetto del Consiglio n. 110 del 23 settembre 1998 - Resoconto
SÉANCE DU 23 SEPTEMBRE 1998 (APRÈS-MIDI)
OGGETTO N. 110/XI Provvedimenti relativi al prelievo venatorio
nelle oasi regionali di protezione della fauna. (Approvazione di
mozione)
Mozione Richiamata la legge Regionale n. 64 del 1994;
Vista la grave situazione venutasi a creare nell'Oasi Regionale
di Protezione della Fauna "La Granda" a causa della
cheratocongiuntivite;
Rilevato che la malattia della cheratocongiuntivite è fortemente
legata a fattori predisponenti quali: elevata concentrazione di
animali, debilitazione E consanguineità degli stessi, temperature
elevate con scarse precipitazioni;
Ricordato che già in passato si è assistito nelle Oasi Regionali
a fenomeni così gravi.
Rilevato che situazioni di questo genere determina comunque una
forte perdita di capi animali senza alcun ritorno per la Comunità
Valdostana ma bensì il dover sostenere dei costi ed ulteriori
rischi di contagio:
Il Consiglio regionale
Impegna
La Giunta regionale a:
predisporre i necessari provvedimenti che rendano possibile un
prelievo venatorio anche nelle Oasi Regionali di protezione della
fauna
F.to: Viérin M. - Marguerettaz - Collé - Comé - Lanièce
Président La parole au Vice-président Viérin Marco.
Viérin M. (Aut) Abbiamo presentato questa mozione anche in
relazione all'interpellanza discussa questa mattina. A dire il
vero, c'è stato anche un confronto fra il sottoscritto con
l'Assessore e altri componenti di questo Consiglio e presumo che
siamo arrivati ad un accordo su quello che può essere un impegno
per il Consiglio.
Volevo solo ricordare ai consiglieri che manca oggi secondo noi
una gestione attenta delle oasi regionali che hanno generato
l'attuale situazione. Una situazione che vede la Comunità
Valdostana costretta a sostenere dei costi diretti ed indiretti per
far fronte agli eventi generati da un'esasperazione ambientalista,
fra virgolette. Infatti, in Valle abbiamo creato più di 30 oasi e
molte hanno ormai una durata superiore ai 25-30 anni quando è
scientificamente provato e condiviso anche dagli ambientalisti che
le oasi non devono superare i 10-15 anni, altrimenti determinano
situazioni completamente opposte a quelle volute: indebolimento
delle razze per debilitazione e consanguineità e forte aumento di
malattie ed epidemie.
Quindi oggi rischiamo sempre più di dover sostenere così i costi
per l'emergenza quando in tantissime regioni europee ed italiane -
un esempio per tutti il Parco nazionale Les Ecrins in Francia - si
è provveduto da tempo ad aprire le oasi al prelevamento venatorio
sia locale che eventualmente per fini turistici con il risultato di
concedere alle proprie comunità di utilizzare le risorse della
natura anziché vederle andare in fumo e spendervi
anacronisticamente anche dei soldi.
D'altronde, come si può pensare di recuperare e voler mantenere
la fauna quando si vuole completamente cancellare il concetto della
catena alimentare eliminando dalla stessa l'uomo che da sempre
insieme ai predatori ha determinato l'equilibrio della natura?
Nonostante questo dato oggettivo, si continua a non voler
considerare la funzione che da sempre ha svolto l'uomo e ci si
limita a reintrodurre forzatamente nell'ambiente solo gli animali
predatori, linci e così via.
Quindi riteniamo che sia giusto avere delle regole per evitare
prelievi venatori fuori luogo, esagerati e non equilibrati, ma non
possiamo condividere l'attuale situazione che è paradossale, è
fuori dai tempi, che non aiuta né la natura, né la nostra economia,
né la nostra agricoltura, né tanto meno la nostra autonomia.
Ho voluto essere preciso in questa mia relazione, l'ho scritta
proprio perché non volevo essere frainteso per essere
antiambientalista o meno. Mi sono confrontato già con altri esperti
in campo ambientalista, i quali hanno confermato ormai la loro
posizione su questa linea.
Riteniamo che sia doveroso andare ad una verifica, ad una
possibilità di fare un prelevamento venatorio anche nelle oasi
proprio per diminuire situazioni che si sono già verificate come
quella de "La Granda". Aspetto una risposta dall'Assessore e poi mi
permetto di reintervenire.
Président La parole au Conseiller Cerise.
Cerise (UV) Sono coinvolto in questa vicenda anche da un punto
di vista personale. Mi dispiace perché è una brutta vicenda e
chiudere la giornata con un episodio triste come questa moria non
mi fa piacere, però credo che qualche puntualizzazione su quanto è
stato detto, in particolare sul testo della mozione, che riporta
anche delle affermazioni abbastanza perentorie sia opportuno
farla.
Quando ci si trova ad affrontare delle emergenze come questa, ci
sono due strade da prendere: l'una strada è quella di informarsi a
livello scientifico, documentarsi, andare a vedere le esperienze
analoghe come sono andate a finire e il percorso seguito da altri
per risolverle. Questa è la strada che io, quando dirigevo quel
Servizio, avevo imboccato e che mi sembra sia stata seguita anche
dall'Assessore Perrin fino in fondo.
La seconda strada è quella che io, anche per sdrammatizzare il
clima, chiamerei la strada dei bianchetti, cioè quella strada che
uno percorre incontrando gli amici del bar vicino e ognuno di
questi, tirando fuori un pezzo apparentemente di buon senso,
finisce per confezionare un pacco tanto più se poi fra questi si
trova l'amico che arriva dalla Valle d'Ayas che sa naturalmente
tutto sulla gestione delle oasi. Allora escono fuori delle
affermazioni perentorie del tipo che la malattia della
cheratocongiuntivite è fortemente legata a fattori predisponenti
quali: elevata concentrazione di animali, debilitazione e
consanguineità degli stessi, temperature elevate con scarse
precipitazioni. Sull'arco alpino ci sono qualcosa come 7-800 mila
camosci; le condizioni meteorologiche erano più o meno le stesse
dappertutto e si ammalano solo quelli de "La Granda".
E andiamo a vedere qualche dato sull'elevata concentrazione
perché qui mi pare che la cosa sia abbastanza interessante. La
Riserva de "La Granda" aveva dentro, prima della
cheratocongiuntivite, qualcosa come 1.300 camosci su una superficie
di 1.750.000 metri quadri, questo fa una densità di 7 camosci ogni
100 ettari.
Qualsiasi manuale di tecnica gestionale faunistica riporta come
dato medio una capacità tra l'altro anche sotto considerata almeno
di 10 camosci ogni 100 ettari quindi, almeno in linea teorica e da
un punto di vista scientifico, quella Riserva aveva ancora la
possibilità di portare almeno 800 camosci.
La debilitazione. È vero che i forestali fanno tante cose che
magari non dovrebbero fare, ma vi assicuro che su questa materia -
e questo è stato anche scritto nella documentazione che ha
l'Assessore - sono sufficientemente presenti. Ebbene, ho seguito la
vicenda della Riserva de "La Granda" e non da oggi ma da almeno
15-20 anni; almeno in questo lasso di tempo non mi è mai pervenuta
una segnalazione di animali debilitati, affaticati, denutriti,
stanchi oppure vecchi per precocità di percorso esistenziale. Anche
perché su queste cose il mondo venatorio è molto attento se appena
nella Riserva de "La Granda" ci fosse stato un animale che non
stava bene, lo avremmo saputo. Non è mai successo in questi 15
anni.
E poi andiamo a vedere la consanguineità. Bisogna fare
attenzione quando si scrivono queste cose perché si rischia di
cadere nel ridicolo. C'è una legge biologica semplicissima: la
consanguineità è inversamente proporzionale al numero degli
animali, la maggiore consanguineità si ha quando ci sono quattro
animali. Su 1.300 animali ripartiti su una superficie di 175
milioni di metri quadri, mi si viene a dire che ci sono fenomeni di
consanguineità. Vi faccio notare che il perimetro de "La Granda" è
qualcosa come 65 chilometri, dove gli animali hanno la possibilità
per 11 mesi all'anno di entrare e di uscire, di incontrarsi fuori e
dentro e si parla di consanguineità. È una cosa che non sta in
piedi anche perché stiamo attenti che nel mondo della zoologia il
concetto di consanguineità spesso è molto diverso da come lo
interpretiamo noi.
Questo per smontare qualche affermazione che mi sembra un po'
pesante e quanto meno fuori luogo.
Richiamo, per chi non si è mai occupato di questa materia, una
legge altrettanto elementare nella biologia che impone che, quando
una popolazione vive male in un ambiente, a differenza di quanto
succede nel genere umano, la prima cosa che si vede andare in
flessione è il ritmo di accrescimento, vale a dire si ha una
cessazione quasi immediata del tasso di riproduzione. La Riserva de
"La Granda" è stata istituita nel 1962, allora furono censiti al
suo interno 20 camosci, nel 1997 ce n'erano 1.300. Se faccio il
calcolo del tasso di incremento, ho un tasso di incremento del
18-19 percento che è quasi il massimo assoluto. Possiamo anche
tener conto che ci sono dei flussi per cui le cose vanno in
crescendo o in diminuendo, ma stiamo attenti che attorno alla
Riserva de "La Granda" in questi ultimi anni si abbattevano dai 200
ai 220 camosci l'anno, che facevano parte del fenomeno di
irraggiamento di animali che uscivano dalla riserva. Questo
determina il tasso di uscita, che era superiore al 12 percento.
Ora, una popolazione che cresce ad un ritmo di quasi il 20 percento
mi si viene a dire che era una popolazione che viveva male? Era una
popolazione invece che godeva di ottima salute.
Qual è la morale di tutto questo? La morale è che un problema
veterinario non lo dobbiamo far diventare un problema politico; un
problema veterinario dobbiamo chiedere alla scienza veterinaria che
ce lo risolva, altrimenti rischiamo di essere un attimino
ridicoli.
Vorrei fare riscontro a certe affermazioni che mi sono sembrate
anche molto imprudenti. Quando si è attribuito un valore
terapeutico, di fronte alla cheratocongiuntivite, alla canna del
fucile e, leggo (questo non è il pacco del mio amico di Ayas,
questo è il documento ufficiale dell'Istituto nazionale della fauna
selvatica): "Al sorgere di un'epidemia di cheratocongiuntivite,
sino al 90 percento della popolazione può risultare affetta dalla
malattia. Tuttavia il 40 percento degli individui malati recupera
in genere in 15 giorni e il 90 percento lo fa entro due mesi.
Eliminando gli individui che denotano i primi segni della malattia,
si rischia dunque di aumentare artificialmente la mortalità
complessiva".
Vale a dire, il ragionamento che è stato fatto è stato il
seguente: abbiamo una malattia che ci può portare alla morte 30-35
animali, ne uccidiamo il 90 percento subito e abbiamo risolto il
problema della malattia. Perché questo è il risultato della
filosofia che porta ad andare ad abbattere in una popolazione i
capi che paiono malati.
Allora l'operazione che è stata condotta dalla Forestale non era
un'operazione intanto di selezione e neppure di gestione venatoria,
era un'operazione di polizia veterinaria che riguardava
l'abbattimento eutanasico solo ed esclusivamente di quegli animali
che si era sicuri che non avevano possibilità di recupero. Questa è
stata la filosofia e questi erano la filosofia e il comportamento
suffragati dalla scienza e non dal bianchetto...
(interruzione di un Consigliere, fuori microfono)
… no, non sono però, bisogna fare
attenzione quando quelli del bianchetto ti rifilano il pacchetto
perché questo è il punto. Non discuto che ci sia della saccenza là
dentro, ma attenzione alla fregatura.
Leggo, sempre dalla relazione dell'Istituto della fauna
selvatica: "La scelta di diminuire la densità della popolazione non
concorre quindi a prevenire i rischi di insorgenza dell'epidemia né
a risolvere in tempi più brevi un'epidemia in atto. L'eliminazione
degli individui malati non diminuisce quindi il rischio e la
velocità di propagazione dell'epidemia in altre aree e la densità,
soglia che arresta le probabilità di contagio e di diffusione, è
troppo bassa e comporterebbe la quasi totale eliminazione della
popolazione".
Questo è il quadro oggettivo della questione. Ribadisco che il
comportamento dell'Assessorato e degli uffici tecnici
dell'Assessorato è stato ineccepibile sotto tutti i punti di vista;
possiamo andare a cercare dei peccati veniali del tipo: non si è
discusso abbastanza, tutto vero ma, dal punto di vista procedurale,
l'operazione è stata perfetta sotto tutti i punti di vista.
Ultima considerazione: a me sta bene ed auspico che si vada
nella direzione di portare in quest'aula al più presto il piano
faunistico venatorio e che si metta mano anche a degli abbattimenti
all'interno delle oasi, ma ricordiamoci sempre che il presupposto è
che se ereditiamo una riserva o un'oasi con dentro 1.300 animali,
la dobbiamo portare a 2.000 anche con gli abbattimenti e non da lì
tornare indietro, altrimenti faremmo un salto nel buio.
Président La parole au Vice-président Viérin Marco.
Viérin M. (Aut) Ringrazio il collega Cerise, ex Dirigente,
perché mi pare che abbia voluto rispondere all'interpellanza più
che alla mozione; se andiamo a rileggere il suo intervento, vediamo
che è così perché ha toccato tutti gli aspetti che erano presenti
nell'interpellanza. E alla fin fine concordiamo sul discorso della
mozione in quanto le ultime parole di Cerise sono quelle che noi
Autonomisti abbiamo chiesto di approvare come Consiglio, cioè di
aprire il prelievo venatorio anche nelle oasi. Il collega Cerise ha
poi aggiunto una sollecitazione ad affrontare al più presto il
piano faunistico per arrivare ad un prelievo venatorio anche nelle
oasi.
Dov'è invece che non ci troviamo, Cerise? Perché adesso anche il
Presidente della Giunta pensa di essere esperto in
fauna…
(ilarità dell'Assemblea)
… dov'è che non ci troviamo? Non ci
troviamo su un altro aspetto, cioè sul perché succedono questi
fatti e quanto può aiutare eventualmente un prelievo venatorio
anche nelle oasi per evitare che questi fatti succedano ogni
tanto.
Il sottoscritto non è un veterinario, ci sono esperti anche in
aula e qualcuno potrebbe magari dire le sue esperienze, ma il
concetto qual è? Il sottoscritto quando ha fatto quel discorso
della cheratocongiuntivite, che è un microplasma, non se l'è
inventato, non ha preso contatti solo con l'università, ha chiamato
vari enti e anche un ente dell'Assessorato che ha confermato che
questa situazione è legata fortemente al discorso dei fattori
predisponenti e giustamente lo ha detto anche l'Assessore
stamattina. Io avevo detto stamani all'Assessore che si era
dimenticato anche della troppa concentrazione, della debilitazione
e della consanguineità.
Rispondendo poi con dati tecnici, io non ho voluto tediare
questa mattina i colleghi, ma parlando de "La Granda", Cerise,
c'erano 958 capi due anni prima, c'è stato un aumento del 50
percento, ma questi capi sono tutti capi di poco peso perché i
camosci si sono accoppiati e alla fine non c'era abbastanza spazio
per poter loro dare la possibilità di crescere. E il discorso che
200 capi vengono abbattuti nel periodo venatorio intorno al
perimetro de "La Granda" conferma quello che ho detto io
stamattina: che quello obbliga a far restare gli altri concentrati
all'interno dell'oasi perché quelli che escono vengono abbattuti e
gli altri rimangono tutti ammucchiati l'uno sull'altro. E questi
casi di cheratocongiuntivite sono avvenuti sempre e solo nelle oasi
e ha detto bene oggi l'Assessore, me lo sono scritto. Perché non
sappiamo tutte le cose che succedono nel Parco, diceva l'Assessore?
Perché nessuno conosce i dati effettivi del Parco? Abbiamo della
gente che è dentro il Direttivo, ne avremo altri, però i dati reali
nessuno li sa, neanche l'Assessorato, Presidente, perché non si
vuole far saper niente di cosa succede lì dentro, perché già una
volta 1.000 camosci sono stati abbattuti lì dentro un po' di tempo
fa proprio per questo fatto. Non sappiamo cosa è successo in questi
anni, nessuno sa niente e nessuno può saper niente. Questo è quello
che avviene nel Parco e Cerise lo può confermare anche lui.
Tornando al concetto, questo non è solo un discorso sanitario, è
anche un problema politico perché quello che ha detto prima il
collega Cerise, che dobbiamo arrivare ad aprire un prelievo
venatorio, è un discorso giusto e corretto e l'ho detto nella
prefazione, un prelievo mirato, calcolato, ma bisogna farlo
altrimenti arriviamo ad una situazione incresciosa perché siamo
l'unica delle poche regioni europee dove sono presenti queste
specie animali che non fa questo prelievo.
Ho parlato del Parco nazionale Les Ecrins in Savoia, qui vicino
a noi; lì hanno già attuato questo sistema perché hanno visto che
stavano commettendo degli errori e che era controproducente il
fatto di lasciarli solo ammucchiare lì senza rapaci, senza il
prelevamento dell'uomo che è sempre stato naturale. Se vogliamo
riportare quelle zone a come erano una volta, bisogna riportare lì
il giusto prelievo dell'uomo e il giusto prelievo dei rapaci e dei
predatori: il giusto, non di più, il giusto, altrimenti facciamo
una cosa che non è naturale e sta succedendo questo ed è questo
l'aspetto che abbiamo voluto sollevare.
Il concetto qual è? E lo si dimostra anche dai dati perché se
prendiamo la tabella della bozza del piano faunistico venatorio,
abbiamo 13.170 capi di camosci, praticamente più del 92 percento
sono nelle oasi, cioè ce ne sono 902 liberi e il resto sono tutti
nelle oasi.
Per gli stambecchi il discorso è lo stesso perché avremo anche
il problema degli stambecchi; questa da noi non è una specie
cacciabile, ma avremo anche quel problema allora, non possiamo
tenere gli occhi coperti su questi temi.
Sono d'accordo di fare un confronto anche sul discorso degli
ambientalisti, l'ho detto nelle premesse. Mi sono confrontato anche
con persone esperte che sono state a Cogne lo scorso anno in
occasione di un convegno - quest'anno si terrà un convegno anche a
Pollein nei giorni 1 e 2 -, allora ero l'unico Consigliere
regionale presente, ho parlato a tavola e mi è stato detto che
c'era questa situazione per cui bisognava tornare indietro.
Adesso ci siamo scambiati anche una discussione personale con il
collega Cerise, ma era per far capire che qui si tratta di volontà
politica perché gli studiosi che prendono parcelle da 2-300 milioni
alla fine fanno più danni loro di quelli che bevono il
bianchetto.
Président D'autres Conseillers? Je ferme la discussion générale.
La parole à l'Assesseur à l'agriculture et aux ressources
naturelles, Perrin.
Perrin (UV) Je ne voudrais pas continuer sur la discussion, je
crois que tous les éléments ont été mis sur la table d'après la
relation de M. Cerise et la réplique de Marco Viérin.
Je crois que la solution à ce problème - et c'est ce que j'avais
déjà anticipé ce matin - on la trouvera lors de la discussion du
plan de la faune; donc, c'est important finalement d'aller analyser
cette proposition de plan pour arriver effectivement à une gestion
de la chasse différente, parce que seulement parler de "prelievo
venatorio" ce n'est pas juste, ce n'est pas la conception exacte.
Il faut voir la chasse dans l'ensemble du territoire.
Donc, pour un minimum d'attention politique - ce qu'on réclamait
avant - envers les propositions de la minorité, je proposerais de
modifier la motion en engageant le Gouvernement régional à
solliciter l'analyse et l'examen du plan afin d'arriver à une
nouvelle définition de la gestion de la chasse en général et aussi
des aires naturelles telles que l'aire de "La Granda".
Je peux donner lecture de la proposition:
"Mozione
Richiamata la legge regionale n. 64 del 1994;
il Consiglio regionale
Impegna
La Giunta regionale ad attivare in tempi brevi l'esame del piano
faunistico venatorio anche in funzione di una ridefinizione della
gestione delle Oasi."
Il me semble très simple, mais c'est un message spécifique et
donc on arrivera dans ce Conseil à discuter du plan de la gestion
de la faune.
Président La parole au Vice-président Viérin Marco.
Viérin M. (Aut) Già nelle premesse avevo anticipato che c'era
stato un dialogo con l'Assessore con il quale si era addivenuti ad
una soluzione che poteva andare bene per gli uni e per gli altri.
Ritengo che questa soluzione sia soddisfacente per i proponenti,
quindi accettiamo la proposta formulata dall'Assessore.
Président La votation est ouverte sur la motion telle qu'elle a
été amendée:
Conseillers présents: 34
Votants: 31
Pour: 31
Abstentions: 3 (Beneforti, Curtaz, Squarzino Secondina)
Le Conseil approuve.
