Classificazione
LAVORO
Infortunistica - Previdenza - Tutela della salute


Resoconto integrale del dibattito dell'aula
Oggetto del Consiglio n. 315 del 19 dicembre 2003 - Resoconto
OGGETTO N. 315/XII - Ritiro della risoluzione: "Difesa dei
benefici previdenziali dei lavoratori che sono stati esposti
all'amianto".
Risoluzione
Richiamato il decreto legge 30 settembre 2003, n. 269,
recante "Disposizioni urgenti per favorire lo sviluppo e per la
correzione dell'andamento dei conti pubblici", che all'articolo 47
determina nuove disposizioni in materia di benefici previdenziali
per i lavoratori esposti all'amianto molto restrittive rispetto
alla normativa vigente e perfino penalizzanti i diritti
acquisiti;
Ricordata la risoluzione già approvata il 6 ottobre scorso
con cui si esprimeva disaccordo con gli indirizzi governativi in
materia e con cui si invitavano i parlamentari valdostani a
proseguire nella loro azione per migliorare sensibilmente le norme
in questione;
Preso atto che il Senato ha approvato il decreto in oggetto
con modificazioni a tutela dei lavoratori che al 2 ottobre scorso
avevano già ottenuto il riconoscimento del rischio da parte
dell'INAIL;
Ribadita la necessità di una tutela per tutti i lavoratori
che hanno patito un'esposizione ad un fattore così pericoloso per
la salute umana, sia per le patologie respiratorie croniche come
l'asbestosi che per le neoplasie correlate come i mesoteliomi, sia
più in generale per un'importante incidenza sulla durata e sulla
qualità della vita;
Il Consiglio regionale della Valle d'Aosta-Vallée
d'Aoste
Esprime disaccordo
Nei confronti della riduzione dall'1,5 all'1,25 del
coefficiente stabilito dall'articolo 13, comma 8 della legge 27
marzo 1992, n. 257 a partire dal 1° ottobre scorso e, dalla stessa
data, nei confronti dell'esclusione del predetto coefficiente dal
calcolo sulla maturazione del diritto all'accesso alle prestazioni
previdenziali;
Invita
I Parlamentari valdostani a proseguire nell'azione a difesa
dei lavoratori esposti all'amianto così penalizzati.
F.to: Borre - Riccarand - Sandri - Salzone
Président - La parole au Conseiller Borre.
Borre (UV) - Anche a nome degli altri firmatari ritiriamo la
risoluzione perché ormai è stata superata dai fatti, in quanto con
l'emendamento posto in finanziaria vengono garantiti i diritti già
acquisiti, diritti di cui, da noi, in Valle d'Aosta, non sappiamo
ancora il numero totale. Le domande pervenute prima dell'1 ottobre
2003 erano però 2.242, quindi queste verranno vagliate se hanno il
diritto alla retribuzione per quanto riguarda l'esposizione
all'amianto e avranno l'attuazione delle normative precedenti; non
hanno perciò perso i loro diritti.
Président - La résolution est retirée. Nous terminons nos
travaux.
J'ai le plaisir de vous inviter à un petit vin d'honneur dans la
salle des commissions, auquel sont invités tout le personnel qui
travaille avec nous et les journalistes, qui suivent nos
travaux.
J'en profite pour souhaiter à vous toutes et à vous tous des
bonnes fêtes de Noël et une heureuse nouvelle année.
La séance est levée.
---
La réunion se termine à 10 heures 44.
