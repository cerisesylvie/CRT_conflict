Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4383 del 25 marzo 1993 - Resoconto
OGGETTO N. 4383/IX Concessione di un contributo di lire
87.000.000 al C.O.C.I. (Comitato Organizzatore Concorsi Ippici)
della Valle d'Aosta, nelle spese previste per l'organizzazione del
Concorso Ippico Nazionale di formula 2 in programma ad Aosta dal 28
al 30 maggio 1993 (legge regionale 31/92). Approvazione ed impegno
di spesa.
Presidente
Do lettura del testo della
deliberazione:
Deliberazione Il Consiglio regionale
Delibera
1) di approvare la concessione, ai sensi della legge regionale
24 giugno 1992, n. 31, di un contributo di lire 87.000.000
(ottantasettemilioni) a favore del C.O.C.I. (Comitato Organizzatore
Concorsi Ippici) della Valle d'Aosta, con sede in Via Grand Eyvia,
4 del comune di Aosta, Partita IVA n. 00576160071, pari al 53
percento circa delle spese preventivate per l'organizzazione del
Concorso Ippico Nazionale di Formula 2, in programma ad Aosta dal
28 al 30 maggio 1993;
2) di approvare e impegnare la spesa di lire 87.000.000
(ottantasettemilioni) con imputazione sul capitolo 64320 del
bilancio preventivo della Regione per l'anno 1993 ("Contributi e
sussidi ad istituzioni ed organismi vari per attività nel settore
del turismo e del tempo libero"), che presenta la necessaria
disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90,
anche ratealmente in base alle effettive esigenze del C.O.C.I.
della Valle d'Aosta, su richiesta dell'Assessorato regionale del
turismo, sport e beni culturali, salvo conguaglio da effettuare a
manifestazione avvenuta e su presentazione del bilancio consuntivo
corredato da idonea documentazione di spesa.
Presidente
Ha chiesto la parola il Consigliere
Riccarand.
Riccarand (VA) È una considerevole spesa e credo che
occorrerebbero delle maggiori valutazioni. Non ritengo che tutti i
concorsi che questo comitato organizza debbano essere finanziati
dall'Amministrazione. Per questo secondo contributo esprimo delle
perplessità e vorrei capire la motivazione per cui la Regione
interviene.
Presidente
Ha chiesto la parola l'Assessore al
turismo, sport e beni culturali, Voyat.
Voyat (UV)
Sono due manifestazioni a livello del
tutto diverse, una è interregionale mentre l'altra è una formula 2
a livello internazionale, si svolge in 3 giorni, ma la presenza dei
cavalieri accompagnatori e di tutto il personale addetto avviene
per oltre una settimana.
Quest'anno c'è un aumento in confronto allo scorso anno, anche
perché è stata prevista una maggiore partecipazione di
concorrenti.
Queste due deliberazioni vengono presentate contemporaneamente
perché le manifestazioni si svolgono nello stesso periodo, ma
ripeto sono due diverse manifestazioni.
Presidente
Pongo in votazione la deliberazione
indicata in oggetto:
Esito della votazione:
Presenti: 24
Votanti: 23
Favorevoli: 23
Astenuti: 1 (Riccarand)
Il Consiglio approva.
