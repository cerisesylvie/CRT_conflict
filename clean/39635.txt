Classificazione
GIUNTA REGIONALE



Oggetto del Consiglio n. 2758 del 23 maggio 2017 - Resoconto
OGGETTO N. 2758/XIV - Interpellanza: "Presa di posizione
contro le dichiarazioni rilasciate da un rappresentante politico
sugli immigrati".
Rosset (Presidente) -
Punto n. 15 dell'ordine del giorno.
Per l'illustrazione, chiede la parola il collega Guichardaz, ne ha
facoltà.
Guichardaz (PD-SIN.VDA) -
Portare in Consiglio regionale
un episodio ridicolo, una
gaffe
quasi surreale nella sua
assurdità potrebbe essere di ottenere il risultato di dare
importanza a qualcuno che non la merita. Qualcuno che, tra l'altro,
cerca la notorietà a tutti i costi, anche a costo di apparire
grottesco, un po' come quei tizi che si piazzano dietro le
telecamere dei TG con taccuino e penna biro per avere il loro
momento di gloria.
Ho evitato fino ad ora di ammorbare la massima Assise regionale
con le sciocchezze di questo personaggio, ormai noto ai più per le
sue ossessioni quotidiane nei confronti di quelli che lui chiama
"clandestini" a prescindere dal loro
status
- non gli
importa che siano rifugiati o richiedenti asilo - o scimmiottando
le definizioni di un qualche
leader
nazionale "risorse
boldriniane". Questo Signore di cui trattiamo oggi è noto per
alcune sue "denunce", se possiamo definirle così. Qualche tempo fa
sul sito del suo partito, di cui mi risulta essere responsabile,
curatore, non so bene cosa faccia, uscì una foto di alcuni ragazzi
di colore che durante una festa alla Cittadella dei giovani furono
trovati niente poco di meno che a giocare a calcetto. Foto il cui
commento, attribuibile al Signore in questione o comunque a
qualcuno del suo partito, diceva sostanzialmente che mentre lui,
mentre loro sudano al lavoro per mantenerle, queste risorse giocano
al calcio balilla. A parte che nessuno sa cosa faccia per vivere il
soggetto in questione; sul suo profilo
Facebook
alla voce
"informazione" dice che di mestiere fa il politico e il volontario.
Per dire del grande contributo all'Erario di questo personaggio
che, a sentirlo, suda tutto il giorno per mantenere i clandestini e
gli immigrati. Ancora lo si ricorda per la foto di un tizio di
colore ripreso da dietro, mentre fa i suoi bisogni all'aperto. È
un'ossessione quella delle foto rubate ai ragazzi di colore, o per
la polemica contro il parroco della Chiesa di Maria Immacolata per
aver organizzato addirittura un aperitivo a base di piatti della
tradizione africana per festeggiare la fine del Ramadan. Diceva che
si sentiva sconcertato per la scelta di aprire il salone
dell'Immacolata ai musulmani. Parrocchia peraltro guidata da una
congregazione di Padri missionari da sempre in prima linea nei
Paesi più poveri del mondo. Già allora la polemica finì oltre i
confini regionali, addirittura su
Repubblica
, anche per i
commenti al
post
, alcuni dei quali risultavano al limite
dell'istigazione alla violenza e all'odio razziale. Ho fatto gli
screenshot
e a rileggerli oggi mi si accappona la pelle.
Ho fatto questo breve florilegio per dire che il Signore in
questione, peraltro Consigliere comunale di Aosta, non è nuovo a
questo tipo di uscite, che non definirei provocazioni perché fatte
ogni volta con l'assoluta convinzione di essere nel giusto, di
affrontare una sorta di guerra santa contro il diverso per il
colore della pelle, per le proprie idee politiche, per il credo
religioso, per la condizione sociale. Ricordo a tutti le foto di
mendicanti di Aosta intenti a chiedere l'elemosina, presentata
quasi come se fosse una colpa essere poveri. L'ossessione di costui
per tutto ciò che non è bianco, cristiano, leghista fino al
post
oggetto di questa interpellanza che restava, per quanto
mi riguarda, una sua ossessione, un suo, seppur non condivisibile
da parte mia naturalmente, punto di vista verso un mondo che
evidentemente lo turba al punto da indurlo ad andare in giro armato
di macchina fotografica per riprendere i negretti e i vagabondi che
defecano all'aria aperta. Ha fatto anche questo il Signore in
questione. Dicevo, fino al post in oggetto di questa interpellanza,
perché in queste occasioni il Manfrin - così si chiama questo
personaggio - si è fatto talmente prendere dal suo sacro ardore
contro quelli che hanno la pelle di colore diverso dalla sua da
scrivere, a corredo di una foto di un uomo sempre fotografato da
dietro: credo che il Consigliere comunale abbia un atavico timore
di affrontare
vis-à-vis
le vittime delle sue scorribande
fotografiche, dicevo che il Signore in questione qualche giorno fa
postò sul suo profilo
Facebook
una foto di una "risorsa
boldriniana" - così definiva questo uomo di colore ripreso di
spalle -, la cui colpa secondo lui era di andare a spasso vicino
alla Cogne o in subordine di scappare dalla guerra, ha proprio
scritto questo, su uno
skate
elettrico: un
hoverboard
mi dicono che si chiamino quegli aggeggi che, a suo dire, non
potrebbe permettersi, o non dovrebbe permettersi, in quanto
"risorsa boldriniana", in quanto - dice lui - già eccessivamente
caro per un cittadino valdostano medio. La cosa sarebbe rimasta uno
dei suoi soliti incazzosi post razzisti se non fosse che, dopo poco
tempo dalla sua pubblicazione, sono fioccati i commenti che gli
facevano notare che non si trattava di un clandestino, ma di un
cittadino aostano che risiede da anni in Italia, tra l'altro,
regolarmente sposato con una valdostana, con il cognome valdostano
tanto per dire, e padre di un bambino. La cognata e la moglie ad un
certo punto scrivono che quello era l'hoverboard che avevano
regalato per il compleanno al loro figlio e che lui lo stava usando
semplicemente per andare a fare la spesa. Potete immaginare come la
gaffe sia immediatamente diventata virale, soprattutto dopo che il
Manfrin, resosi conto di aver scritto una fesseria, provvedeva a
rimuovere il post. La notizia ha fatto il giro dello stivale e
personalmente mi sono reso conto del risalto datogli dai media
nazionali quando un mio amico di La Spezia mi ha scritto un post
ironico che fa così: "ma che diavolo fate in Valle d'Aosta? Date la
caccia ai neri che fanno la spesa in skate?". Questo è un messaggio
che mi ha mandato ironicamente un amico. Non mi ha fatto piacere
ricevere quel messaggio, perché mi sono reso conto che l'eco giunta
fuori Valle - qui in Valle d'Aosta tutti lo conoscono il Manfrin e
la maggior parte delle persone sa bene delle sue fisse e delle sue
manie e delle sue ossessioni - può aver fatto emergere in qualcuno
l'idea che i valdostani tutti siano un popolo di razzisti e pure un
po' idioti. Il Signor Manfrin, il cui cognome non mi pare proprio
autoctono da autorizzarlo a farsi paladino dei cittadini
valdostani, come dice lui, ha sdoganato una rappresentazione del
popolo valdostano che francamente mi addolora, leggendo anche i
numerosi post di presa di distanza e di indignazione profonda e di
sincero dolore da parte di moltissime persone. Una
rappresentazione, tra l'altro, che è stata stigmatizzata anche
dall'Ordine dei giornalisti, che ha definito il post discutibile e
deprecabile.
Ora, penso che la politica, al di là delle posizioni dei
singoli, che molti hanno espresso individualmente...mi ha fatto
piacere leggere molte prese di distanza, debba ribadire con forza
che questa solfa del "nero brutto e cattivo" a prescindere,
dell'immigrato che è clandestino a prescindere, questa visione un
po' lombrosiana di chi non ha le nostre fattezze è da guardare con
sospetto a prescindere, non ci appartiene. Non è patrimonio di una
comunità, che ha fatto dell'accoglienza, della tolleranza,
dell'integrazione e del multiculturalismo la sua cifra, di una
comunità sempre ospitale verso lo straniero e d'altronde la storia
della nostra gente, del nostro popolo è una storia di immigrazione,
ma anche di emigrazione. Per dire, mia madre è siciliana e alcuni
Guichardaz della linea di mio padre risiedono ormai da generazioni
in Francia e in Belgio, sono cittadini francesi e belgi a tutti gli
effetti. La famiglia di mia moglie è di origine veneta, i suoi
parenti sono finiti a cercare lavoro in Argentina e in Canada,
tanto per dire. Stigmatizzare comportamenti che fanno male
all'immagine della nostra regione e che rischiano di essere alla
lunga digeriti dalla gente a furia di giudicarli
folkloristici
, un po' fuori della riga ma, tutto sommato,
innocui, pone da subito una barriera etica alle derive ideologiche
che tanto male hanno fatto nel corso della storia a chi le subiva,
ma anche a chi le praticava. La storia insegna sempre. Basta
mettersi nella disposizione di voler imparare. Mettere subito la
parola
stop
a questi atteggiamenti, a questi comportamenti
deprecabili e discutibili, come li definisce l'Ordine dei
giornalisti, è segno di maturità politica e anche di coraggio
politico. Capisco che a volte possono intervenire ragionamenti
altri di tipo elettoralistico, di alleanze che magari inducono alla
prudenza nelle prese di distanza ufficiali, ma un atteggiamento
franco, corretto sui principi, sui confini etici oltre i quali non
è concesso andare, è segno di autorevolezza politica, è segno che
vi sono dei limiti etici che non si possono superare, pena la
frantumazione delle idee a beneficio delle ideologie becere e
pericolose.
Presidente -
Per la risposta, chiede la parola il
Presidente della Regione, ne ha facoltà.
Marquis (SA) -
Collega Guichardaz, siamo immersi in
un'epoca
social
. Molto spesso si è portati a congelare le
emozioni e il pensiero del momento, dell'istante, in rete. Io credo
che ci vorrebbe un attimo in più di riflessione prima di postare e
prima di prendere delle decisioni affrettate a scrivere. È proprio
in questa cornice che ritengo che anche la politica non debba dare
troppa risonanza alla rete, amplificando l'effetto di dichiarazioni
come queste estemporanee, che non sono sicuramente un vanto per chi
le ha pronunciate. Credo che la responsabilità delle espressioni
pubbliche spetti a chi le pronuncia e le scrive. Sono ovviamente da
stigmatizzare, dal nostro punto di vista, e anche in riferimento ai
nostri valori comuni. È un giudizio tuttavia questo che esprimo dal
punto di vista politico, proprio in difesa del nostro modo di
vivere e di promuovere la nostra società democratica. Tuttavia, il
compito della Regione, e in generale delle istituzioni, non è
quello di regolare il dibattito pubblico, che deve rimanere libero,
né di biasimare le persone per le loro opinioni o affermazioni, ma
di garantire le condizioni affinché tutti possano partecipare ad un
dibattito democratico. Nel caso specifico, al di là dell'opinione
che ciascuno di noi può liberamente farsi ed esprimere, la risposta
è arrivata direttamente dalla cosiddetta "società civile", che ha
evidenziato l'incidente in cui è incorso il Signor Manfrin. Ha
eventualmente danneggiato con questo incidente solo se stesso e non
la comunità valdostana che, anzi, ha dimostrato una volta di più la
propria capacità critica e l'attaccamento ai valori del rispetto e
della tolleranza.
Come ha detto lei prima bene, la Valle d'Aosta è una terra di
emigranti, di immigrati; è una terra che ha la cultura
dell'ospitalità e che tanto fa per accogliere e per cercare di
includere chi arriva da realtà difficili e che vive dei momenti di
difficoltà non solo a livello di migranti. Credo quindi che noi
possiamo dissociarci da queste parole, parole che non condividiamo,
e nello stesso tempo rasserenare tutti che la comunità valdostana è
una comunità che sa ospitare, è una comunità che sa accogliere e
che sa condividere con il prossimo.
Presidente -
Ha chiesto la parola il collega Guichardaz,
ne ha facoltà.
Guichardaz (PD-SIN.VDA) -
La ringrazio per la risposta,
Presidente Marquis. Volevo solo dire che non sono io ad
amplificare, tant'è che in questi anni io non ho mai
portato...contrariamente a ciò che avviene invece da parte loro nel
Consiglio comunale di Aosta, che pare abbiano una predisposizione a
prendersi carico invece delle dichiarazioni e degli eventi che
avvengono in questo Consiglio comunale, o che riguardano politici
in questo Consiglio regionale, o che riguardano politici che non
siano loro. Io non ho mai portato le dichiarazioni improvvide del
Consigliere Manfrin o di alcuni suoi sodali in questo Consiglio.
Anche dichiarazioni, lo voglio dire, l'ho detto e lo ripeto al
limite dell'istigazione all'odio razziale. Io ho letto dei commenti
a corredo di questi
post
, il famoso post che citavo prima
sul Ramadan che - ho detto - fanno accapponare la pelle, dove si
diceva: "mettiamoli dentro una scuola e bruciamoli", o cose del
genere. Io non l'ho mai portato questo, perché penso che le
dichiarazioni in qualche modo poi fanno giustizia, le persone hanno
reagito bene, però si arriva ad un certo momento in cui il
ridicolo, ma veramente il grottesco e poi questa situazione che non
corrispondeva assolutamente al vero devono essere in qualche modo
stigmatizzati. Mi fa piacere, devo dirlo, la risposta del
Presidente che, pur con tutte le prudenze del caso, sono il primo a
dire che non bisogna tarpare il dibattito democratico, quando il
dibattito si esprime in modo democratico, ha comunque preso una
posizione di distanza, non so se di tipo personale o a nome del
Consiglio e della Giunta che rappresenta, però mi fa piacere che ci
sia e ci sia stato intanto questo dibattito e poi queste
dichiarazioni di presa di distanza perché io credo che la gente
comunque abbia il bisogno di sentir dire dalle istituzioni a volte
delle parole chiare, delle parole esplicite.
L'abbiamo detto tante volte, siamo usciti con dei comunicati,
delle prese di distanza, abbiamo stigmatizzato e denunciato degli
atteggiamenti che danneggiavano la Valle d'Aosta, degli articoli di
giornale che parlavano della Valle d'Aosta come di un'isola a volte
apparentemente felice e via dicendo. Io credo che questo aspetto,
proprio per l'eco e per la viralità che poi ha determinato, deve
essere stigmatizzato con le dovute cautele politiche, sempre
nell'ottica di non chiudere il dibattito democratico, perché il
popolo valdostano - l'ho voluto dire prima e mi fa piacere che
l'abbia ribadito anche il Presidente - è un popolo da sempre
abituato ad aprire le proprie case, ad aprire i propri Paesi, è un
popolo che ha ospitato negli anni le persone che venivano qua a
lavorare, che davano il loro contributo e questo è il caso, tra
l'altro, che stiamo trattando. Non parliamo di pericolosi
terroristi che si infiltrano, magari attraverso chissà quali
sistemi: parliamo di un valdostano, di una persona che ha sposato
una valdostana, integrato, tra l'altro, e che viene definito,
etichettato a prescindere come un clandestino, una "risorsa
boldriniana". Questo io credo che vada stigmatizzato per recuperare
l'idea che noi siamo un popolo di emigrati, un popolo di immigrati,
perché siamo un popolo che ha nel multiculturalismo, nella cultura
diffusa e plurale un elemento di forza, quindi è bene che ci sia
stato anche da parte sua questo ribadire che siamo comunque un
popolo disponibile all'accoglienza: accoglienza - e lo dico
chiaramente anch'io - che deve essere sempre conforme alla legge,
conforme alle norme, conforme, anche per quanto possibile, al
nostro modo di essere, al modo di essere di un popolo aperto e
ospitale.
Presidente -
Grazie. Credo che, vista l'ora, possiamo
chiudere i lavori mattutini, che riprenderanno alle ore 15,30.
---
La seduta termina alle ore 13:04.
