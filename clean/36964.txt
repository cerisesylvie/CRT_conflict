Classificazione
ASSISTENZA SOCIALE
Assistenza socio-sanitaria
ENTI LOCALI
Comunità montane - Unité des communes



Oggetto del Consiglio n. 849 del 5 novembre 2014 - Resoconto
OGGETTO N. 849/XIV - Interpellanza: "Costituzione di un
gruppo di lavoro per garantire un'efficiente gestione dei servizi
socio-assistenziali della Comunità montana Grand Paradis".
Président
- Pour l'illustration, la parole au Conseiller
Donzel.
Donzel (PD-SIN.VDA)
- Grazie Presidente.
Quest'interpellanza, che si occupa della gestione dei servizi
socio-assistenziali, praticamente l'ho già scritta tre volte in
questi ultimi anni. Io ho l'impressione che...anziché vedere la
soluzione del problema, purtroppo io assisto ad un aggravarsi della
situazione, perché probabilmente, quando discutemmo la prima volta
questo tipo di interpellanza con l'allora Assessore Lanièce...oggi
Senatore, vi siete cambiati di posto...la sensazione che avemmo
allora era che effettivamente...forse perché l'Assessore Lanièce
sapeva già che sarebbe stato probabilmente candidato e quindi aveva
bisogno di dare garanzia agli elettori...disse: "ma non vi
preoccupate, garantiremo il servizio pubblico, faremo un intervento
risolutivo". Oltre alla questione generale, negli anni sono stati
fatti anche dei rilievi che apparentemente possono sembrare...io lo
dico chiaramente: abbiamo segnalato alle volte quelle che io
pensavo fossero piccole disfunzioni, faccio un esempio per tutti:
quello del cartellino, oppure della divisa che deve indossare
quest'assistente domiciliare. Sembra una cosa abbastanza marginale,
però poi arrivano le interpellanze della mia collega Fontana, che
lamentano furti, problemi continui di persone che entrano negli
appartamenti degli anziani e quant'altro e il Presidente risponde:
"chiudetevi a casa, non aprite a sconosciuti" e quant'altro. La
Regione poi manda degli sconosciuti a casa degli anziani e toc,
toc: "io sono...", non ho il cartellino, non ho una divisa...uno
dice: "beh, Donzel, ma prima o poi la conosceranno l'assistente
domiciliare", e qui arriviamo al nocciolo del problema: no, che non
la conoscono quell'assistente domiciliare, perché non si sa mai
cosa succede, qui i contratti sono una cosa incredibile: si può
avere un contratto di tre mesi, poi un contratto di quattro mesi,
poi ce n'è uno che ce l'ha di sei, poi un rinnovo di un mese, cioè
tutto senza una logica, con una certezza però: che quasi sempre non
ti rimandano dall'utente che conosci. Allora, io posso capire
che..."dopo tre o quattro anni che mandiamo una persona da un certo
utente, proviamo anche un cambio, un rinnovamento, è giusto anche
per l'utente stesso avere anche relazioni plurali", posso
immaginare una cosa di questo tipo, ma quando questo cambio avviene
ogni tre mesi, questa cosa mi preoccupa dal punto di vista
lavorativo, e poi vado ad incontrare le persone che usufruiscono di
questo servizio e che cosa scopro? Beh, che sono persone e scopro,
per esempio, leggendo una cosa che succede in un'altra regione
d'Italia, che le persone, gli anziani e i diversamente abili, per
esempio, in altri posti d'Italia una cosa che apprezzano molto è il
fatto che le assistenti sociali indossino sempre la divisa di
lavoro e il cartellino di riconoscimento e non siamo in una regione
a Statuto speciale, non sto citando Trento e Bolzano, regioni
normali. Qui nella famosissima Regione a statuto speciale,
eccellenza nei servizi, eccellenza, eccetera, questo livello manco
è raggiunto.
Le dirò di più: essendo delle persone, degli esseri umani...non
so magari lei, Assessore, è abituato a frequentare campi nudisti
quando va al mare e quant'altro e quindi non ha vergogna del suo
corpo, queste persone un po' di senso di vergogna ce l'hanno,
persino i diversamente abili ce l'hanno, quindi non è così ovvio
che si mandi da loro una persona che li deve lavare, che li deve
pulire senza che loro sappiano o abbiano un contato umano con
questa persona, non sono degli oggetti, non è che dobbiamo lavare
un piazzale o dobbiamo falciare l'erba del giardino, non è che
dobbiamo lavare le pentole: questo è un servizio che si fa a delle
persone. Allora, quei Dirigenti della Comunità Grand Paradis lo
sanno che hanno a che fare con delle persone e non con delle
automobili da lavaggio per cui posso cambiare tutti i giorni quelli
che le lavano oppure no? Perché dopo un po', dopo tre o quattro
anni che uno fa interpellanze così si stufa del fatto che gli
diciate: "eh sì, siamo d'accordo con voi, faremo il possibile", poi
questo "possibile" non è fatto, perché qui è semplicemente volontà
di non fare le cose bene, perché che cosa ci vuole a riconfermare
la stessa persona su quel posto, a cercare di capire quali siano le
persone più sensibili da questo punto di vista. Riduciamo il
servizio, ma mai l'apparato dirigente che guida questo servizio,
quello rimane lì, quello è sempre lo stesso, è sempre più numeroso,
sempre più costoso e il servizio diminuisce nella qualità. Quando
ti trovi un anziano che dice: "ma io non mangio più la "cosa" che
mi portano dalla Comunità montana, è una brodaglia
inguardabile"...allora noi abbiamo rifatto una mensa per
concentrare tutto il servizio a Sarre e poi adesso stiamo facendo
una mensa a Villeneuve, perché poi spostiamo...ma che roba è questa
roba qua? Non sta né in cielo, né in terra quello che stanno
facendo lì! Non sta né in cielo, né in terra e porterà alla
distruzione del servizio e che cosa faremo? La risposta:
"esternalizziamo", no? Infatti avete esternalizzato due
microcomunità, me lo dice quanto ha risparmiato la Dirigenza
esternalizzando? Lei sicuramente è informato del grande risparmio
che hanno ottenuto esternalizzando...non hanno risparmiato nulla
glielo dico io, non hanno risparmiato nulla! Un'inezia che è
costata più il tempo di fare i contratti e i "pinco pallini" e
trasmettere questa cosa qua! Allora, non è detto che
l'esternalizzazione possa determinare del risparmio, io posso
essere contrario all'esternalizzazione dei cantieri forestali, ma
ha un senso esternalizzare un cantiere forestale, ma per certi
servizi bisogna pensare dieci volte cosa vuol dire esternalizzare.
Bisogna pensarci dieci volte cosa vuol dire, non è detto che
determinino dei risparmi.
Allora, quello che io non riesco a capire, perché probabilmente
sono limitato...mi chiedo: ma come funzionano queste assistenti
domiciliari in Bassa Valle, dove pure ci sono dei problemi, perché
nessuno è perfetto, ma funzionano, come funziona la Monte Emilius,
che addirittura dice: "aiuto, non portatemi altri Comuni, perché io
funziono bene così e voglio andare avanti". Abbiamo dei geni in
queste altre Comunità montane ad organizzare questo servizio o
semplicemente si cerca di far funzionare un servizio con dei
criteri normali? Allora, io quello che sto cercando in questi anni
di chiedere...poi a lei le riconosco una disponibilità che ha
dimostrato cercando di far ragionare delle persone attorno ad un
tavolo, c'era un grosso impegno con il CELVA per lavorare su questi
standard e quant'altro, un progetto di riorganizzazione, non le
nego mica che non si sia impegnato, io rispetto sempre il lavoro
degli altri e lo guardo con attenzione, non voglio dire che voglio
semplificare le cose che si possono risolvere dall'oggi al domani,
però così non ci siamo. Così l'Assessore Lanièce ha preso tempo,
poi è scappato sull'aereo romano, lasciandoci la disorganizzazione
della Grand Paradis, adesso è toccata a lei questa cosa qua, si è
preso un primo tempo per dire: "ci provo, metto in piedi, riunisco
delle persone per far funzionare questo servizio", così non va.
Quest'utilizzo di questo personale con queste modalità, con questi
contratti di breve periodo, con questi scambi, con questa continua
movimentazione delle persone sul territorio, in più aggravato da un
servizio mensa decisamente squalificato e scadente, è
inaccettabile. La chiusura è: "però abbiamo garantito i servizi
degli anni passati", eh no, l'abbiamo aumentato eccome dal punto di
vista delle rette e aumentato a sorpresa, per cui l'anziano si
trova l'aumento della retta senza essere preavvisato, cioè io dico:
ma com'è possibile che avete aumentato a qualcuno del 60 percento
la retta, portandogli brodaglia a casa con degli assistenti che
cambiano, che non hanno neanche un cartellino identificativo, cioè
è una gestione fallimentare e ad un certo punto bisogna prenderne
atto, si deve mettere lì qualcuno che ci lavora sopra...
Presidente
- Collega, la invito a concludere...
Donzel (PD-SIN.VDA)
- ...scusi.
Presidente
- Diamo la parola all'Assessore Fosson.
Fosson (UV) -
Oggi sicuramente non è una grande giornata
per me, comunque, ben volentieri...
(interruzione di alcuni Consiglieri, fuori microfono)
...e comunque mi fa piacere, condividere queste cose, quindi ben
volentieri mettiamo la V Commissione dal mattino alla sera. Io
volevo premettere una cosa: e cioè che c'è attenzione alle persone,
e che gli anziani sono persone super, nel senso che hanno
sicuramente sempre tanto da dare e da insegnare e la cosa più
brutta è quando sono messi da parte, senza una rete familiare e
dunque meritano una grande attenzione. Le dico anche che ho
un'attenzione a quello che lei dice, con rispetto e, come per altre
cose che ho detto oggi nell'interpellanza precedente, sono anche
dispiaciuto, perché le assicuro che l'impegno qua c'è stato e non
per questioni politiche, perché in questo sistema, nonostante le
rette...che, mi permetta, nel 70 percento dei casi sono aumentate
di 2 o 3 euro, le Comunità montane hanno funzionato e con loro ho
fatto degli incontri un mese prima. Sono dispiaciuto perché
oggettivamente, nonostante un grande lavoro, questa Comunità
montana va per una sua strada, con delle soluzioni amministrative,
soprattutto, perché, secondo me, il problema è proprio
amministrativo, e lei l'ha detto, per conto suo, su cui io, ma le
assicuro anche il Governo, il Presidente in prima persona, abbiamo
affrontato diverse volte questo problema e non ne siamo contenti
neanche adesso. Io le darò anche dei riferimenti, e poi le dirò
quando il gruppo di lavoro si è riunito, diverse volte, anche
l'ultima volta quando nel mese di giugno-luglio è apparsa la
notizia della probabile esternalizzazione. In quel frangente
abbiamo riunito la Comunità montana. Il mio Dirigente ha avuto modo
di essere più specifico su questo tema: abbiamo spiegato quello che
stava dicendo lei, che non c'è un guadagno, che ci vuole una
fidelizzazione. Io le dico anche che questo forse non è risaputo,
ma è una cosa per me molto importante. Quando noi abbiamo portato
la nuova delibera sulle direttive di carattere generale degli enti
gestori al maggio di quest'anno, abbiamo inserito, dopo un
confronto con i sindacati, che ci hanno segnalato diverse volte
questo tra gli altri aspetti generali, il punto uno due:
"la
Regione Valle d'Aosta riconosce valore alla gestione diretta delle
risorse umane e professionali, il ruolo da parte degli enti"
,
cioè noi l'abbiamo messo in questa che è una legge e che avrà
sicuramente una ripercussione quando da gennaio andiamo ad
applicare il costo standard. Lo abbiamo scritto in legge per
significare quanto noi crediamo sulla fidelizzazione, sul discorso
di una continuità assistenziale, per cui noi siamo contrari ad
un'esternalizzazione, che in questi casi probabilmente non fa
neanche guadagnare dei soldi, però nonostante tutti questi
avvertimenti e questi rilievi ne rimangono alcuni di cui abbiamo
già discusso, ma su cui forse stiamo arrivando e ci dobbiamo
purtroppo arrivare piano piano, quando uno non riesce in un tavolo
a convincere e a creare un dialogo. Questa Comunità ha un'alta
percentuale di visite domiciliari.
Lei parlava di alcuni fenomeni: in altre Comunità montane, dove
il numero degli utenti è uguale, hanno la metà delle visite
domiciliari, che poi, mi permetta, uno non vada con il cartellino
glielo abbiamo già significato diverse volte, e cioè non è proprio
possibile. Non è una spesa, è una questione solo di organizzazione,
non può presentarsi lì con una sigaretta...e dire: "sono il nuovo
assistente domiciliare", questo non è possibile. Lei riferisce che
ci sono molte assistenti domiciliari più che negli altri posti;
stiamo adesso verificando a livello del prossimo bilancio e
dell'entrata in vigore del costo standard, finalmente, dei criteri
con cui dare l'assistenza domiciliare, perché, mi permetta, può
essere un buon servizio, sicuramente è un buon servizio, ma forse
in qualche caso non è un servizio necessario o, meglio, altre
Comunità montane, per esempio, hanno identificato e organizzato un
servizio in cui io credo molto: i punti di incontro, invece di un
pasto all'anziano per poi lasciarlo lì tutto il giorno, con le sedi
e gli spazi che abbiamo, l'anziano può essere preso dal pulmino
dello scuolabus e può essere portato per tutto il giorno, e non
solo avrà il pasto, ma avrà anche una compagnia. Ci sono anche
delle altre soluzioni, e comunque dico che sicuramente l'assistenza
domiciliare in questa Comunità montana è utilizzata, mentre le
microcomunità hanno un costo per la Comunità montana, il servizio
domiciliare non ce lo ha, perché viene totalmente rimborsato dalla
Regione in questo momento e, quindi, anche dal punto di vista
amministrativo, c'è un errore. Dobbiamo fare di tutto, però anche
lì mettiamo i criteri per vedere quanti ne rientrano.
In merito a quello che ho già detto, sulla mancanza in questa
zona di una struttura più capiente, le dico che questo venerdì va
finalmente in Giunta il progetto esecutivo della struttura di
Morgex, su cui abbiamo litigato, ci siamo confrontati, ma
finalmente siamo arrivati dopo due o tre anni di stallo alla
presentazione di un progetto esecutivo che vedrà la partenza dei
lavori, perché alcune di queste micro sono talmente piccole che
vanno chiuse, però non lo posso dire io. Certo che i costi standard
che abbiamo studiato quest'anno imporranno a certe strutture e alla
Comunità montana di riorganizzarsi, ma i numeri veramente denotano
un problema strutturale in quella zona lì. Sul gruppo di lavoro di
cui lei mi aveva fatto cenno, io le potrei dare le date, ma creda
ci siamo riuniti sei volte da quando lei ha fatto l'interpellanza e
tutte le volte è stato un dialogare: "sì, sì, sì, va bene". Le
dicevo: gli operatori sono venuti a parlare anche a noi, sono
venuti a parlare anche a me, mi parlano di un disagio di essere
spostati un giorno da una parte un giorno dall'altra e di quando
confrontano i cartellini, i turni, le emergenze, eccetera, però il
nostro ruolo è sicuramente quello di intervenire in queste
difficoltà; in questo momento c'è anche un ricorso al Presidente
della Repubblica, quindi non è che non ci sia un'attività in tal
senso.
Le ricordo solo che quest'anno, oltre a questo, abbiamo
introdotto il costo standard con dei criteri di assistenza che non
c'erano prima, cioè i cosiddetti "LEP", con requisiti e livelli
assistenziali che devono essere tenuti. C'è adesso la
classificazione delle micro, che classifica le microcomunità di
Cogne e di Arvier come comunità alberghiere, e quindi anche su
questo bisognerà fare una riflessione. Noi sicuramente abbiamo un
compito di monitoraggio, che faremo, le assicuro, anche
personalmente in modo molto attivo. Il limite e il dispiacere mio è
di non essere riusciti, come le dico non da solo ma con il
Presidente in primo luogo nel riuscire a cambiare una situazione
che ci rendiamo conto che non è sicuramente soddisfacente rispetto
a tante altre Comunità montane della Valle d'Aosta, che applicano
questi criteri in modo completamente diverso e che possono essere
confrontati tranquillamente, come hanno fatto tra di loro più
volte.
Presidente -
Per la replica, la parola al Consigliere
Donzel.
Donzel (PD-SIN.VDA)
- Intanto, Assessore, le riconosco
l'onestà intellettuale di non aver negato l'esistenza di
quest'enorme difficoltà che c'è nell'organizzazione del servizio
della Comunità Grand Paradis. Lei mi dice: "c'è il gruppo di
lavoro, si riunisce", io avevo segnalato nell'interpellanza che c'è
magari la possibilità di allargare questo gruppo di lavoro portando
delle persone che magari sul loro territorio sono riuscite a far
funzionare il servizio e a fare in modo che quel gruppo di lavoro
che per adesso ha lavorato, ma non ha dato le risposte sia in
qualche modo rafforzato.
Alcune considerazioni semplici. Io mi aspetto comunque che
l'Assessore non abbia, non esprima qui in quest'aula questo senso
quasi di impotenza del Governo regionale. Io mi aspetto che
l'Assessore cominci a prendere carta e penna e scriva ai sindaci e
scriva che il cartellino è una cosa talmente banale da fare che va
fatta, perché se una Comunità montana dota del
Tablet
le
assistenti domiciliari, di una zuppa che è inguardabile gli
anziani, ma di
Tablet
le assistenti domiciliari vuol dire
che denaro ne circola. Denaro ne circola, ma il
Tablet
non è
una cosa identificativa, non c'è sopra la fotografia, non c'è nome
e cognome, non è quella cosa lì...il
Tablet
è un'altra cosa:
è quella cosa che permette all'assistente domiciliare di vedere
addirittura un punto dov'è una casa: lì c'è quell'anziano, lì devi
andare, a quell'ora devi essere lì, puoi addirittura controllare il
personale, visto che c'era questo problema di vigilare se la gente
lavora lì. Il controllo di dove vai e quanto stai...il personale
con il
Tablet
lo puoi seguire dove vuoi... Certo che se uno
ti dà un
Tablet
in mano e ti dice: "vai a consegnare dove ti
dice il
Tablet
" e tu neanche sai il nome, il soprannome
della persona, non sai se questa persona parla il dialetto oppure
no, se questa è una persona che ha dei problemi o non li
ha..."vai". Quello non è il servizio di assistenza domiciliare,
come dice lei, si è dato a tantissimi il servizio di assistenza
domiciliare, quello non è dare a tantissimi...bisogna dare con la
consapevolezza di dare un servizio che è dato...di qualità,
soprattutto perché c'è anche, sorpresa, perché anni fa era un
servizio di qualità, visto che le operatrici sono quelle che anni
fa davano un servizio di qualità, adesso siamo al disorientamento e
non vorrei che si creassero quelle condizioni per cui personale che
poi viene stressato dal lavoro e quant'altro poi ad un certo punto
ha una sua etica del lavoro perché, insomma, ne ho conosciute
parecchie di persone che ci mettono l'anima, ad un certo punto però
poi crollano psicologicamente e abbiamo quegli effetti che sono non
augurabili, insomma, perché non può esserci un così pessimo
rapporto di lavoro tra chi gestisce una cosa importante come un
servizio. Anch'io ho avuto delle esperienze e posso garantirle che
chi ha il compito di gestire fa delle assemblee con le lavoratrici,
spiega come deve funzionare il servizio, segnala tutti i
cambiamenti, cioè qui non siamo in una situazione in cui una
persona seduta dietro una scrivania dà degli ordini, non siamo un
esercito, è un gruppo di lavoro, nel sociale si lavora in squadra.
C'è certamente la
leadership
, ma la
leadership
nel
sociale è costruita con le persone che collaborano con te. Non so
se le rappresento delle cose che lei sente. Allora la
leadership
di un'attività che è nel sociale è una
leadership
che viene costruita e non una
leadership
che dice: "a te quattro ore, a te tre minuti in meno...così non
funziona. Io prendo atto che anche il Governo regionale è convinto
che non funzioni e mi aspetto però questa volta che lei prenda
carta e penna e scriva a...
Presidente -
Punto 23 all'ordine del giorno.
