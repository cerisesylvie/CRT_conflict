Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 135 del 13 luglio 1970 - Resoconto
OGGETTO N. 135/70 - Casa da gioco di Saint-Vincent. -
Determinazione dei contributi dovuti dalla Regione alla SITAV per
concorso nelle spese per manifestazioni extra contrattuali
sostenute dalla SITAV negli anni 1966, 1967 e 1968. Proposta di
liquidazione di somme alla SITAV.
Colombo (P.S.I.)
- Come risulta dalla delibera
all'approvazione di questo Consiglio, la SITAV ha presentato il
rendiconto delle manifestazioni per il 1966, 1967 e 1968. Come
avrete potuto notare il rendiconto della SITAV è superiore a quello
che in pratica è il 6% degli incassi ottenuti dalla Casa da gioco.
E quindi, come prima operazione, l'Assessorato ha ridotto lo stesso
intervento al limite massimo del 6% e pertanto, anziché 569
milioni, così come rendicontati da parte della SITAV, l'effettivo
avere della stessa è ridotto a 549 milioni. In allegato ci sono
anche, naturalmente, i rendiconti della SITAV stessa; io non sto a
rilevarli. Dobbiamo, dopo aver fatto il calcolo degli acconti già
versati, ancora alla SITAV 279 milioni che risultano attraverso il
nostro bilancio di quest'anno, che ammonta a 294 milioni.
Pertanto siamo nella condizione di effettuare il pagamento
totale per questi anni, fermo restando quello che sarà poi il conto
del 1969.
Germano (P.C.I.)
- Io approfitto della discussione di
quest'argomento per porre prima una questione al Presidente della
Giunta. Non ho potuto intervenire durante il dibattito
dell'interpellanza di Pedrini e porrei adesso la questione.
Il Presidente della Giunta ha risposto a quell'interpellanza che
gli appalti dei lavori avverranno entro la fine del corrente anno
previa la convenzione, l'approvazione della convenzione che sono
incorsi contatti per la convenzione che sarà sottoposta al
Consiglio.
Io vorrei ricordare al Presidente della Giunta, non so se questa
Giunta accetta nei fatti la proposta già fatta in Consiglio,
l'altra Giunta aveva accettato a parola, non nei fatti, ma si era
già detto l'altra volta che, siccome la convenzione è un
provvedimento importante e complesso, sarebbe stato bene, e la
Giunta ha accettato, che la convenzione venisse discussa con una
delegazione di Assessori in Commissione Affari Generali e Finanze.
E nell'elaborazione e prima di portarla in Consiglio.
Ora io non so se questo verrà accettato da questa Giunta, ma mi
pare di sottolineare che è importante, soprattutto sull'esperienza
dell'applicazione del contratto del Casinò, che una delegazione di
Assessori o l'Assessore alle Finanze, o l'Assessore al Turismo, o
il Presidente della Giunta, informassero la Commissione Affari
Generali prima, non fatta la convenzione; fatta la convenzione non
si interviene più; di modo che ci possa essere il contributo di
tutti i gruppi per elaborare la migliore convenzione possibile,
nell'interesse della Regione e nell'interesse del Comune di
Saint-Vincent.
Detto questo, attendo poi una risposta del Presidente della
Giunta, se è così gentile da darmela, altrimenti saremmo costretti
a presentare in questo senso una mozione. Vorrei discutere un
momento di questo argomento, dell'argomento n. 12. È un argomento
importante, sono 279 milioni e 800 mila lire e di domando perché
non è andato in Commissione.
È vero, mi si potrà obiettare, che in Commissione vanno le
leggi, ma l'applicazione di un contratto, di un contratto complesso
anche se è stato migliorato nel 1966, ma che ha ancora bisogno di
altri miglioramenti; e sulle modalità di applicazione di questo
contratto per stabilire una certa chiarezza, bisognerebbe discutere
a fondo.
Pongo solo una questione: l'Assessore alle Finanze ha detto:
come vedete i conti della SITAV sono superiori e allora noi abbiamo
applicato il 6%. Ma nel contratto è detto: fino a un massimo del
6%. Ma dico, fino a un massimo può essere anche a 5 e mezzo, 5, 4 e
mezzo, il 3 e invece ormai è diventata regola che applicare fino al
6% è perfettissimo, è il massimo che si può ottenere. È una
questione evidentemente da discutere. Do atto che si è stralciata
la questione degli ospiti, che, su richiesta della SITAV,
dovrebbero essere a pieno carico della Regione. A me pare, non sono
sicuro perché non ho sottomano il contratto, che su questo
argomento nel contratto non si discute, non c'è per gli ospiti una
modalità, mentre per le manifestazioni c'è il 50% per gli ospiti
non ci sono modalità. E io sono stato revisore dei conti, sono
andato a vedere i conti, ho potuto vedere solo il riepilogo di
questi; i nomi di questi ospiti, le motivazioni per cui sono ospiti
della Regione non ci sono, non li ho potuti vedere.
Mi si è detto: le controlla il Commissario. Beh, è
amministrazione della Regione, non deve essere il Commissario,
devono essere gli enti preposti dalla Regione, in questo caso il
revisore dei conti. Quindi evidentemente vi sono cose che devono
essere approfondite ed è un po' quello che diceva prima l'Avv.
Caveri.
Noi non possiamo votare contro questo, è un'applicazione di
contratto, però non è che abbiamo la soddisfazione di votare con
chiarezza, perché è giusto, perché abbiamo fatto tutto quello che
era necessario fare perché l'Amministrazione pubblica spendesse il
meno possibile; no, questo non lo sappiamo, non abbiamo gli
elementi per poterlo dire. E quindi io direi, bisognerà, e non so
se adesso il nostro gruppo si riserva di presentare una mozione in
questo senso, ma bisognerà non arrivare al Consiglio con
l'approvazione di un provvedimento del genere, ma che sia
approfondito in Commissione, che i diversi Commissari possano
informare i loro gruppi di come stanno realmente le cose e possiamo
anche votare con la coscienza d'aver fatto tutto quello che si
doveva fare nei confronti dell'Amministrazione.
Detto questo, noi voteremo a favore, mi pare però che sia giusto
che questo argomento sia approfondito in Commissione, in modo tale
da stabilire una chiarezza, anche perché non sono né le 50 né le
100 mila lire, sono centinaia di milioni e sono una parte
importante del nostro bilancio ed è giusto che il Consiglio sia
edotto in tutti i particolari. Ripeto ancora, se il Presidente
della Giunta potesse dirmi qualche cosa circa la convenzione, in
modo da evitare di trovarci di nuovo di fronte ad un provvedimento
che o si vota o si vota contro, sarebbe bene che avvenisse questo,
cioè che o l'Assessore alle Finanze, che tratta queste cose, o una
delegazione degli Assessori, o il Presidente, che tratta queste
cose, avesse una riunione con la Commissione Affari Generali, si
vedesse quali sono i principi di questa convenzione e si potesse
portare il contributo da parte di tutti per fare la convenzione
migliore.
Manganoni
(P.C.I.)
- Io voglio ricordare quanto è
avvenuto non molto tempo fa in questo Consiglio. C'era lo sciopero
dei dipendenti ed allora è stato detto in questo Consiglio da parte
di alcuni Consiglieri di chiamare in modo energico la Direzione
della SITAV affinché esamini e chiarisca il problema, risolva il
problema. Qui ci è stato detto che era difficile agganciare la
Direzione e non mi stupisco perché quelli, quando si tratta di
discutere di questi problemi, si eclissano. Costa non lo si trova
più, gli altri sono, non so, in Africa e così non si sa con chi
trattare. Questa non è una novità, perché si è verificata
precedentemente. Io avevo detto che noi abbiamo un sacco di
argomenti per far filare quei Signori. Ebbene, questo è un
argomento: siccome loro si sono dimostrati sordi al richiamo
dell'Amministrazione regionale e questo sciopero che i dipendenti
hanno dovuto fare per ottenere quanto legittimamente richiedevano,
ha causato dei danni enormi, almeno rilevanti alla Regione, forse
centinaia di milioni, ed allora in questo caso, dato che il 6% è il
limite massimo e quindi la Regione può anche applicare il 5 o il
4%, od anche meno, perché dice Colombo, noi abbiamo poi applicato
il 6%, quindi da 579 milioni e 549 abbiamo tolto 20 milioni,
Colombo, fa ridere questo! È già qualche cosa. Ma noi in questo
caso dovevamo dirgli: egregi Signori, quando noi vi abbiamo
chiamato e vi abbiamo detto: risolviamo urgentemente, subito questi
problemi per evitare il prolungarsi di questo sciopero, voi cosa ci
avete risposto? Voi siete irreperibili, non si riusciva a
reperirvi. Ed allora noi adesso ne teniamo conto, e anziché il 6,
vi applichiamo il 5 o il 4. Così voi riuscirete a farvi rispettare,
nel senso di farvi sentire da quei Signori anche quando conviene a
noi di farci sentire, non solo quando conviene a loro.
Quindi la proposta che io avrei fatto, non mi fossilizzo su
questo, possiamo anche approvare quanto voi ci proponete, però in
questo caso voi avevate il mezzo di farvi sentire, se allora non
hanno voluto sentirvi, in questi casi bisogna approfittarne, perché
quelli sappiano che il Casinò dipende dalla Regione e la Regione ha
anche qualcosa da dire, in tutti i campi, di quanto avviene là
dentro.
Fosson
(U.V.)
- Io non vorrei entrare in una
disamina dei rendiconti che abbiamo allegato a questo
provvedimento, perché dovremmo fare le constatazioni che più volte
abbiamo fatto in questo Consiglio e quindi vi faccio grazia perché
molte spese sono effettivamente rilevanti in proporzione a quello
che possono anche rendere direttamente alla SITAV e quindi
indirettamente anche all'Amministrazione regionale. Però vorrei
almeno chiedere un chiarimento su una voce particolare che è quella
degli amici della Valle e chiedere un chiarimento sia per l'entità
di questa somma e sia per l'enorme aumento che ha subìto questa
voce dal 1966 al 1967 al 1968; perché nel 1966 questa voce era di
76 milioni nel rendiconto datoci, per il 1967 111 milioni e rotti e
nel 1968 di 119 milioni.
Ora, desidererei avere un chiarimento su questo, prima di tutto
a che cosa si riferisce con precisione questa voce "amici della
Valle" e i motivi di un aumento così forte: perché se questo
aumento non poteva essere contenuto e poi diverse manifestazioni,
come ho detto, senza entrare nei particolari, diverse
manifestazioni che vengono rendicontate bisognerebbe a un certo
momento che l'Amministrazione, l'Assessorato al Turismo insieme con
quello delle Finanze, concordasse queste manifestazioni, dando
maggiore importanza a certe manifestazioni e riducendo un po'
quelle altre manifestazioni. Ad esempio, non credo che tutte le
manifestazioni gastronomiche abbiano un certo riflesso sulla
questione dei giochi; ci sono manifestazioni che possono dare
effettivamente un maggior impulso anche ai giochi, quindi
indirettamente nell'interesse della Regione, altre forse dovrebbero
essere un po' contenute anche per un po' di serietà, per tenere un
certo livello: nel passato si era cercato di dare lustro alle
manifestazioni, impostando su delle manifestazioni di prestigio;
sarebbe auspicabile che si ritornasse un po' a queste
manifestazioni di prestigio e in questo caso, chiaramente, far
capire anche ai vari giornalisti che scrivono sui vari giornali
quotidiani che certe manifestazioni di prestigio sono state volute
e imposte anche dalla Regione, invece attualmente tutto questo
sparisce e la Regione fa la figura della cenerentola e il merito
anche di queste manifestazioni di prestigio se lo prende... è
proprietà oramai di altri e non della Regione. E alla Regione, si
capisce, si accolla quando le cose vanno male, si dice: questo è
colpa della Regione, e invece per le altre cose che sono andate
bene o che hanno dato un certo lustro, la Regione sparisce o passa
in seconda linea.
Un'altra cosa, intanto, quando si parla del premio di
giornalismo, è una proposta a titolo personale che faccio, ma credo
di aver già avuto occasione di dirlo in altre occasioni; il premio
del giornalismo dovrebbe essere distribuito a Saint-Vincent, perché
dovrebbe esser distribuito in altri posti? Dovrebbe essere
distribuito a Saint-Vincent, come si faceva una volta e almeno si
saprà che il premio è istituito anche dalla Regione insieme con la
SITAV.
Caveri
(U.V.)
- Je ferai des considérations très
courtes. Avant tout je partage ce qui a été dit par le Conseiller
Germano, de la nécessité d'un plus grand contrôle sur ces dépenses.
Il est clair, nous avons toujours su et malheureusement peut-être
nous devons aussi réciter le mea culpa, parce que nous aussi nous
n'avons pas été capables de contrôler mieux ces dépenses de
manifestations, mais nous avons toujours su et tout le monde sait
que la SITAV gagne sur ces manifestations parce qu'elle présente
des notes qui sont supérieures à ce qu'elle dépense, de manière
qu'il faudrait qu'on prévoit, qu'on fasse, que la Junte fasse un
programme de prévision pour le 1971, comme il me semble qu'a dit
Monsieur Germano, et puis il faudrait que ce programme soit soumis
à l'avis de la Commission des Affaires Générales.
Et quand la SITAV envoie l'addition, il faudrait que le contrôle
soit fait non seulement par la Junte, mais qu'il soit fait ou par
la Commission des Affaires Générales aussi, ou bien que la Junte
soit intégrée par différents Conseillers des différents groupes.
Alors oui qu'il y aurait un contrôle, parce qu'en somme, nous
voyons dans cette liste que "Serata gastronomica emiliana" -
"serata gastronomica piemontese" - "serata gastronomica romana": 12
millions. Mais c'est encore peu, parce que "serata gastronomica
romana": 5.495.000 - "serata gastronomica napoletana: 5.800.000. En
somme qu'on bouffe 5.800.000 in una magnata, per quanto appelé
gastronomica napoletana, ce sont des exagérations et il nous semble
que ce n'est pas comme ça qu'il faut dépenser l'argent du
contribuable.
Et au fond Fosson avait raison, il y a un moment, quand il
disait: mais en somme, de ces fêtes de distributions de ces prix,
quelles se déroulent à Saint-Vincent? Quelles se déroulent à
Saint-Vincent et qu'on en finisse d'inviter le Sous-Secrétaire à
donner le prix. Mais du temps que nous de l'Union Valdôtaine nous
avons été au pouvoir à l'Administration régionale, c'était le
Président de la Junte ou l'Assesseur qui distribuait les prix.
Maintenant... le Sous-Secrétaire, mais le Sous-Secrétaire qui
s'occupe de son Ministère... j'ai vu l'autre jour pour les grolles,
il y avait un Sous-Secrétaire. Qu'on en finisse avec ce système et
que ce soit le Président de la Junte ou un Assesseur à donner ces
prix. Mais enfin ici nous sommes en train de retomber dans le
système de la centralisation. Et les Sous-Secrétaires qui restent à
Rome qui ont assez de problèmes à étudier et n'ont pas besoin de
venir ici à distribuer les grolles; c'est une invention valdôtaine
et que soient des administrateurs valdôtains à faire ces
distributions.
D'autre part je ne sais pas si peut-être la SITAV a reçu des
fonds "difesa dell'italianità in Valle d'Aosta", parce qu'une fois
on disait "le gala rouge et noir" - "le gala du printemps";
maintenant c'est "il gala" et tous les snobs de Saint-Vincent
disent "il gala". Avant tout "gala" c'est pas même exacte comme
langue italienne; on a dit jusqu'à présent gala et qu'on continue à
dire gala. Moi je demande que le Président de la Junte et
l'Assesseur à l'Instruction Publique invitent Monsieur, mais
Monsieur laissons le courir, qu'ils invitent la SITAV à dire "galà"
et plus "gala", parce que l'italianisation faite à base de gala,
cela fait seulement rire les paules.
Voilà, et je voulais dire une autre chose; j'ai voulu qu'ici on
dit "Anteprima del film "Ballata da un miliardo"". Mais ici c'est
la "ballata dei duecentomilioni", parce que les différentes
manifestations ont un total justement de 204 millions. En somme, je
m'associe à ce qui a été dit par ceux qui ont parlé avant moi,
nécessité d'un contrôle, mais d'un contrôle qui soit fait
sérieusement, parce que regardez que seulement sur le dîner la
SITAV gagne, y gagne gros parce que j'affirme qu'il n'y a aucun
restaurant qu'on mange mal comme au restaurant Billia et allez un
peu voir combien on fait payer un dîner. Non, ce n'est pas permis,
parce qu'ici nous sommes vraiment bernés et nous voulons être
bernés. Peut-être nous aussi nous avons voulu être bernés, nous
aussi nous n'avons pas été assez sévères; il faut être plus
sévères.
Savioz
(P.C.I.)
- Io ritengo che qui ci sia un
qualche cosa che non ha funzionato, perché non è mica giusto che
diamo tre anni arretrati di contributi che la Valle deve versare al
Casinò per le manifestazioni. Questo durante la nostra Giunta non è
mai avvenuto, abbiamo sempre regolarmente versato i contributi dopo
i controlli e dopo le contestazioni eccetera eccetera ma
tempestivamente, non tre anni dopo. Discutere di una questione di
tre anni fa non è certamente una cosa simpatica, quindi per non
ripetere quanto è stato detto prima, io sono sulla linea di sempre,
cioè non è mai successo o meglio è sempre successo che abbiamo
discusso prima dell'importo delle manifestazioni, contestato prima
le manifestazioni. Non si è mai visto una cosa di questo genere
qui. È da pochi anni che viene fuori questa storia di certe
manifestazioni che sono fatte a fagiolo solo per compiacere
qualcuno e non è nemmeno che la SITAV le chieda quelle
manifestazioni, la SITAV le subisce. Io so da fonte sicura che
determinate manifestazioni la SITAV le ha subite, subite per
l'intervento di uomini politici che hanno voluto imporre
determinate manifestazioni che non hanno niente da vedere con
l'incremento turistico della Valle d'Aosta. È ora di finirla questa
storia; io chiedo fermamente al Presidente della Giunta e
all'Assessore competente che prendano dei provvedimenti. Questa
storia del sottobanco e del sottogoverno e delle manifestazioni per
far piacere a qualcuno, dei film per far piacere a qualcuno, dei
capitali, dei soldi della Valle d'Aosta che vanno spesi per far
piacere politicamente a qualcuno è ora di finirla.
Abbiamo avuto pazienza, abbiamo aspettato, però adesso basta con
questa storia, perché se questo dovesse continuare allora
prenderemo altri provvedimenti e prenderemo altra via e
interverremo in altro modo.
Chamonin
(M.A.V.)
- Io mi vorrei riallacciare in
parte a quanto dice Germano, all'inizio del suo intervento. E cioè
che noi interveniamo fino al 6% e che questo 6% è diventato la
misura diciamo obbligatoria.
Quindi rivedere questa questione perché non è in questo modo e
con questo genere soltanto di manifestazioni che la cosa dovrebbe
andare avanti.
Vorrei anch'io chiedere e far presente che 308 milioni in tre
anni per gli amici della Valle sono veramente una somma forse un
po' troppo notevole. Diamo quasi 120 milioni nel 1968, nel 1969
saranno certamente superiori, nel 1970 ancora di più; ci
avviciniamo al limite di 400-500 mila, mezzo milione al giorno di
ospitalità.
Ora mi pare che sia veramente una cosa eccessiva.
Vorrei chiedere ancora cosa si intende con questa voce "fondo a
disposizione" che in tre anni è ammontato a circa 47 milioni.
Vorrei ancora far presente che i gala, sia i normali tipo "le gala
rouge et noir", "du printemps" eccetera come le serate
gastronomiche, se non erro, hanno dei robustissimi prezzi di
ingresso e di partecipazione. Quindi io vorrei chiedere come fa
ancora la SITAV e il nostro controllo a giustificare delle spese di
10-12 milioni per un gala quando si sa benissimo che chi partecipa
al gala paga profumatamente la sua partecipazione. Ora mi pare che
10 milioni, anche con una macchina messa in palio, 1 milione e
mezzo, 2 milioni, un po' di propaganda sui giornali, ma non credo
che la SITAV spenda poi 8 milioni di garofani, per il gala. Quindi
gradirei sapere effettivamente come vanno conteggiate queste
cifre.
Vorrei ancora insistere su quanto anche Fosson dice, cioè che su
alcuni premi che veramente potrebbero portare vanto e onore alla
Regione, tipo quello "il premio della medicina", sarebbe necessario
veramente che fossero reclamizzati molto di più, in quanto
emanazione diretta della Regione non emanazione della Casa da
gioco, tanto più che questi premi furono istituiti dalla
Regione.
Tonino (P.S.I.U.P.)
- Su questo oggetto vi sarebbe tutto
un discorso da fare; in parte è già stato detto da chi mi ha
preceduto, è stata messa in evidenza la mancanza di presa di
visione dei contratti da parte della Commissione competente. Ma
passando ad esaminare le spese delle manifestazioni, veramente c'è
da chiedersi come per qualcuno sia facile spendere i soldi, non
così risulta facile per altri casi.
Io sono d'accordo che bisogna seminare per poter raccogliere,
sono d'accordo anch'io che il Casinò de la Vallée è uno fra i più
funzionanti, però mi pare che alcune spese sulle manifestazioni
potrebbero anche essere evitate. Non scendo nei particolari di
quali spese di calendario si potrebbero evitare, ritengo però che
tutti quei gala, tutti quei film in anteprima si potrebbe anche
cercare di ridimensionare e di fare un programma che, dal punto di
vista attrattivo, abbia un qualche cosa di più sostanzioso e nel
medesimo tempo conservi quei principi di economicità che una buona
gestione deve osservare.
Sempre parlando del Casinò della Valle mi sembra, non so, sono
voci che circolano, secondo le quali la SITAV acquisti dei terreni
a Saint-Vincent. Vorrei chiedere all'Assessore se ne sa qualcosa,
perché non vorremmo che un bel giorno la SITAV si trovasse ad
essere proprietaria di mezzo paese, quasi lo è già ora, e che poi
potesse in quel modo ridimensionare le giuste pretese della
Regione, magari con lo spauracchio di un'altra Casa da gioco o
simile.
Altra cosa ancora vorrei chiedere all'Assessore; non
naturalmente per sfiducia in chi ha rendicontato i conti, ma avere
in dettaglio, se possibile, della spesa per le seguenti serate: il
disco per l'estate 1966, 1967 e 1968 e una delle spese in dettaglio
di uno dei gran gala d'autunno, uno a caso, sempre però se queste
mie richieste rientrano nei miei diritti, naturalmente.
Pedrini
(P.L.I.)
- Veramente ci sono alcune
considerazioni da fare, Signor Presidente, in quanto io concordo
pienamente con quanto, anzi per tre quarti con quanto detto dal
Consigliere Caveri, non concordo per esempio su quanto detto dal
Consigliere Tonino riguardo ai film. I film forse sono le uniche
manifestazioni che ci rendono, perché sappiamo che arrivano degli
attori, degli industriali del cinema, con tutto l'entourage annesso
e connesso, e sono gli unici che al giorno d'oggi sappiamo
guadagnano fior di milioni per non dire miliardi, quindi qualcuno
che li lasciano nelle casse e quindi ritengo che forse l'unica
manifestazione, sono le uniche manifestazioni che potrebbero
salvarsi.
Sono contrario invece con quanto ha detto il Consigliere Caveri
sull'impostazione da dare alla Commissione Affari Generali per
l'eventuale esame preventivo delle manifestazioni da fare. Io sono
d'accordo sull'esame preventivo, è bene farlo, è bene che il Casinò
sappia che non può fare lui le manifestazioni che vuole, ma che la
Regione ha un certo diritto, ha un diritto, senza certo, di dire la
sua parola.
E quindi non trovo giusto che sia la Commissione Affari generali
ad interessarsi di questo, forse perché il Consigliere Caveri è
Presidente di detta Commissione; noi non siamo rappresentati, noi
liberali, per esempio in questa Commissione; noi desideriamo avere
il diritto di tutti gli altri partiti rappresentati in questo
consesso di poter dire ugualmente la nostra parola, così come ce
l'hanno i membri della Commissione degli Affari Generali. Questo
soltanto per puntualizzare la cosa.
Convengo invece con l'Avv. Caveri per quanto riguarda le
manifestazioni che una volta, io mi ricordo temporibus illis, anche
se sono stato molto raramente, che vi era il Presidente Caveri, il
Presidente Bionaz, ho visto delle fotografie simpaticissime con
pellicce ed altro dell'Assessore allora Fosson, eccetera e quindi
su questo io concordo pienamente che si ritorni a quei tempi, ossia
che i Signori romani stiano a Roma e i valdostani facciano in casa
loro quello che devono fare, perché evidentemente il Casinò adagio
adagio sta estraniando tutte le forze locali regionali immettendo
le forze romane in modo che praticamente pare ai giornalisti, al
grande pubblico che la Valle non c'entri assolutamente per
niente.
E vorrei ritornare su un altro fatto, anzi ripetermi ancora su
quello dei film. I film sono quelli che trattengono questa gente
che arriva per due o tre giorni e in più all'indomani noi abbiamo
una pubblicità gratuita su tutti i quotidiani nazionali del film
che è stato presentato. E questa non la paghiamo noi, se la pagano
i giornalisti che vengono invitati a questa manifestazione. Quindi
io sono perfettamente contrario all'abolizione dei film, mentre
invece sono perfettamente d'accordo su quelle che sono le visite
degli amici, su quelli che sono i galà, su quelle che sono
specialmente queste serate gastronomiche. Perché poi c'è un'altra
cosa da dire; ma bisogna dirle, queste cose, ma le hanno dette,
ripetiamole se è il caso chiaramente ancora, perché lì, a queste
serate, vanno soltanto determinate persone con determinati amici.
Io non discuto, tutti i Consiglieri sono invitati probabilmente a
queste riunioni; però non so, quasi nessuno, io non ci sono mai
andato, con questo non voglio dire che non ci andrò, può darsi che
un giorno mi senta... di andarci se mi invitano e ci vado. Ma
evidentemente è assolutamente assurdo che si spendano delle cifre
così colossali per delle manifestazioni che ai fini regionali non
servono assolutamente a niente, perché quelli che vanno a quelle
manifestazioni gastronomiche vanno per mangiare e non per giocare.
Questa è la realtà di fatto, oppure diciamo la percentuale è
talmente minima che la maggioranza, l'80% va per mangiare e il 20%
andrà anche per giocare, ma ad un dato punto, se facciamo il conto,
il conto non torna, tanto vale allora addirittura abolirle.
Ma penso che sia inutile fare dettagliatamente l'esame, perché
ci sarebbe da parlare, e Germano bene lo ha detto, per settimane di
fila su questi argomenti, se volessimo andarli a spulciare.
Noi dobbiamo, e in questo ripeto ancora una volta mi associo
all'Avv. Caveri, noi dobbiamo dire alla SITAV che deve preparare un
calendario delle manifestazioni, non a suo piacimento, ma questo
calendario deve essere sottoposto alla Regione, possibilmente a
tutti i gruppi, senza possibilmente, a tutti i gruppi politici, i
quali diranno il loro parere e come sempre la maggioranza farà
quello che meglio ritiene.
Comunque io, in coscienza, non posso approvare queste spese e
quindi il Partito Liberale si asterrà dalla votazione, dando a
questo voto di astensione l'espressione del suo voto negativo.
Germano (P.C.I.)
- Io vorrei solo dire alcune cose che ho
lasciato da parte prima, cioè su questo provvedimento, in modo più
o meno grande, abbiamo peccato anche noi, non è che non abbiamo
peccato anche noi, perché il contratto per esempio prevede che
queste spese siano liquidate trimestralmente, non lo abbiamo fatto
neanche noi. Direi, siamo in una situazione in cui la SITAV, se
volesse, non diciamoglielo, ma secondo il contratto, avrebbe il
diritto di chiedere gli interessi. Quindi noi non siamo contrari
all'approvazione del provvedimento.
Quello però che vogliamo significare e sottolineare ancora di
più è questo: come avvengono le cose e come devono essere corrette.
Le cose avvengono che all'inizio dell'anno la Giunta approva un
calendario. Poi alla fine dell'anno abbiamo un conto, il quale è
visto e controllato dal Commissario; non è normale, non è giusto
che né l'esecutivo, né il Consiglio possano non vederlo all'inizio
dell'anno e l'esecutivo non controllarlo nella sua applicazione.
Quindi dobbiamo trovare, non credo che lo troviamo in questa
seduta, ma dobbiamo trovare il modo di correggere questo.
La seconda questione è sulle manifestazioni. Io sono d'accordo:
manifestazioni culturali, che diano prestigio alla Regione e tutti
questi aspetti; teniamo conto anche del perché si fanno queste
manifestazioni. Si fanno per incassare dei soldi. Quindi ci deve
essere un contemperamento tra la parte culturale, di prestigio e
così via e la parte che rende, è una mucca da mungere e bisogna che
la facciamo produrre il meglio, il massimo che si può. Quindi direi
che teniamo presente questa necessità di contemperamento fra le due
cose. Io non so se le serate gastronomiche non rendono, io vorrei
andare a vedere dopo la serata gastronomica milanese se gli incassi
di quelle giornate hanno reso o no; è questo un elemento che ci
permette di dire: questa manifestazione rende, questa non
rende.
Quindi direi, questo aspetto bisogna... non ho capito. Beh, si
tratta di controllare, se la cosa non rende non capisco neanche
perché la SITAV la faccia, sono più speculatori di noi...
(voci)
...e va bene, allora qui far sentire anche il peso
nostro, va bene.
L'altro aspetto che secondo me deve essere regolamentato è
quello degli ospiti, dove certamente ci saranno delle esagerazioni.
Ma è noto che il Casinò verso questi grossi giocatori adotta
l'atteggiamento di non far pagare il conto, perché tanto il conto
lo ricavano dalle giocate. Quindi io non sono contrario, però non è
regolamentato, non sappiamo come avviene, verso chi avviene; un
revisore dei conti non ha potuto vedere l'elenco di questi ospiti,
magari vedevo l'elenco, ero d'accordo, però non ha potuto vederlo.
Ecco quindi una cosa che deve essere regolamentata, come deve
essere regolamentato, per questi ospiti paghiamo tutto noi, il che
non è giusto, o facciamo il 50% o quello che si fa. Quindi il
nostro intervento non è tanto a proposito di questo, che bisogna
farlo, altrimenti ci mettiamo anche in condizioni peggiori, ma è
che bisogna, come diceva Caveri a proposito dell'assistenza,
bisogna che tutte le cose vengano approfondite in modo tale da fare
il possibile per tutelare meglio l'interesse della Regione.
Milanesio
(P.S.I.)
- L'argomento della
liquidazione dei contributi dovuti da parte della Regione alla
SITAV, per quanto riguarda le manifestazioni, credo che sia un
argomento che susciti sempre delle discussioni, dico credo perché è
la prima volta che, da quando sono in Consiglio, si discute di
queste cose.
L'argomento del Casinò è un po' come quello del Comune di Aosta;
tutti hanno qualcosa da dire, tutti intervengono, molte volte a
proposito, e a volte esagerando, alla fine poi finiscono per votare
tutti a favore, o giù di lì. Io non voglio con questo dire che ci
sarà il voto favorevole dei Consiglieri, non voglio assolutamente
dir questo, voglio solo dire che molte delle osservazioni che sono
state fatte sono pertinenti, altre, secondo me, sono superflue. Ad
esempio: il Consigliere Pedrini dice: ma noi dovremmo concordare
con la SITAV il calendario delle manifestazioni. Cosa che facciamo:
non è che il calendario delle manifestazioni non viene concordato e
a posteriori la Regione liquida queste somme. All'inizio di ogni
anno la Giunta regionale, così come da contratto, perché questo è
l'organo preposto... e allora io rispondo anche all'avvocato
Caveri, in questo caso, all'inizio di ogni anno, e secondo me
dovrebbe essere alla fine anziché all'inizio, perché alla fine?
Perché bisognerebbe poter aver tempo di vedere con calma tutto
questo, preparare quindi un programma adeguato; comunque all'inizio
di ogni anno la Giunta regionale, di intento con la SITAV, prepara
un calendario di manifestazioni che poi viene approvato dalla
stessa Giunta regionale, questa è la procedura seguita fino ad oggi
da tutte le Giunte da quando esiste il Casinò.
Ora, in questa sede evidentemente si fissano in via preventiva i
tipi di manifestazione, le epoche in cui avvengono e i costi
relativi di queste manifestazioni. La Giunta regionale ha approvato
mi pare due mesi fa circa, il calendario delle manifestazioni per
l'anno 1970, in modo tardivo, perché a mio avviso avrebbe dovuto
essere approvato alla fine del 1969, come quello del 1971 dovrebbe
essere approvato alla fine del 1970.
Comunque questo è successo. In questo calendario vi sono tutte
le manifestazioni previste e sono indicati gli ammontari relativi
presuntivi di ognuna di queste manifestazioni. Mi pare che questo
sia sufficientemente chiarito, questo è un aspetto solo, comunque è
necessario che il Consiglio sia edotto del meccanismo con cui si
procede. Ciò detto, le osservazioni fatte dai Consiglieri hanno o
non hanno valore? A mio avviso hanno valore, molte osservazioni
hanno valore, perché? Perché non sempre queste manifestazioni sono
veramente redditizie, e per redditizie io intendo dire sotto il
profilo dell'affluenza di giocatori, perché queste manifestazioni
hanno un duplice compito; alcune sono dichiaratamente di prestigio,
diciamo così di sostegno ad attività culturali, ad attività
scientifiche e sono i grandi premi Valle d'Aosta, almeno mi pare
che inizialmente venissero chiamati così, i grandi premi Valle
d'Aosta che sono sempre stati assegnati a Saint-Vincent, comunque
questa era la loro origine, e mi pare che vi fosse il premio per la
medicina, per il giornalismo, per la cinematografia e per altri
settori che adesso non ricordo più con precisione. Ad ogni buon
conto questi premi hanno un carattere eminentemente culturale,
richiamano un mondo collegato alla cultura, servono per dare
prestigio alla Valle d'Aosta e a Saint-Vincent e risonanza
all'attività nostra. Le altre manifestazioni invece sono
manifestazioni di carattere, direi, promozionale - so che questa
parola non piace a qualcuno - di carattere promozionale, cioè hanno
lo scopo di incentivare la presenza di persone facoltose e
possibilmente atte al gioco, usiamo questa espressione, atte al
gioco.
Noi abbiamo visto che la gestione di questa Casa da gioco, pur
con dei lati oscuri, con dei punti oscuri, complessivamente è stata
soddisfacente ed ha determinato un incremento nei giochi. Badate
bene non un incremento naturale, un incremento che altre Case da
gioco non hanno avuto, tanto è vero che oggi la Casa da gioco di
Saint-Vincent, quest'anno almeno, era la prima d'Italia, aveva
superato Campione di pochi milioni, ma l'aveva superata.
Ora, è un primato che ci invidiano altre Case da gioco, questo
però non significa che tutto vada a gonfie vele; noi dobbiamo
puntare al risultato economico, perché noi sappiamo che oltre il
70% di questi introiti vanno alla Regione e quest'anno la Regione
ha incassato netti 5 miliardi, ed è il record fino ad oggi mai
raggiunto.
È chiaro che noi dobbiamo porci problemi di redditività e nello
stesso tempo però, poiché siamo un ente pubblico, dobbiamo anche
controllare le spese, come vengono effettuate, senza troppo
scialare. E qui diventa difficile, però, ad un certo punto fare un
discorso direi troppo puntuale, troppo pignolo, diciamo, perché?
Perché è chiaro che nella conduzione di un'attività di questo tipo
- ed è per queste ragioni che la Regione ha pensato di darla in
appalto, altrimenti avrebbe fatto una conduzione diretta, io
ritengo - è chiaro nelle gestioni di attività di questo tipo ci
deve essere la possibilità di spesa, non dico non controllata a
posteriori, ci deve essere una certa possibilità di spesa
soprattutto per quanto riguarda l'accaparramento di certi
giocatori, soprattutto per quanto riguarda la protezione, è una
brutta parola questa, sia ben chiaro, la protezione di influenti
personalità; voi però sapete benissimo qual è la vicenda della Casa
da gioco, non si sa ancora oggi se sia legale o se non sia legale.
È un discorso difficile da fare, questo, è un discorso brutale; io
ho la prerogativa, mi dicono, di essere brutale e di fare anche
discorsi difficili, lo faccio in questo caso: noi sappiamo che la
Casa da gioco di Saint-Vincent si regge su un equilibrio instabile,
è inutile che ce lo nascondiamo. Noi sappiamo che occorre una
politica di pubbliche relazioni molto intelligente in queste
circostanze per poterci reggere sempre secondo questo equilibrio.
Con questo io non voglio abilitare evidentemente nessuno sperpero e
non voglio in questo modo difendere quello che è stato fatto o
quello che si sta facendo.
Io volevo solo dire che in questo momento, purtroppo, ci si sta
comportando come nel passato, cioè abbiamo ricevuto una certa
routine, stiamo seguendo questa routine. Io personalmente non sono
soddisfatto di come vanno le cose, io ho cercato di capire quali
fossero le manifestazioni redditizie e quali non lo fossero e si
sta facendo, in questo momento, proprio un, dire studio è una
parola grossa, come si sta facendo un riscontro tra quelle che
possono essere le serate, diciamo così, fortunate per la Regione e
quelle che non solo sono, tenuto conto che non sempre conta la
partecipazione dei giocatori e quindi il numero dei presenti nella
singola serata, ma anche come gira la roulette, come gira la
pallina, perché vi sono delle palline con moltissimi giocatori dove
la Regione perde; ci sono altre serate con un numero discreto di
giocatori dove la Regione vince e guadagna di più delle altre
serate. È una cosa molto complessa evidentemente, è una cosa che
però merita un approfondimento in questo Consiglio ed anche nelle
Commissioni. Io sono favorevole ad esaminare questo problema sotto
quel profilo.
Quello che io devo riconoscere è che ad esempio, vi sono delle
manifestazioni che, così ad un esame sommario, non hanno dato
quella redditività che si sperava. Per esempio, queste
manifestazioni, che però hanno un'importanza sotto un altro
profilo, sono quelle delle prime cinematografiche, cioè le
manifestazioni delle prime cinematografiche richiamano un numero
rilevante di critici d'arte, uomini della cultura e di produttori
cinematografici - è vero che il giornale ne parla il giorno dopo e
anche per altri giorni in modo molto ampio, è vero però che sotto
il profilo della redditività rendono meno, da quello che abbiamo
potuto constatare, meno delle serate gastronomiche. Però, è una
valutazione questa che non è scientifica, insomma, cerchiamo di
capirci, perché la pallina gira poi come vuole; non è solo la
presenza della gente che contribuisce a dare il successo della
serata. È una valutazione questa che è un po' difficile da farsi e
penso che i 35 Consiglieri presenti probabilmente avranno 35 idee
diverse in materia e loro condurrebbero la Casa da gioco in modo
diverso da quello che fanno gli attuali gestori, come magari lo
potrei fare io o lo potrebbero fare altri Consiglieri; quindi non è
che possiamo attenerci e soffermarci su dei singoli particolari.
Dobbiamo guardare i particolari, ma dobbiamo anche guardare il
complesso della conduzione e i risultati che si ottengono con
questa conduzione.
Ora, per quanto riguarda la questione della consegna delle
grolle d'oro, diversi Consiglieri sono intervenuti su questo
argomento, mi pare il Consigliere Caveri, il Consigliere Pedrini ed
altri, ebbene io ero presente a rappresentare l'Amministrazione
regionale alla consegna delle grolle d'oro; ne ha parlato la radio,
si è visto la televisione, la stampa non l'ha messo. Forse ubi
maior, minor cessat, non lo so, probabilmente la presenza del
sottosegretario ha oscurato la modestissima presenza dell'Assessore
al turismo. Io per questo non me ne dolgo; certo, un dovere di
cronaca avrebbe dovuto comportar questo; ho anche parlato, ho
portato evidentemente il saluto dell'Amministrazione regionale, ho
ricordato che erano premi patrocinati dalla Regione, perché è vero
che bisogna farlo, la radio ne ha parlato, in TV si è visto, la
stampa non ha menzionato il modesto Assessore.
Per questo non protesterò, protesterò presso la SITAV, non
presso la Stampa, presso l'Ufficio Stampa della SITAV potrò però
protestare per questo.
Quindi non è vero che non c'era nessuno della Regione, però
forse l'importanza del Sottosegretario era talmente rilevante,
tanto più che si trattava di un Sottosegretario di un Governo in
crisi, e che anche brillantemente ha detto queste cose all'inizio
della manifestazione e quindi la sua presenza era più brillante e
più rappresentativa della mia. Certo è che esiste questo problema
di rimettere un'etichetta più regionale e meno SITAV a certe
iniziative, a certi premi. Io credo che il premio St. Vincent per
il giornalismo che prima si svolgeva in Valle d'Aosta è a seguito
del patrocinio avuto dal Presidente della Repubblica che si svolge
a Roma. Non lo so se il prossimo Presidente della Repubblica vorrà
patrocinare il premio Saint-Vincent e se così non sarà, certamente
questo premio verrà riportato a Saint-Vincent e quindi verrà
consegnato di nuovo dai legittimi e autorevoli rappresentanti della
Valle d'Aosta.
È chiaro che ci sarebbero molte cose da ridire su queste cose. E
l'impegno che io personalmente posso prendere, perché quando si
parla di Saint-Vincent poi sono tre grosso modo gli organi che se
ne occupano e cioè il Presidente della Giunta per alcune
competenze, l'Assessore alle Finanze per altre e l'Assessore al
Turismo per altre ancora; poi va a finire che su certi argomenti
non ne se occupa nessuno: questa è la grossa verità. Per esempio io
caldeggio che all'interno dell'esecutivo, all'interno della Giunta
la triade Presidente-Assessore alle Finanze-Assessore al Turismo
guardino in modo particolare questi aspetti.
Io non ho nulla da ridire su un controllo esercitato sui
rendiconti da parte di organismi più ampi, non ho nulla da ridire;
io credo che questi controlli possano e debbano avvenire, nel modo
in cui avvengono per altre questioni per quanto riguarda i revisori
dei conti, né io sono contrario a fare in modo che questo controllo
sia generale da parte delle forze politiche rappresentate in
Consiglio. Quello che però non vorrei che venisse mutato, se non
altro perché si è sempre andati avanti così e non vedo per quali
ragioni particolari si debba cambiare, è appunto la programmazione
di queste manifestazioni; mi pare che sia il dettaglio di un
contratto che spetta all'organo esecutivo preparare il programma,
tenendo conto delle osservazioni, delle richieste, delle
indicazioni date dal Consiglio.
Io, come ho già detto, sto cercando di avere un resoconto di
quali sono le manifestazioni più redditizie, indipendentemente da
quelle di prestigio, per le quali noi già riteniamo che non debbano
dare una resa in termini monetari.
Io ritengo che l'applicazione del 6% massimo, presa come regola
e non come eccezione, sia dovuta un pochettino anche al volume di
introiti che si sono registrati, cioè la SITAV si è resa conto di
una cosa e anche noi, Regione, ci siamo resi conto di una cosa: che
mancando delle infrastrutture a Saint-Vincent, perché Saint-Vincent
manca di infrastrutture, l'unico modo per poter mantenere questa
clientela è poterla conservare di fronte alla concorrenza spietata
che si esercita nelle altre nazioni, pensate nella Jugoslavia, la
Jugoslavia in questo momento sta, che è ovviamente ed evidentemente
uno stato socialista, però per incamerare valuta estera, sta
facendo delle cose pazze, impossibili in questo settore. Arriva ad
offrire battute di caccia, arriva ad offrire qualcosa che non posso
menzionare in questo Consiglio, cioè accaparrarsi questa clientela,
la battaglia è spietata.
Ora, è chiaro che il Casinò cerca nei limiti del possibile, di
far fronte a questa concorrenza. Io questo problema lo voglio porre
in quanto l'Assessore al Turismo e poi evidentemente ritenuto
responsabile quando le cose vanno male nella gestione della Casa da
gioco e, se gli introiti diminuiranno, del fatto che diminuiranno
gli introiti. Io lo devo dire questo, perché ogni Consigliere sia
edotto; del resto si, i Consiglieri regionali possono andare a
Saint-Vincent, possono andar dal Commissario, possono anche andare
credo dall'Amministratore delegato della SITAV per avere dei
chiarimenti, per sentire, per vedere, per rendersene conto. Io sono
a vostra disposizione per tutto quello che vi abbisogna, tenete
conto però che la Casa da gioco va gestita in un modo dinamico e
non burocratico. È chiaro questo, questo non significa che non ci
debbano essere dei controlli, significa però che una certa libertà
di azione deve essere concessa in loco agli organizzatori,
altrimenti certi aspetti ci possono sfuggire.
Io, per quanto riguarda le manifestazioni gastronomiche e i
prezzi, ho dei dubbi anch'io, lo voglio dire chiaramente: i prezzi
che vengono praticati, che vengono imputati alle singole voci mi
sembrano un tantino elevati; non so se questi prezzi sono i prezzi
in vigore a Saint-Vincent, che è notoriamente un paese caro, però
devo dire che da una prima impressione mi paiono abbastanza
elevati.
Concordo anche con l'Avv. Caveri quando dice che la qualità dei
cibi che vengono somministrati non sempre è la più raffinata e
questo è verissimo, ho potuto constatarlo anch'io.
Comunque penso che seguendo filo per filo tutto questo
argomento, si possano avere dei resoconti più precisi e del resto
io sono dell'avviso che occorrerebbe rispettare la trimestralità,
perché occorrerebbe rispettare la trimestralità, e non la
triennalità, come stiamo facendo in questo momento. In quanto con
un controllo trimestrale noi possiamo intervenire in modo critico
sul successivo trimestre, possiamo fare dei rilievi, quei rilievi
che non abbiamo fatto il primo trimestre, del resto, passando un
lasso di tempo così breve non si pongono dei grossi problemi.
Invece quando noi ci troviamo tutto il malloppo di tre anni sulla
schiena, siamo costretti o a passarlo alla svelta o a rifiutarlo.
Se noi lo rifiutiamo il più delle volte finiamo coll'andare dalla
parte del torto, perché abbiamo autorizzato quelle manifestazioni,
il nostro Commissario ha firmato debitamente le pezze
giustificative, del resto è abilitato a fare questo; noi diventiamo
morosi in questo caso e ha ragione la SITAV di reclamare.
Quindi io personalmente propendo innanzi tutto per il ripristino
della trimestralità, così come da contratto, di modo che la Regione
ha modo e tempo di intervenire per i tre mesi successivi e non
lasciare scadere un anno così come succede adesso, e poi per
esaminare con la Commissione Finanze e Affari Generali un opportuno
sistema di controllo sulle pezze giustificative. Io credo che noi
non ci vogliamo sottrarre, anzi la Giunta non si vuole sottrarre
come non credo si volessero sottrarre le Giunte precedenti a questo
tipo di controllo. Quello che serve in questo caso è evidentemente
da parte nostra un certo rigore e nello stesso tempo anche una
certa elasticità per quello che riguarda la conduzione di una Casa
da gioco che è pur sempre un qualcosa di molto strano, qualcosa di
difficile da gestire da parte dell'ente pubblico, perché richiede
interventi e valutazioni di natura essenzialmente, a mio avviso,
privatistica e molto spesso discutibile, perché il gioco non fa
certamente leva sugli istinti migliori dell'uomo, diciamo fa leva
così sugli istinti peggiori e quindi la gestione di una Casa da
gioco è qualcosa in mano a un ente pubblico scotta un pochettino e
che va preso un po' con le pinze per il fuoco.
Ora io non so se ho risposto, io penso che anche il Presidente
vorrà intervenire, io non credo di aver risposto a tutte le domande
che sono state fatte; io devo dire per esempio a Manganoni che non
è che noi possiamo giocare con la carta delle manifestazioni quando
ci sono degli scioperi, cioè usare la carta delle manifestazioni
dell'intervento della Regione, come torcinaso nei confronti della
SITAV. Le manifestazioni o sono utili e sono utili per tutti o non
lo sono. Quindi noi, poi tra parentesi è preventiva l'approvazione,
una volta che abbiamo approvato per un anno quelle manifestazioni
lì bisogna tenerle in quell'anno.
Il problema dei rapporti con la SITAV e con il personale
dipendente della SITAV è un problema molto grosso da cui la Regione
vuole essere estranea fino a che questo è possibile, fino a che
supponiamo la SITAV nella trattativa sindacale non assuma posizioni
di assoluta intransigenza contrarie al buon senso, contrarie a
un'etica, a un'etica sindacale; altrimenti, consentitemelo, noi non
possiamo occuparci delle grane di tutte le aziende ancorché aventi
contratto con la Regione. Dovremmo allora creare un altro
Assessorato, l'Assessorato al Lavoro, e io premetto che non
patrocino questa creazione di questo Assessorato, in altre Regioni
hanno risolto questo problema in questo modo.
Ora, il Presidente della Giunta può, non dico perdere perché non
è mai perdere, ma non può impiegare tutto il suo tempo a seguire
tutte le vertenze che ci sono in Valle d'Aosta in un periodo, tra
l'altro, così delicato com'è l'attuale.
Per quanto riguarda le osservazioni ancora dell'Avvocato Caveri
sulle denominazioni in francese, io gli do pienamente ragione; però
il fatto che non chiamino più "le gala" e lo chiamino il gala è
dovuto forse a quella pletora di neo-ricchi che hanno invaso il
Casinò e che costituiscono però un valido contributo alle nostre
finanze; si tratterà di milanesi e di torinesi che forse non sanno
il francese e che hanno la brutta abitudine di italianizzare tutto.
Comunque almeno il Casinò dovrebbe e su questo sono perfettamente
d'accordo e ci muoveremo in quella direzione, dovrebbe ripristinare
il buon uso del francese che, tra l'altro, ben si addice a una Casa
da gioco, e una roulette.
Dunque, prima Savioz, ha fatto una domanda e nello stesso tempo
è stato un po' minaccioso, ha detto: ma io vorrei che certe
manifestazioni che non sono redditizie si depennassero dal
calendario. Io sto cercando di capire quali sono le più redditizie
e quali sono le meno, io comunque invito il Consigliere Savioz a
dirlo a me qui, oppure in un'altra sede, quali, a suo avviso, non
sono le manifestazioni redditizie e se tali non saranno, sarò io il
primo a farmi promotore di un loro depennamento dal calendario.
Ora Tonino diceva che la SITAV sta acquistando dei terreni a
Saint-Vincent; non lo so, è probabile che abbia acquistato dei
terreni per il famoso piano di sviluppo. Ora i terreni a
Saint-Vincent costano molto cari, se la SITAV ha tanti soldi potrà
anche comprarseli tutti, non credo però. Ora non credo che questo
sia permettere un altro Casinò, fino a prova contraria la licenza
ce l'abbiamo noi, i titolari della Casa da gioco siamo noi e quindi
ne usiamo come meglio ce ne pare e piace.
Germano, alla fine dice: abbiamo peccato un po' tutti, eccetera
eccetera. È vero, è un argomento questo per cui le responsabilità
sono un po' collettive, si sono succedute diverse Giunte, qui, e
più o meno tutte le Giunte si sono comportate così. Ora se vogliamo
cambiare strada, io sono d'accordo, lo dico fin da adesso, sono
perfettamente d'accordo, cerchiamo di essere più rigorosi nei
controlli; nello stesso tempo però, e su questo mi trovate
perfettamente con voi, rigorosità nei controlli, però elasticità a
mio avviso, nel tipo di conduzione privatistica per quel che
riguarda l'accaparramento della clientela, cose che fanno non solo
le Amministrazioni pubbliche italiane che sono titolari di Casinò,
ma che fanno anche Stati socialisti come la Jugoslavia, che hanno
capito finalmente che per certe cose occorre un certo tipo di
gestione e non un altro.
Quindi io sono aperto alle proposte di esaminare d'intento con
la Commissione Affari Generali, la possibilità di un controllo più
rigoroso su quello che avviene oppure con una Commissione
consiliare appositamente creata; rimango però dell'avviso che le
competenze della Giunta debbano essere salvaguardate per quello che
riguarda il calendario delle manifestazioni, tenendo conto delle
osservazioni, dei suggerimenti e delle indicazioni. Io, se vorrete,
arriverò persino a darvi un prospetto dove si vedrà la redditività
della manifestazione, della serata in rapporto alla manifestazione
tenuta; io ho chiesto al Commissario e al Vice Commissario che mi
preparasse un prospetto di questo tipo, cosa che non esisteva prima
e per cui occorrerà un po' di tempo per farlo, almeno un anno,
insomma, per avere l'andamento di tutto un anno.
Queste cose potranno essere messe a disposizione dei Consiglieri
non appena mi verranno consegnate.
Quindi io invito il Consiglio, pur con quelle riserve che ha
espresso, che sono in gran parte giustificate, invito ad approvare
ancora per una volta in questo modo questo rendiconto, rendiconto
di una gestione passata tra parentesi di tre anni scorsi, dove c'è,
mi pare, ancora un pezzo della gestione Savioz, poi c'è la gestione
Balestri, di approvare questo rendiconto, trattandosi di
manifestazioni concordate con la Giunta e approvate in via
preliminare e ora da liquidare in via definitiva e consuntiva.
Grazie.
Caveri
(U.V.)
- Je voulais dire encore une chose
si vous permettez, très court. On a discuté de l'opportunité de
restituer à Saint-Vincent le prix du journalisme; il est certain
que tous les prix on les distribue dans les îles qui donnent leur
nom à un prix. Et nous serons vraiment favorables à ce que le prix
du journalisme retourne à Saint-Vincent, mais il y a une autre
question: je me demande s'il ne serait pas le cas d'étudier tout
simplement la suppression du prix du journalisme, parce que
regardez que le prix du journalisme, comme est réduit maintenant,
c'est la chose la plus ridicule et la plus malhonnête et la moins
sérieuse que l'on puisse inventer. Pourquoi? Parce que au
commencement il y avait un certain choix sur la qualité des
journalistes; maintenant c'est le prix C.L.M., premio C.L.M., si on
donne des prix aux journalistes de la Stampa il faut le donner à la
Gazzetta del Popolo, parce qu'autrement la Gazzetta del Popolo
s'offense; si on donne à l'Avanti, il faut donner à l'Unità et vu
qu'on donne à un journal de Turin il faut donner au Corriere della
Sera, qui est de Milan, et puis il faut donner au Tempo et il faut
donner au Giornale d'Italia, de manière qu'il y a la distribution à
tout le monde. Ce n'est pas sérieux, c'est ridicule, c'est quelque
chose de tout à fait honteux, parce qu'il n'y a aucune sélection
réelle, on ne regarde pas la qualité des journalistes, on a donné
des prix à des authentiques dénigrateurs de la Vallée d'Aoste qui
ont reçu les millions de la Vallée d'Aoste pour avoir dénigré la
Vallée d'Aoste, de manière que il faudrait vraiment penser ou on
supprime le prix, parce que le prix du journalisme comme il est à
présent n'est pas digne de survivre, il mérite d'être supprimé, ou
bien nous sommes capables d'en faire de nouveau une chose sérieuse
comme pendant les premières années.
Du reste je ne sais même pourquoi avant il y avait les prix
littéraires italo-français, ce prix littéraire a été un prix
sérieux, il y avait des authentiques autorités intellectuelles
françaises et italiennes qui venaient à Saint-Vincent pour donner
le prix littéraire; on a donné le prix littéraire à Pierre Emanuel
qui alors était un tout jeune et maintenant il est devenu un des
plus grands auteurs, des plus grands écrivains français, alors
voilà la possibilité de créer un prix; là aussi naturellement le
prix littéraire peut dégénérer, du reste nous voyons les différents
prix littéraires d'un peu tous les... ne sont plus une chose
sérieuse, parce que tout est en train de devenir de triomphe du
mauvais goût et le triomphe de la malhonnêteté et le triomphe de je
ne sais pas de quoi, dégradation générale de toutes les malheurs,
de manière... Je n'ose pas proposer de faire de nouveau le prix
littéraire parce que je crains que le prix littéraire deviendrait
rapidement un désastre comme il est aujourd'hui, une honte et un
désastre, le prix du journalisme de Saint-Vincent et ce n'est pas
la présence des corazzieri qui rend le prix du journalisme une
chose un peu plus propre.
Pedrini
(P.L.I.)
- ...io non ho concordato prima
su un'impostazione data dall'Avv. Caveri, ma devo invece concordare
in pieno sulle parole dette dall'Avv. Caveri su questo, non sto a
dilungarmi perché ci sarebbe da aggiungere tali e tante cose
anche... beh, lasciamo stare, sorvoliamo, perché creiamo dei
personalismi ed evidentemente noi non vogliamo fare dei
personalismi, ma sia chiaro che è ora che una buona volta si
capisca che non si dà soltanto per fare delle elargizioni o per
portare determinate posizioni, determinate persone. A buon
intenditor poche parole.
Chamonin
(M.A.V.)
- Sarò brevissimo, solamente una
piccola osservazione. Ci è stato confermato che le manifestazioni
sono approvate preventivamente, quindi con una lista preventiva
delle manifestazioni per l'anno susseguente. Quindi sono approvate
in antecedenza e, naturalmente, non si sa cosa potrà portare alla
Casa da gioco e alla Regione finanziariamente l'anno successivo.
Stranamente però noi notiamo che le spese sono sempre al limite del
6%. Quindi o i costi sono evidentemente manipolati oppure c'è
veramente della scienza divinatoria da parte di chi stabilisce in
antecedenza quanto già verranno a costare queste manifestazioni che
stranamente arrivano sempre al 6%.
Milanesio
(P.S.I.)
- Brevemente. Il 6% viene
calcolato sull'entrata dell'anno precedente; comunque cosa succede?
Le spese che eccedono il 6% non vengono ammesse a beneficiare del
contributo, per cui se si superano, come si superano, l'ha detto
Colombo, l'ha detto in premessa che vi erano 40 milioni in più, se
si superano, queste spese non vengono riconosciute dalla Regione e
se le accolla evidentemente la SITAV.
Io volevo solo dire due parole su quanto ha detto l'Avv. Caveri,
io condivido quanto ha espresso a proposito del premio
Saint-Vincent. Volevo solo ricordargli questo: che quest'anno la
giuria, ad esempio, a cui partecipava l'ex Assessore alla Pubblica
Istruzione, ora Presidente Dujany, e il sottoscritto, per lo meno
per un certo tipo di premi, cioè dei giornalisti esterni alla Valle
d'Aosta che hanno scritto sulla Valle d'Aosta, ha ritenuto
opportuno di non assegnare questo premio in quanto le opere
presentate erano un po' approssimative e non rivestivano quel
carattere di dignità per partecipare a questo premio. Mi pare che
questo non dico che sia un correttivo all'invilirsi e allo svilirsi
del premio Saint-Vincent, cosa che si sta manifestando e purtroppo
succede in genere per tanti premi, perché noi istituiamo un premio,
per esempio il premio per i giornalisti valdostani: abbiamo già
assegnato 10 premi, mi pare, non so quale edizione sia l'odierna
del premio di Saint-Vincent, probabilmente di più, sarà
l'undicesima, forse la dodicesima, la tredicesima, in verità noi
non abbiamo tanti giornalisti in Valle d'Aosta; qui si finisce per
doverla dare o due volte o tre volte allo stesso giornalista, cosa
che poi dopo viene rimproverata da altre parti, oppure bisognerebbe
avere il coraggio di rendere biennali certi premi, oppure anche di
non consegnarli se non si ritiene che nell'anno non abbiamo
partecipato soprattutto giornalisti con dei lavori degni di questo
nome. Ad esempio il premio per i giornalisti esterni alla Valle
d'Aosta, che hanno scritto sulla Valle d'Aosta, non è stato
assegnato su richiesta mia in particolare, ma anche del Presidente,
perché abbiamo detto che non ritenevamo che gli articoli, gli
elaborati presentati fossero degni di un premio in quanto erano
troppo superficiali, corrispondevano ad una visione, direi così,
folcloristica e a una carrellata troppo rapida sulla Valle d'Aosta
che non meritavano questo premio. Questo senza voler offendere
nessuno dei giornalisti che hanno partecipato a questa
manifestazione, perché quegli elaborati non meritavano il
premio.
Questa è stata la nostra presa di posizione. Abbiamo cercato di
dare un contributo per migliorare il premio Saint-Vincent; non
tutto dipende da noi, la giuria purtroppo è composta da un sacco di
persone e certi premi forse, purtroppo, vengono proprio assegnati
secondo quel criterio distributivo "un a ti, un a mi, un a l'aut"
per non dispiacere a nessuno, a cui faceva cenno prima l'Avv.
Caveri.
Caveri
(U.V.)
- Seulement pour dire que tous les
prix sont destinés à une dégradation finale. Exemple: le prix de la
fidélité à la montagne: c'était une idée pas mal qui avait germée
il y a quelques années. En ce moment le prix de la fidélité à la
montagne c'est la chose la plus ridicule que l'on peut imaginer.
C'est absurde, c'est même lamentable voir ces pauvres de 90 ans qui
viennent prendre la médaille. Non, ce n'est pas sérieux non plus
ça. Aussi parce que, en suivant certaines superstitions des années
passées, on a conçu cela comme de l'assistance publique. Il ne
fallait pas renier le prix de la fidélité à la montagne à une forme
d'assistance publique.
Moi j'ai fait part d'une Commission pour la distribution des
prix de la fidélité à la montagne, j'ai entendu, il m'a fallu
entendre un Conseiller régional de Torgnon, en polémique avec un
Conseiller régional de La Magdeleine, qui lui disait: lo vieu de
Torgnon l'a 81 ans - et l'autre: lo vieu de La Magdeleine l'a 82
ans.
Voilà à quel point on est arrivé, on est arrivé à ruiner aussi
là à ruiner ce prix qui n'était pas mal.
La meilleure manière serait au moins de suspendre ce prix et de
le faire triennal ou quoi, parce que tous ceux qui peuvent recevoir
un prix pour la fidélité à la terre, ils pouvaient le recevoir, ou
bien il faudrait le donner d'office à tous les agriculteurs, parce
que tous les agriculteurs, tous les paysans de la Vallée d'Aoste
mériteraient un prix seulement parce qu'ils ont fait les paysans;
et ils le mériteraient le prix, et alors il faudrait le donner à
tout le monde. On ne peut pas donner un prix à tout le monde. De
manière il faudrait avant tout penser à suspendre pendant quelques
années et puis le refaire sous une autre forme et déclarer dans le
règlement du prix de la fidélité à la montagne que tout idée
d'assistance publique est exemple et absolument doit être détachée
du prix de la fidélité, parce que pour l'assistance il y a l'ECA,
il y a l'Ufficio Assistenza, il y a l'Assessorat, le Département de
l'Assistance qui a fonctionné dans ces dernières années à ruota
libera, naturellement. Et là aussi il faudrait une réforme, et là
aussi il faudrait un peu plus de sérieux.
Montesano (P.S.D.I.)
- Allora chiudiamo la discussione
sull'argomento e invito il Consiglio a votare sulla delibera di cui
all'oggetto n. 12.
Chi è favorevole alzi la mano - contrari? Astenuti? Due astenuti
- Il Consiglio approva.
Allora credo che sia opportuno chiudere questa seduta e il
Consiglio è riconvocato per le ore 16.
---
La seduta termina alle ore 13,13.
