Classificazione
ENERGIA



Oggetto del Consiglio n. 528 del 6 maggio 2009 - Resoconto
OGGETTO N. 528/XIII - Interpellanza: "Missioni all'estero
effettuate da dirigenti e funzionari della Compagnia valdostana
delle acque per l'acquisizione di eventuali attrezzature per gli
impianti valdostani".
Interpellanza
Premesso che
la Compagnia Valdostana delle Acque (CVA)
è una società per azioni controllata dall
a Regione tramite
Finaosta S.p.A.
;
Considerato che lo scorso anno un gruppo di dirigenti,
funzionari
e consulenti
dell'azienda citata si è
recato tre volte in Cina per visionare macchinari, apparecchiature
e materiali da acquistare e impiegare presso gli impianti
valdostani;
Rilevato che dall'inizio del corrente anno il gruppo citato è
tornato in Estremo Oriente almeno un paio di volte e che questo
attivismo internazionale non è finora sfociato in alcuna operazione
commerciale;
Appreso che ci sarebbero in previsione altre missioni
internazionali;
ciò premesso, il sottoscritto Consigliere regionale
Interpella
il Presidente della Regione per sapere:
1) quali ragioni giustificano le ulteriori e recenti missioni
aziendali in Cina;
2) se corrisponde al vero l'informazione che l'ammontare
complessivo delle trasferte cinesi si aggira intorno ai 100 mila
euro;
3) quante missioni intende ancora effettuare CVA per
raccogliere sufficienti elementi di valutazione in merito
all'eventuale acquisizione di attrezzature, materiali e impianti
oppure, in caso contrario, per decidere che non se ne fa
nulla;
4) se tra gli obiettivi societari della "controllata" è stato
aggiunto anche quello turistico o se sia intenzione di codesta
Amministrazione prevederne l'inserimento.
F.to: Tibaldi
Président
- La parole au Conseiller Secrétaire
Tibaldi.
Tibaldi (PdL)
- L'argomento si ripropone, sappiamo che
non è nuovo, ne abbiamo già parlato in quest'aula, ma si ripropone
perché ci sono delle nuove edizioni di viaggi e, di conseguenza,
non potevamo esimerci dal sottoporre alcuni quesiti all'attenzione
della Giunta; si tratta dei viaggi in Estremo Oriente, in Cina in
particolare, di un
pool
di dirigenti, consulenti e
funzionari di CVA, che è un'importante società controllata dalla
Regione tramite Finaosta... Un viaggio che sembrava preordinato
all'acquisizione di macchinari e tecnologie dalla Cina per
insediarli nell'ambito delle nostre centrali e degli impianti
valdostani; torniamo su questo argomento perché ci sono novità,
ovvero sembra che non si sia acquistato nulla, ma si siano fatti
altri viaggi. È bene avere informazioni di dettaglio sul materiale
che si vuole acquistare, anche perché non sono noccioline come si
suol dire, però ci suscita qualche perplessità questa reiterata
necessità di visitare la Cina per poi alla fine non arrivare ad
alcuna conclusione plausibile. Rispondendo alla prima interpellanza
del 17 dicembre 2008, il Presidente disse che c'erano materiali,
tecnologie o impianti che risultavano di interesse e che CVA aveva
deciso di esplorare il mercato cinese, sta di fatto che vorremmo
sapere oggi cosa si pensa di acquisire dal mercato cinese. Queste
visite sono indubbiamente importanti, sappiamo che ce ne sono state
anche in altri Stati come Albania, Polonia, probabilmente ce ne
sono in previsione anche altre in America (mi è giunta voce); è
bene vedere cosa fanno i concorrenti, ma è altrettanto bene sapere
se quanto prima anche CVA addiverrà ad una decisione.
Presidente, le abbiamo formulato quattro domande molto semplici:
"
quali ragioni giustificano le ulteriori e recenti
missioni aziendali in Cina;
se corrisponde al vero
l'informazione che l'ammontare complessivo delle trasferte cinesi
si aggira intorno..."
- o è addirittura superiore -
"... ai
100 mila euro"
e, quando indico questa cifra, mi riferisco alle
trasferte avvenute nel 2008 e a quelle di quest'anno;
"quante
missioni intende ancora effettuare CVA per raccogliere sufficienti
elementi di valutazione in merito all'eventuale acquisizione di
attrezzature, materiali e impianti oppure, in caso contrario, per
decidere che non se ne fa nulla"
; infine una domanda un po'
provocatoria, ma che ci sta anche bene:
"se tra gli obiettivi
societari della "controllata" è stato aggiunto anche quello
turistico o se sia intenzione di codesta Amministrazione prevederne
l'inserimento"
.
Président
- La parole au Président de la Région,
Rollandin.
Rollandin (UV)
- Ringrazio il collega Tibaldi, perché ci
dà la possibilità di fare degli aggiornamenti precisi sull'attività
di una delle controllate più importanti della Regione, quindi anche
di poter dare conto di quello che viene fatto, tenendo conto che da
una parte i giornali e le televisioni ogni giorno ci fanno capire
che la globalizzazione esiste, che c'è l'esigenza di conoscere le
realtà non solo vicine, ma anche lontane, credo che nel settore
energetico in particolare basta vedere l'attivismo di ENI, ENEL e
di tutte le partecipate per renderci conto che il globo è diventato
molto piccolo. Le dimensioni di CVA non sono quelle dei colossi a
cui facevo riferimento prima, ma l'interesse che avevo ricordato
nella precedente interrogazione era legato ad un fattore specifico,
legato ad una questione di prezzi che allora e ancora oggi sono
molto concorrenziali.
Venendo alle domande, cercherò di dare delle risposte puntuali.
Per quanto riguarda il primo problema, nelle recenti missioni sono
state valutate presso alcune aziende cinesi, che in precedenza
erano state individuate come più affidabili... le verifiche
tecniche di laboratorio che sono effettuate dalle stesse sul
macchinario idraulico ed elettrico. Si è altresì valutata la
metodologia del controllo applicata alla strumentazione utilizzata
e il risultato è stato più che soddisfacente, poiché si è
riscontrato che i controlli di collaudo delle macchine ricalcano
pressoché fedelmente i controlli che già oggi CVA richiede nelle
proprie specifiche tecniche di fornitura, avevo accennato che il
problema era quello di avere una certezza che i materiali,
essendoci una differenza di costo notevole, fossero effettivamente
corrispondenti alle specifiche che le gare richiedono.
L'ammontare complessivo delle trasferte (seconda domanda)
effettuate ad oggi si aggira intorno ai 60mila euro, il numero
esatto delle missioni ancora da effettuare non è prevedibile in
maniera precisa, ma si può pensare ragionevolmente che ormai le
verifiche siano state fatte, quindi dovrebbero essere poche
missioni per creare le premesse definitive per prendere una
decisione circa l'opportunità delle forniture provenienti da quel
Paese.
Per quanto riguarda la quarta domanda, CVA ha in programma un
significativo piano di investimenti che vuole sviluppare avendo
cura di acquisire macchine di elevata qualità a costi competitivi.
Per poter centrare questo obiettivo in un contesto di volatilità
dei ricavi, quali i prezzi di certificati verdi dell'energia, si è
ritenuto indispensabile acquisire informazioni dirette circa
potenziali fornitori che potrebbero affacciarsi sul mercato
europeo. Queste missioni all'esterno rappresentano quindi una
prassi adottata non solo da CVA, ma dalla gran parte delle società
che si riferiscono al materiale energetico: in questo caso siamo
andati per vedere la fornitura delle tubazioni, dei macchinari e
delle turbine, in altri casi, come quelli accennati dal collega,
ovvero missioni in Albania, in Romania, o altri Paesi, siamo andati
per prevedere in
joint venture
la costruzione di impianti,
tenuto conto che questi Paesi hanno una ricchezza importante di
acqua, ma non hanno ancora gli impianti idroelettrici attivati. La
Romania, ad esempio, ha una grande ricchezza di legname per le
biomasse e c'è la possibilità di realizzare delle centrali. Altri
Paesi invece stanno producendo molto nel fotovoltaico, ma sono
produzioni di alto livello, quindi c'è una differenziazione sempre
contando sulle energie alternative, perché sul nucleare c'è un
programma nazionale, con un suo iter che non coinvolge direttamente
le Regioni, né le partecipate.
Il comportamento di visionare e prendere atto delle possibili
evoluzioni nel mercato e soprattutto nella produzione è comune ad
altre imprese valdostane, quindi credo non sia immaginabile
soprattutto nei punti in cui mi è stato detto... e che credo potrà
essere raccontato nel dettaglio anche al collega... dove ci sono
queste aziende non credo possa essere configurato, pur allargando
la veduta sotto questo profilo, come un viaggio turistico, perché
sono in zone dove di turistico non c'è nulla. Sono zone dove è già
molto difficile ottenere il minimo di sostentamento, tenendo conto
che le abitudini alimentari dei cinesi non sono per il momento
mutuabili, né esportabili, quindi, sotto questo profilo, non ci
sono elementi tali da... e anche gli altri elementi che fanno parte
del turismo in Cina sono per il momento
off limits
. Non
credo quindi che si possa coinvolgere queste missioni con delle
perizie di altra natura che non siano quelle strettamente legate
alle tubazioni e alle turbine, alle macchine usate per la
produzione di energia elettrica. Adesso manterremo una notazione
molto stretta sulle visite che ancora dovranno essere fatte e
aggiorneremo il Consigliere quanto ai risultati, perché credo che,
al di là delle battute, sia significativo capire qual è il
risultato di questi investimenti, che è quello che interessa sotto
il profilo dell'investimento, e qual è la finalità di questi
viaggi, che è quella di far risparmiare nella realizzazione futura
di tali impianti.
Président
- La parole au Conseiller Secrétaire
Tibaldi.
Tibaldi (PdL)
- Giustamente, facendo parte di un contesto
globale, e la Valle d'Aosta ne fa parte, è buona norma guardarsi
intorno per vedere cosa fanno i vicini di casa e anche quelli più
lontani, quindi non è che abbiamo delle obiezioni di principio sul
fatto che si guardi, si cerchi di imparare e magari anche di
importare delle buone novità, dei marchingegni o delle opere di
intelletto che possono essere utili alla nostra comunità.
Fatta questa premessa, lei, Presidente, si è aiutato anche con
le naturali risposte che possono pervenire dal
management
di
CVA ai nostri quesiti, ma mi sono permesso anch'io di fare un
approfondimento ulteriore per capire in sostanza di cosa si tratta,
questi viaggi quale sbocco possono avere. Sono partito anche dalle
considerazioni che lei aveva fatto nel dicembre scorso, affermando
quello che lei oggi ha ribadito, che l'obiettivo è - siamo
d'accordo - se possibile mantenere uno
standard
di qualità e
sicurezza e anche di risparmiare qualche euro. Su questi concetti
siamo perfettamente d'accordo, ma quando sfogliamo un insieme di
slide
che ci sono giunte in merito a questi viaggi
effettuati in Cina, ci chiediamo se questi viaggi siano più
finalizzati a scopi produttivi o se si è trattato di una sorta di
riedizione dei viaggi di Marco Polo, per trovare l'
incipit
per riscrivere "Il Milione", non un milione di euro, "Il Milione"
come libro! Perché qui abbiamo delle cartine che fanno vedere dei
pellegrinaggi abbastanza intensi in terra cinese, con visite ad
impianti di produzione e poi, se vuole, le farò vedere... e dove si
fa riferimento ai quesiti che sono stati posti da noi e ai quali
lei ha cercato di dare una risposta. A parte gli itinerari che sono
interessanti, lei parla di qualità dei materiali, qui c'è la
cartella n. 9, sappiamo che dobbiamo garantire degli
standard
di sicurezza, perché chi lavora in questi impianti
deve essere tutelato e devono essere tutelati anche gli utenti, che
devono avere un servizio. La certificazione di garanzia di qualità,
che si estrinseca in mancanza di contrasti verso clienti e
fornitori, è rilasciata dalla municipalità cinese ogni tre anni, io
immagino che una garanzia di qualità debba essere rilasciata da un
organismo superiore, non da una municipalità cinese, perché il
municipio cinese, con tutto il rispetto per questa istituzione,
avrà una sua competenza, ma non penso che possa darci delle
garanzie che hanno un'affidabilità planetaria. Queste sono
slide
che arrivano a CVA, non me le sto inventando e questa
è una considerazione sulla qualità dei materiali. Se poi lei guarda
l'insieme di foto che qui sono allegate, si vede che le saldature
effettuate tra i diversi componenti metallici in acciaio sono
piuttosto grossolane, non so se CVA farebbe saldare in tale maniera
le tubature di casa! Senza entrare nel tecnico, perché non ne ho le
competenze, anche qui le foto che hanno scattato sono
significative. D'altronde il Presidente lo ha confermato... se non
hanno ancora acquistato niente, qualche dubbio pervade le loro
teste.
Sui prezzi concorrenziali, altro punto interessante, la cartella
24 ci dice che il risparmio previsto è di 7 milioni di euro; noi
diciamo che almeno a livello di cifre qualcosa in tasca lo teniamo,
ma sono forniture completamente diverse! Si legge che per la
totalità delle forniture appena descritte sul mercato europeo si
prevede una spesa di circa 22 milioni di euro per 16 gruppi e 6
giranti, sul mercato cinese di circa 15 milioni di euro, uno dice:
"bene, ne risparmio 7". Calma: i gruppi non sono più 16, ma 12, le
giranti non sono più 6, ma 3. È naturale che a fornitura di minore
entità corrisponda un prezzo di minore entità.
Credo che, quando si esaminano tutte le variabili... di quesiti
che effettivamente possono apparire e sono... il quarto che lei ha
detto... e ho apprezzato la sua ironia perché ci stava molto
bene... va bene, però su certe variabili CVA è una controllata, è
bene che si controlli un po' di più, Presidente, perché
effettivamente qui ci sono alcuni elementi che ci sollevano delle
perplessità ed enucleano delle contraddizioni. Se lei d'altronde
pensa che Cogne Acciai Speciali, che è un'altra industria di tutto
rispetto che abbiamo in Valle, qualche anno fa esportò
know
how
e tecnologia e in particolare acciai speciali in terra
cinese per realizzare un famoso ponte con i tiranti in acciaio, noi
adesso andiamo paradossalmente a comprare impianti di acciaio in
terra cinese. Non ce l'ho con i Cinesi, che hanno un PIL che
funziona ad un ordine annuo del 10%, anche se adesso sta calando,
10, 9, 8, le previsioni non sono più così rosee, ma sappiamo che
qualità e sicurezza non sono all'altezza del vecchio continente,
dove c'è un'attenzione molto superiore. Leggendo la scheda dei
prezzi, mi rendo conto che i risparmi ci sono, ma ci sono perché la
quantità ordinabile sarebbe inferiore.
Io allora prendo atto della sua buona volontà, Presidente, e
sono convinto che lei abbia un'ottima volontà nel far sì che CVA
utilizzi i criteri del buon senso, primo, nell'esplorazione dei
vari mercati e dei vari scenari che possono venderci tecnologia e
know how
, però è inimmaginabile che la nostra controllata
("nostra" perché CVA è un'azienda che sta dando del valore aggiunto
non indifferente al nostro bilancio e alla nostra comunità) non
inneschi delle vie che possono essere diseconomiche e che non siano
di buon esempio secondo quei canoni di gestione aziendale che qui
sinceramente, guardando queste cartelle, non mi è sembrato di
ravvisare.
La ringrazio per le risposte, questa seconda interpellanza è
un'ulteriore sottolineatura a quanto già dicemmo nel dicembre
scorso; Presidente, come dice un noto attore che ogni tanto compare
in televisione: "occhio vivo a quello che succede qui intorno",
perché ci piacerebbe che CVA rientrasse nei ranghi di una gestione
sobria, ordinata e soprattutto che tenga presente i canoni di
sicurezza, qualità ed efficienza di cui abbiamo parlato e siamo
convinti che lei sia quanto mai consapevole di quanto stiamo
dicendo.
