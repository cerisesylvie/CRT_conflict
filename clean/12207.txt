Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3102 del 6 febbraio 1992 - Resoconto
OGGETTO N. 3102/IX Piano di riparto dei finanziamenti
assegnati per l'anno 1992 agli enti gestori di asili nido in
applicazione della legge regionale 9 gennaio 1986, n. 3.Errore.
L'origine riferimento non è stata trovata.
Presidente
Do lettura della proposta di deliberazione
iscritta al punto 44 dell'ordine del giorno.
Deliberazione Il Consiglio
- vista la legge regionale 9 gennaio 1986, n. 3;
- visto il parere della V Commissione consiliare permanente;
delibera
1°) di approvare il sottoriportato piano di riparto dei
finanziamenti per l'anno 1992 da assegnare agli Enti gestori di
asili nido ai sensi della legge regionale 9 gennaio 1986, n. 3:
(... omissis ...)
2°) di dare atto che la relativa spesa ammontante a complessive
lire 4.440.000.000 (quattromiliardiquattrocentoquarantamillioni)
graverà sui seguenti capitoli e residui del bilancio di previsione
della Regione per l'anno 1992:
- n. 58420: Contributi ai comuni nelle spese di gestione di
asili nido;
- n. 58800: Contributi ai comuni sui fondi assegnati dallo Stato
per gli oneri derivanti dal trasferimento delle funzioni
amministrative già esercitate dall'ONMI;
- n. 58820: Contributi ai comuni sui fondi assegnati dallo Stato
quale concorso nelle spese di gestione, funzionamento e
manutenzione degli asili nido;
- n. 58480: Contributi ai comuni nelle spese di investimento per
gli asili nido;
3°) di stabilire che alla liquidazione dei finanziamenti
assegnati agli Enti interessati provveda la Giunta regionale ai
sensi degli articoli 36 e 38 della legge regionale 9 gennaio 1986,
n. 3;
4°) di fissare, come seguono, i criteri da applicare dagli Enti
gestori per la composizione di una quota mensile a carico dei
genitori o di chi ne fa le veci per partecipare alle spese di
frequenza dei bambini all'asilo nido, ai sensi dell'articolo 37
della legge regionale 9 gennaio 1986, n. 3;
A) è stabilita una quota fissa mensile di lire 70.000 con
esenzione temporanea per casi sociali eccezionali documentati dai
servizi sociali (la quota fissa mensile rimane invariata nel caso
in cui due o più bambini dello stesso nucleo familiare siano
iscritti al medesimo asilo nido);
B) alla quota fissa mensile si aggiunge una quota giornaliera
differenziata di effettiva frequenza all'asilo nido in base al
reddito complessivo dei genitori o di chi ne fa le veci e secondo
gli scaglioni di reddito di cui all'allegata tabella A;
C) il reddito complessivo è costituito dalla sommatoria dei
singoli redditi dei genitori o di chi ne fa le veci;
D) i singoli redditi dei genitori o di chi ne fa le veci sono
quelli, desumibili al mese di gennaio 1992, in base alla
dichiarazione dei redditi (mod. 740, mod. 101, mod. 201, eccetera)
presentata l'anno precedente, ovvero, in mancanza di questa, in
base all'ultima busta paga percepita e rapportata all'anno intero,
ovvero, in mancanza di questa, in base ad una autodichiarazione
sull'ammontare presunto del proprio reddito, per l'anno 1992,
effettuata dagli interessati con sottoscrizione autenticata ai
sensi dell'articolo 20 della legge 4 gennaio 1968, n. 15;
E) i redditi dei genitori o di chi ne fa le veci sono così
determinati:
a) redditi imponibili ai fini IRPEF lordi, al netto dei soli
contributi previdenziali ed assistenziali obbligatori, dell'imposta
locale sui redditi (ILOR) e delle spese sostenute per cure
mediche;
b) redditi esenti da IRPEF o assoggettati a ritenuta di imposta
alla fonte o ad imposta sostitutiva;
c) i redditi di lavoro dipendente o da pensione sono conteggiati
nella misura del 70 percento;
F) dal reddito complessivo viene detratta la somma di lire
2.000.000 per ogni figlio a carico oltre il primo;
G) per i monoredditi compresi nello scaglione di reddito da lire
14.000.001 a lire 21.000.000 di cui all'allegata tabella A la quota
gior-naliera di effettiva frequenza all'asilo nido viene ridotta
del 50 percento;
5°) di rinviare a successivi provvedimenti deliberativi della
Giunta regio-nale l'approvazione di maggiori spese derivanti
dall'eventuale amplia-mento degli asili nido di Aosta - Via Roma -
e di Pont-Saint-Martin e dalla eventuale sostituzione di personale
assente, durante l'anno 1992.
Tabella A (... omissis ...)
Presidente
Ha chiesto la parola l'Assessore alla sanità
ed assistenza sociale, Beneforti; ne ha facoltà.
Beneforti (DC) Credo che il provvedimento sia sufficientemente
chiaro. Si tratta di approvare il piano di riparto dei
finanziamenti per l'anno 1992 agli Enti gestori di asili nido, in
base alla legge n. 3 del 1986. Tale piano è stato concordato con
l'Associazione dei sindaci della Valle d'Aosta e con gli Enti
gestori degli asili nido.
Le spese di gestione ammontano a lire 4.300.000.000, mentre
quelle in conto capitale ammontano a lire 140.000.000. Nel capitolo
di bilancio, dove erano previsti 4.600.000.000, sono stati lasciati
300.000.000 per provvedere alle necessità dei due asili nido in
fase di ristrutturazione e di ampliamento, uno ad Aosta e l'altro a
Pont-Saint-Martin, e per pareggiare i bilanci dei comitati di
gestione, alcuni dei quali devono ancora presentare il rendiconto
del 1991.
Credo di non aver aggiungere altro, se non precisare che presso
l'Assessorato un gruppo di lavoro sta rivedendo la legge n. 3 del
1986, per apportarvi alcuni aggiornamenti che quanto prima saranno
portati all'attenzione delle Commissioni competenti e del Consiglio
regionale.
Presidente
Se nessuno chiede la parola, pongo in
votazione la proposta di deliberazione della quale abbiamo già dato
lettura.
Esito della votazione
Presenti, votanti e favorevoli: 30
Il Consiglio approva all'unanimità
