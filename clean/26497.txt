Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 291 del 31 ottobre 1972 - Resoconto
OGGETTO N. 291/72 - Adozione di provvedimenti tendenti a
limitare il diffondersi delle vipere. (Approvazione di
Mozione)
Savioz (P.C.I.)
- Beh, il problema, credo che siamo un
po' tutti a conoscenza di questo problema delle vipere in continuo
aumento e da quanto mi concerne, ho potuto vedere sulla Stampa
nazionale e anche estera su riviste specializzate di ecologia che
questo fenomeno non è un fenomeno soltanto nostro, ma purtroppo è
un fenomeno a carattere europeo. Per non uscire fuori dall'ambito
europeo ho visto anche una statistica ufficiale del Ministero della
Sanità e ho rilevato questi due dati che sono molto sintomatici:
nel 1969 ci sono stati 132 casi di morsicatura da questo rettile
che sono stati regolarmente ospitati negli ospedali; nel 1971 sono
già 265 i casi di morsicatura di vipera sempre ricoverati in
ospedale, poi ci sono tutti quelli che invece vengono curati così o
dai medici condotti o dai medici privati che sono un numero
abbastanza rilevante ma che comunque una statistica vera e propria
non c'è. Il rapido progresso, zone dove non c'erano vipere oggi ci
sono, zone dove questo rettile esisteva soltanto in pochi esemplari
oggi si sono moltiplicati. Il perché? Il perché è chiaro,
l'abbandono delle campagne, quando pensate soltanto all'abbandono
delle colture che abbiamo qui nelle immediate vicinanze di Aosta,
basta andare a Porossan, Arpuilles, Roisan e trovate una buona
parte della campagna che è abbandonata, troviamo dei casolari che
sono abbandonati e questo naturalmente è il ricettacolo migliore
per il moltiplicarsi dei topi. Altra lotta che è stata portata in
campo nazionale con dei risultati assolutamente negativi, non si
riesce a lottare contro i topi, sembrerà una cosa strana ma oggi
come oggi dalle statistiche che abbiamo si parla di avere, ognuno
di noi ha diritto di avere addirittura sette topi, ogni individuo.
Quindi la moltiplicazione di questo roditore, adesso ritorno ad
essere serio, la moltiplicazione di questo roditore a che cosa ha
portato? Ha portato automaticamente alla moltiplicazione delle
vipere perché la vipera è il primo nemico del topo, questo è
scientifico non è una cosa raccontata per fare del racconto. Quando
pensate che davanti all'Ospedale Mauriziano un bambino è stato
morsicato da una vipera è tutto detto Signori, badate la cosa non è
poi mica così semplice e da prendersi sottogamba. In Via Roma, in
un cortile di un condominio un bambino è stato morsicato da una
vipera, preso, portato all'ospedale, lo hanno salvato però ad
Aosta, non vi cito tutti gli altri casi che conosco, vi cito per
esempio quello di Valtournanche, un bambino che giocava davanti a
casa, nel "verger", è stato morsicato da una vipera, la madre è
intervenuta, il dottore è arrivato e le iniezioni sono state fatte.
Un'altra donna che stava tagliando del fieno con la falce messoria,
morsicata da una vipera anche quella, questi tre casi poi ce ne
sono degli altri e non è il caso di stare a elencarli tutti.
D'altra parte bisogna tenere conto che oltre all'aumento dei
roditori, vi è io dico la distruzione sistematica dei nemici della
vipera, in modo particolare non dimentichiamo che ce ne sono
diversi, la volpe è un nemico della vipera, la puzzola, la donnola,
l'aquila, la donnola che a sua volta è velenosa anche quella ma che
comunque è nemica della vipera, quindi sono tutti elementi che
vengono a mancare e quindi la vipera si trova in condizioni
favorevoli per lo sviluppo e per la sua propria azione. Quando
pensate che una coppia di vipere dà un minimo di dieci a un massimo
di 25 piccoli all'anno e che questi accidenti di piccoli viperini
sono autosufficienti fin dal momento in cui nascono, l'uovo esce,
immediatamente si schiude, immediatamente questo viperino ha il
veleno e subito cerca di mordere la madre tanto è vero che la
deposizione avviene sempre su un terreno in pendenza oppure su una
pietra in pendenza perché la madre teme i piccoli e li abbandona
immediatamente, non li guarda più, sono velenosissimi, qualcuno
pensa che la vipera piccola non sia velenosa, è più velenosa della
madre, piccola tutta piccola com'è ed è autosufficiente
immediatamente e quindi potete capire come sia facile il progresso
di questo accidenti di serpentello così velenoso.
D'altra parte si riscontrano con una possibilità di
ambientazione tremenda, pensate nel Circolo polare artico ci sono
delle vipere e ce ne sono nei tropici, quindi l'ambientazione è
completa e assoluta, gli unici posti dove ancora non ci sono le
vipere è la Sardegna perché non è mai stata importata. In
Inghilterra invece ci sono perché sono state importate
chissà come ma ci sono, perciò la cosa è molto difficile e
diventa veramente problematica, in Italia abbiamo quattro specie di
vipere, c'è la vipera cornuta, ci sono le altre qualità, però noi
per nostra fortuna la vipera più diffusa che c'è in Italia è il
marrasso. Il marrasso è la vipera che abbiamo noi nelle nostre
montagne, c'è nelle pianure, c'è un po' dappertutto mentre invece
c'è la cornuta che è nella parte carpatica e nella parte centrale,
e in certe zone dell'Italia centrale che è molto più rapida, il
veleno fa il suo circolo in circa 40 minuti mentre invece per noi
abbiamo tempo un'ora o due, possiamo ancora salvarci.
Perciò, poi ci sono la orsina e l'aspide che sono le più
tremende ma comunque da noi di queste ce ne sono pochissime in
poche zone della zona regione. Perciò ci siamo preoccupati di
questo fenomeno e pensiamo che la Regione potrebbe in qualche modo
vedere di intensificare la lotta contro questo scattante
serpentello pericoloso e provvedere a mettere in opera non so, noi
abbiamo posto il problema di stabilire un premio di 3.000 lire per
ogni vipera uccisa, si potrebbe interessare per questo le guardie
forestali, dare alle medesime la possibilità di compensare
immediatamente chi dovesse eventualmente far fuori questi micidiali
rettili e poi soprattutto bisognerebbe provvedere in Valle a
immettere della selvaggina che sia nemica di questo rettile.
Mi spiegava un momento fa il collega Macheda, siccome lui è
cacciatore e se ne intende di queste cose, ci sono le faraone
selvatiche che sono veramente il tipico e forse l'animale più
indicato per fare la lotta alle vipere perché la medesima si
nasconde nei cespugli e dai cespugli fa la caccia mentre invece per
esempio il falco, il falco sì è un nemico numero uno della vipera,
anche lui però voi sapete che a sua volta poi non guarda solo le
vipere guarda anche le galline, guarda anche tutti gli altri
uccelli, guarda anche tutte le altre cose quindi, comunque tutte
queste precauzioni sarebbe opportuno di prenderle e di vedere di
fare il lancio di questi animali nel modo migliore, nell'ambiente
più opportuno per riuscire a tamponare. Capirete che a un certo
punto se questo fenomeno comincia a divulgarsi in un certo modo si
porta un danno tremendo anche dal lato turistico, perché oggi come
oggi se voi quest'autunno, io ho avuto occasione diverse volte di
andare in giro per i boschi per questioni mie personali e ho
incontrato una serie di persone, anzi il 99% tutti con gli stivali,
tutti bardati di stivali:
"Ma come mai gli stivali?"
ho
chiesto a qualcuno.
"Ma già, e le vipere!"
, insomma c'è un
po' la psicosi delle vipere forse più di quello che veramente il
pericolo sussiste però la verità che se non provvediamo a prendere
dei provvedimenti per tranquillizzare l'opinione pubblica ne avremo
un danno dal lato turistico, questo è indubbio. Oltre a tutto poi
c'è il pericolo delle persone che possono essere morsicate e
purtroppo in certi casi possono anche perdere la vita, perché basta
che uno sia malato di cuore e non si salva più, basta che venga
morsicato sul viso e non c'è più niente da fare signori! Quindi la
cosa è molto più grave di quello che eventualmente possiamo
pensare, quindi io non so se la Giunta vorrà recepire questa nostra
mozione, se il Consiglio è d'accordo di votarla, ma penso che
sarebbe una cosa utile sotto tutti i punti di vista.
Bordon (D.C.)
- Io ho poco da dire in confronto a quanto
ha detto con tanta esperienza l'amico Savioz, mi permetterò di
fargli omaggio di questo foglio che potrebbe anche servirgli ma in
fondo, in fondo qui è una pagina di un giornale svizzero che
condivide in pieno quello che ha detto l'amico Savioz perché
effettivamente, lo dicevamo prima in sordina con l'amico Quaizier,
si può anche essere ossessionati da queste vipere specialmente se
in gioventù uno ha già corso il pericolo di essere morsicato come è
accaduto a qualcheduno di nostra conoscenza, quindi se è proprio
un'ossessione il pensare che si possa avere avuto dei casi di
avvelenamento per vipera alle porte di Aosta come giustamente hai
citato tu, è veramente preoccupante. Quindi per quanto concerne io
sono favorevole, naturalmente qui c'è una pagina di un giornale, un
giornale svizzero, che però richiama l'attenzione su alcune
considerazioni che mi sembrano degne di nota specialmente per
quanto concerne o possa concernere la liquidazione di queste
vipere, del pagamento di queste vipere perché dice qui:
"Le
danger est réel et la presse a dû lancer une campagne d'information
pour limiter les accidents, elle décrit les serpents venimeux,
leurs habitudes, leurs toxicités etc.".
On cherche évidemment aussi à se débarrasser de ces serpents.
Les ingénieuses méthodes employées jusqu'ici ont dû être
abandonnées. La première... consistait en encourager la chasse aux
serpents en donnant un prime que ici est de 250 lires mais ici n'a
pas d'importance, moi je discute pas sull'importo, sull'ammontare,
mais plutôt il sera, il pourra y être de la méchanceté ici dedans,
n'oublions-le jamais parce que bien des fois la presse étrangère
critique très facilement ce que il advient en Italie et en d'autres
pays aussi et alors il dit en certains moments:
"mais on s'est
vite aperçus que les paysans"
- je saute une parole qui
m'intéresse pas -
"les familles fécondées pour pouvoir ensuite
tuer les petits animaux",
c'est-à-dire ont été presque arrivés
à un élevage de ces vipères, alors nous pensons de pas arriver à un
excès mais il faut faire quelque chose quand même.
Naturellement il faut ajouter que d'autres n'exitèrent pas à
faire des élevages de vipères, dont ils portaient ensuite les
dépouilles à la mairie pour les primes. Voilà que moi je disais si
demain on devra faire ceci, il faudra faire bien attention sur la
façon, sur la méthode pour 3.000 lires, parce que on ne devrait pas
en faire une spéculation quand même, d'ailleurs ici la motion dit
tout et très clairement, parle aussi des animaux qu'on devrait
mettre etc., et ici aussi on parle beaucoup d'animaux qui
pourraient être utiles, mais entre les autres choses ils disaient
que l'ennemi continue à s'accrocher le porc-épic, ils avaient
cherché d'emporter des porc-épics de la Yougoslavie, un certain
nombre ils en avaient portés, naturellement je lis ici parce que
autrement Macheda il se la prendra avec moi comme chasseur, il dit:
"mais cette deuxième tentative s'est donc solidifiée par un...
et les vipères courent toujours. Les italiens ne... pas les dindes
qu'avec leur bec pointu sont capables de piquer les serpents à mort
et qui ne sont pas menacés..."
alors des dindes comme vous avez
dit, mais la chose plus grave c'est que à un certain moment en
mettant certains animaux qui pourraient combattre les vipères, ils
sont chassés et tués par les chasseurs. Alors vous voyez que ce
n'est pas possible de mettre par exemple là, vous dites faraone
selvatiche, pensate un pò che razza di caccia ne verrebbe fuori e
quindi bisognerà studiare anche questo.
Noi siamo d'accordissimo su questo, naturalmente studiare molto
bene il sistema per la liquidazione di questi danni perché non ne
venga fuori una speculazione come è già accaduto.
Manganoni (P.C.I.)
- Io volevo citarvi dei fatti. Nella
zona di Pleod qui nella collina, non vi erano vipere ma vi erano
serpi, serpi d'acqua, in quella zona da parte di privati sono stati
lanciati dei ricci l'anno scorso, quest'anno in quella zona dove
gli abitanti tutti gli anni vedevano non vipere, bisce, quest'anno
non ne hanno viste.
Mi è stato riferito da abitanti che abitano nella zona di Senin
e di Sorreley dove vi è la strada nuova che congiunge Senin a
Sorreley, negli anni passati vi era un mucchio di sempre di bisce
d'acqua, ma vedevi bisce un po' dappertutto. Lì non sanno perché,
si vede che qualcuno ha lanciato dei ricci, ebbene non vedono più
bisce, quindi secondo me il fatto dei ricci e io non penso che i
cacciatori ammazzino tanti ricci anche per una ragione che il
riccio per lo più esce di notte e i cacciatori di notte io penso
che dormano, allora il fatto del lancio dei ricci che dovrebbe
avvenire naturalmente a spese della Regione, serve, però c'è un
fatto che il riccio non vive in alto e la vipera, se è vero che la
vipera sta scendendo è arrivata fino alle porte di Aosta, ma in
genere la vipera abita, il suo ambiente naturale è oltre gli
800-1000 metri e oltre i 1000 metri il riccio difficilmente supera
il periodo invernale. Allora mentre nelle zone basse con un lancio
direi massiccio di ricci si potrebbe eliminare questo pericolo,
nelle zone alte il riccio non vive.
Ora, dicevano delle galline faraone, però citava Bordon il
pericolo che queste vengono distrutte, comunque dico un tentativo
delle galline faraone selvatiche, delle faraone selvatiche lo si
può fare anche facendo un appello alla coscienza dei cacciatori che
non sparino a quelle bestie. Comunque io dico, noi dobbiamo fare
qualche cosa, dobbiamo fare non so, non è che diamo l'esempio
perché il fatto di premiare coloro che portano le vipere uccise non
è, è già avvenuto altrove, ha dato dei risultati, bé è un certo
numero di vipere che si eliminano, comunque il sistema migliore
sarebbe quello del lancio degli animali che distruggono.
Andrione (U.V.)
- Il lancio degli animali... basta che le
leggi sulla caccia siano... e che le specie protette...
Montesano (P.S.D.I.)
- La parola al Consigliere
Andrione.
Andrione (U.V.)
- Sparano, già credo bene che non ce ne
siano più! L'astore che noi normalmente chiamiamo sempre sotto il
nome generico di "motzet" e il granduca, il granduca francese, il
gufo, che sono specie protette, basterebbe che il Comitato
Caccia... quelle specie, che le vipere diminuiscono.
Personalmente ho visto da Pila, vicino alla casa della Signora
Chanoux, in un'ora e mezzo un astore portare dodici vipere ai suoi
piccoli, dodici in un'ora e mezzo, lì si vede, lo si vede volare
con la striscia che pende, è una cosa che abbiamo visto tutti.
Quindi il Comitato Caccia...
Macheda
(P.C.I.)
- ...che sono degli assassini e
dei micidiali... io questo modesto mio parere non la vedo così...
di faraona, Bordon diceva che i cacciatori magari fanno fuori, io
non escludo, può darsi anche questo, però il Comitato Caccia a
ragione può mettere non so un articolo di legge che il cacciatore,
che viene preso perché uccide una faraona vede ritirato il porto
d'armi con 200-300 mila lire di ammenda, vedrà che il secondo non
andrà più a sparare a questa faraona o questo uccello che è utile
per l'umanità. Io qui ho finito e non mi voglio più prolungare.
Montesano (P.S.D.I.)
- Altri che chiedono la parola?
Allora prima l'Assessore Benzo...
Benzo
(D.P.)
- Per quanto riguarda questo problema
mi pare che le illustrazioni che ne hanno fatto i Consiglieri
regionali siano state molto profonde. Il fenomeno grave che
preoccupa sia quello della difesa dell'ambiente, sia quello della
Sanità pubblica logicamente non ha trovato insensibile la Giunta
per quanto riguarda questo particolare settore, logicamente
dobbiamo preoccuparci di prendere dei provvedimenti idonei non solo
per salvaguardare la salute dei nostri cittadini a posteriori ma
preventivamente trovare dei mezzi idonei quanto meno limitare se
non del tutto scomparire un fenomeno così pericoloso.
La Giunta però mentre concorda sulla immissione, il
potenziamento diciamo di lancio di animali distruttori di questi
rettili, per questo poi direi all'Assessore all'Agricoltura in
merito di dire il suo parere, non riterrebbe opportuno intervenire
mediante un premio proprio per le ragioni che sono state
sottolineate dal Consigliere Bordon nella lettura di questo testo
svizzero. Non vorremmo creare o favorire noi stessi proprio
l'incentivazione di questi allevamenti di vipere per poter accedere
poi al premio stesso, quindi saremmo dell'avvisto di iniziare una
serie di provvedimenti anche massicci da un punto di vista
regionale con l'Assessorato all'Agricoltura ecc. nel settore della
difesa naturale direi così di questo pericoloso rettile, ma non di
intervenire mediante erogazione di un contributo per la caccia al
rettile stesso.
Montesano (P.S.D.I.)
- La parola all'Assessore Lustrissy.
Rinuncia. Allora chiudiamo la discussione, se c'è l'Assessore
all'Agricoltura che vuol dire qualcosa al riguardo come
Assessorato, congiuntamente a quello della Sanità interessato alla
mozione. La parola all'Assessore Maquignaz.
Maquignaz (D.C.)
- Mi pare però che il problema di fondo
sia un po' quello che è stato toccato, cioè perché succede questo
fenomeno? È dovuto naturalmente all'abbandono dell'attività
agricola, questa è la base ed è il motivo ed anche la distruzione
dei rapaci.
Ora se potremo mandare avanti quel provvedimento che abbiamo
già, di cui ne abbiamo già parlato, cioè di venire incontro con un
premio agli agricoltori per mantenere ancora l'attività agricola, a
mio avviso sarà certamente l'intervento molto più efficace di
quello del piccolo premio a chi cattura le vipere perché? Io ho qui
sotto mano un piccolo opuscolo dell'Istituto Erpetologico Italiano
centro di studi e ricerche di Verona dove sono indicati i vari
metodi di lotta, cioè la lotta meccanica, la lotta chimica, la
lotta biologica dove però mi pare che c'è una critica per tutti
questi metodi in quanto che nessuno ha dato un risultato
efficace.
Per quanto riguarda il premio vorrei solo leggere quanto dice a
proposito dei premi: "I premi o meglio le taglie poste sulla testa
delle vipere vengono elargiti da amministrazioni provinciali,
Camere di Commercio, Enti turistici, in modo indipendente gli uni
dagli altri, qualche Provincia offre 2.000 e qualche altra 300 lire
per ogni vipera uccisa.
Si hanno così contrabbandi di vipere uccise in un luogo e
presentate nella provincia in cui il premio è più alto. Inoltre
nelle zone ove il premio è elevato sono stati scoperti razionali
abusivi allevamenti di vipere che procuravano discreti introiti.
Quindi il fatto del premio a mio avviso è qui, si parla di
esperienze fatte. È chiaro che se noi mettiamo 3.000, 4.000 o 5.000
può invogliare anche a fare tutta una attività di allevamento per
questo premio che potrebbe essere anche abbastanza remunerativo,
però mi pare che c'è un fatto ancora molto più pericoloso, il
premio in denaro poi può essere un incentivo per i ragazzi che
raramente sanno vedere con obiettività il pericolo per il fatto che
c'è questo premio, i ragazzi vanno in cerca delle vipere e quindi
aumentiamo il pericolo invece di diminuirlo, Questo sono
osservazioni fatte da chi ha già esperimentato questo metodo di
lotta.
Il secondo tipo di lotta è quello chimico, consiste nel
cospargere il terreno di sostanze chimiche per lo più di origine
catramosa, fortunatamente questo tipo di lotta è stato pochissimo
usato perché reca un danno gravissimo ai terreni su cui viene
attuato, quindi più pericoloso ancora del primo.
Rimane l'ultima alternativa cioè quella della lotta biologica
attraverso naturalmente il lancio di animali però è chiaro che
quando io vedo nella mozione che si parla di falchi non sarei
d'accordo, perché il falco sappiamo che è pericolosissimo anche per
le galline, perché non cerca come si diceva prima le vipere ma
bensì gli animali più grossi. Quindi direi che saremmo d'accordo
come diceva l'Assessore Benzo di cercare di propagandare questo
ultimo tipo di lotta cioè quello del lancio degli animali che
distruggono le vipere, sarei anche d'accordo di fare un'attività
propaganda, cioè perché non possiamo anche noi fare un piccolo
opuscolo e darlo in mano a tutta la popolazione proprio per la
difesa del morso della vipera? Qui ci sono delle istruzioni, degli
accorgimenti che sono molto utili a mio avviso, quindi fare questa
azione di diffusione dei mezzi per combattere il morso della vipera
ed evitare il morso della vipera a mio avviso può essere utile e
nello stesso tempo naturalmente noi dovremmo vedere anche
attraverso contatti con il Comitato della Caccia per vedere se è
possibile fare questi lanci. Per la questione invece del premio
effettivamente io avrei parecchi dubbi perché ritengo che può
essere anche pericoloso e possiamo provocare noi stessi delle
piccole speculazioni su questo e anche dei pericoli per i ragazzi
che possono intraprendere questa cattura e naturalmente aumentino
il rischio anziché diminuirlo.
Quindi d'accordo per la seconda parte della mozione e invece
abbiamo dei dubbi per quanto riguarda la prima parte.
Savioz (P.C.I.)
- Vorrei soltanto dire due parole perché
ne abbiamo già parlato abbastanza. Noi non è che poniamo il
problema di principio del sine... per la questione del premio
intendiamoci bene. Noi pensavamo che il premio potesse essere utile
e io rifacevo a quello che era stato fatto cinquant'anni o
cent'anni fa nei confronti delle guardie del Parco Nazionale del
Gran Paradiso che avevano un determinato premio da parte
dell'allora Casa Reale per inconvenienti di questo genere, non per
le vipere, ma anche per altri animali.
Quindi rifacendomi alle esperienze di un mio zio che era
guardiacaccia pensavo che questo potesse essere utile, però se
questo dovesse creare degli inconvenienti come sono stati lamentati
da altri che li hanno esperimentati, noi non poniamo ripeto questa
questione come una questione di principio, quello che invece
poniamo con una certa energia è proprio la seconda parte, io vorrei
Assessore che non fosse limitato a propagandare la divulgazione dei
nemici della vipera ma che la Regione ne prendesse l'onere e la
responsabilità perché si faccia sul serio e si faccia con una certa
tempestività e come numero abbastanza rilevante. Ma io insisterei
molto, vabbeh teniamo conto che il cosiddetto "motzet" mangia le
galline è vero, mi ricordo quando le mangiava a casa mia a Pondel,
ma è un nemico tremendo delle vipere, quindi se non altro
bisognerebbe impedire che questo esemplare continuasse a essere
preso dai cacciatori e qui bisogna vedere proprio queste cose,
dobbiamo vederle in due sensi: vedere di impedire la cacciagione
sui nemici delle vipere tipo "motzet" ecc. e vedere di incrementare
invece quella che è la faraona, quello che è il riccio che sono i
nemici più importanti e qui però bisogna provvedere anche al fatto
dei cacciatori, perché ormai hanno preso l'abitudine di cacciare
qualunque cosa, qualunque movimento vedono, il povero diavolo a
Ozein ultimamente andava a cavallo ha preso una impallinata
tremenda, andava a cavallo su un mulo quindi è tutto detto insomma!
E poi non andiamo a vedere le altre cose più tristi ancora che ci
hanno toccato da vicino, perciò io pregherei Assessore, di prendere
la cosa con una certa energia e penso che lei senz'altro lo farà e
poi se eventualmente possiamo essere d'aiuto per qualche cosa, ci
teniamo a sua disposizione.
Montesano (P.S.D.I.)
- Allora giunti a questo punto
bisognerebbe modificare opportunamente la mozione per poterla
presentare al voto del Consiglio. Io avevo proposto, cioè avevo
scritto due parole qui che io sottopongo all'attenzione del
Consiglio
"Delibero di invitare la Giunta regionale a voler
studiare ed attuare i più idonei provvedimenti per una lotta, la
più efficace possibile, contro il difendersi dei viperidi".
Sì,
allora scusate se intervengo per un minuto solo. C'è qui al punto 2
un invito a lanciare delle faraone selvatiche, ora io devo, per
esperienza mia personale di cacciatore, devo dire che le vipere in
gran parte stanno scendendo sì a Valle, ma in gran parte vivono al
disopra di una certa altitudine, vivono cioè nella montagna che al
disopra della vegetazione arborea dove la gallina faraona non può
resistere, non può, è una selvatica che sta in pianura o nella
bassa collina, quindi però io non indicherei, l'unico animale che è
idoneo effettivamente a combattere la vipera è il riccio, il riccio
per ragioni di immunità, cioè il riccio, il cinghiale, il maiale
anche domestico e l'istrice, hanno una composizione sanguigna
ematica la quale dà l'immunità al morso di vipera, ecco la ragione
per cui...
(voci)
...allora anche il riccio non vive al
disopra di quelle altitudini cosicché io mi terrei in un invito
generico da dare alla Giunta, all'Assessorato all'agricoltura, alla
sanità per vedere quali provvedimenti prendere anche nell'ambito di
una lotta completa per questo problema che il Consigliere Savioz ha
proposto al Consiglio.
Comunque il Consiglio è padrone di votare come crede, qualsiasi
forma, io propongo quella.
Consigliere Manganoni.
Manganoni (P.C.I.)
- L'intervento dell'Assessore
all'agricoltura, non è che, per me non è molto soddisfacente e le
spiego perché dice "mezzi per combattere il morso della vipera",
questo è utile ma non è sufficiente, perché noi non dobbiamo
solamente trovare i sistemi per difendersi dal morso della vipera,
noi dobbiamo distruggerla o almeno fare il possibile per evitare il
diffondersi e il riprodursi della vipera perché la gente con la
psicosi che c'è oggi lo sanno tutti che con la puntura anti-vipera
in tasca si fa la puntura e non si muore subito e si fa in tempo ad
andare all'ospedale, questo lo sanno un po' tutti e tanta gente che
va in montagna ce l'ha già l'anti-vipera, ma il problema, questo
indubbiamente serve, il problema di fondo non è quello, il problema
di fondo è di evitare, perché mettiamoci bene in testa questo, non
so se voi parlerete con i turisti, ho trovato dei turisti che hanno
il terrore della vipera, anche della gente di qua oltre i turisti,
quindi rendiamoci conto del danno enorme che questo reca al turismo
e poi al pericolo che costituisce. Quindi riprendendo quanto dicevo
prima che non è sufficiente diffondere, far conoscere alla gente
come ci si difende, bisogna trovare dei sistemi per
distruggerla.
Allora la proposta che faceva il Presidente io mi permetto di
farle presente questo, guardi che la vipera vive anche al disopra
della vegetazione arborea, ma la vipera è arrivata ad Aosta...
(Montesano:
sì sì lo so) ... lei delle vipere ne trova,
normalmente al disopra dei 1000 metri non al disopra della
vegetazione, anche al disopra della vegetazione arborea perché vive
in cima alle nostre montagne, vive dappertutto la vipera anche a
3000 metri vive la vipera però, vive anche più in basso, allora
l'azione dei ricci innanzitutto i ricci vivranno fino ai 7-800
metri, dipende le zone soleggiate o meno comunque in quella zona lì
l'azione del riccio, bé sarebbe già ottima no? E la questione della
faraona va ben se ne è discusso.
Ora io direi, bisogna che l'impegno non sia solamente quello
utile che dice l'Assessore di diffondere opuscoli ecc., benissimo
questo ma non è sufficiente, bisogna metter giù questi animali che
combattono la vipera perché sennò noi faremmo una bella propaganda
però le vipere continuano ad aumentare in un modo preoccupante. Io
sempre per non farvi perdere tempo, ma qui vi è l'aumento delle
vipere che interessa più di 3.200 comuni quasi tutti montani e
osservate che qui il giornale dei cacciatori che scrive, quindi è
una cosa allarmante allora bisogna combattere, cioè cercare di
distruggerla non solo di difendersi dal morso mi spiego, quello va
bene ma non basta, ecco perché noi insistiamo sul punto 2. Va bè
noi abbiamo detto ricci, falchi, faraone selvatiche ecc., la
questione dei falchi è un altro problema, il falco non cresce in
cattività, quindi non è che noi, che la Regione può acquistare dei
falchi e lanciarli in Valle d'Aosta, perché dove trova i falchi?
Mentre invece i ricci sì, le faraone esaminate, però a mio parere
dobbiamo fare qualche cosa per distruggerla.
Allora io sarei del parere di aggiungere quanto ha detto il
Presidente perfettamente... però lasciare il punto 2, cioè nel
senso che si faccia qualcosa di concreto già questa primavera. Non
so, io vi faccio un esempio: cosa costa una copia di ricci? Penso
che con 6-7000 lire, non so, anche meno si prenda, se noi spendiamo
non so mezzo milione che poi sono delle inezie e lanciamo non so
alcune migliaia di ricci nella Valle, nel fondo Valle è una spesa
poi irrisoria per la Regione, ebbene cominciamo a vederne gli
effetti, non è vero?
Non è l'ammontare minimo e il riccio c'è meno pericolo che venga
ammazzato dal cacciatore perché ve l'ho detto prima, mentre la
faraona può costituire, quando è in montagna, al riccio no perché
esce, dicevo prima, particolarmente di notte, in genere il riccio
sta rintanato di giorno, allora non potrebbe fare questo esempio,
stanziare mezzo milione, un milione e cominciamo questa primavera
no? Se ordinano i ricci adesso bisogna provvedere in tempo e li si
lancino non so nel fondo Valle e in tutta la Valle? Con una spesa
irrisoria cominciamo a vedere qualche cosa no, cosa ne dice
l'Assessore? Io faccio un esempio pratico, poi le faraone
esaminatele, d'accordo, con l'associazione dei cacciatori per
evitare che i cacciatori le facciano fuori questo è indubbio, ma
cominciamo a fare qualche cosa di concreto anche se poi la
questione dei ricci non risolverà tutto sarà poi non so 1 milione o
mezzo milione che... non è poi... ne sprechiamo tanto di denaro qua
no?
Maquignaz (D.P.)
- Direi che se la formulazione che aveva
avanzato il Presidente del Consiglio sembra un po' generica e dà
quella sensazione che noi votiamo e poi non facciamo niente, direi
che potremmo passare anche a una formulazione più concreta, più
precisa cioè lasciamo come primo punto provvedere nella Valle al
lancio di animali che distruggono i rettili anziché secondo lo
passiamo al primo punto. Secondo di propagandare o divulgare come
si vuole mezzi per la difesa del morso della vipera, quindi sia
combattere la diffusione della vipera al primo punto e cercare
invece di informare per quanto riguarda i mezzi per la difesa dal
morso, se noi vogliamo possiamo passare anche a questa formulazione
qua.
Montesano (P.S.D.I.)
- Va bene, d'accordo. Allora
chiudiamo questa discussione perché siamo tutti d'accordo e si
accoglie la formulazione del punto secondo letto dall'Assessore
Maquignaz, io prego di rileggerlo per poterlo scrivere.
Maquignaz (D.P.)
- ...oppure di diffondere non so come
vogliamo metterlo, i mezzi per la difesa dal morso della vipera
come secondo punto.
Montesano (P.S.D.I.)
- Allora metto ai voti la mozione
così emendata: chi è favorevole alzi la mano. Contrari? Astenuti?
il Consiglio approva.
Si passa al punto, all'oggetto 27.
