Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1504 del 18 ottobre 1990 - Resoconto
OGGETTO N. 1504/IX - Concessione di contributi straordinari
ad associazioni e gruppi culturali, non riconosciuti con legge
regionale, per l’espletamento delle loro attività
nell’anno 1990.
Presidente - Do lettura del testo della delibera:
Il Consiglio delibera
1) di approvare la concessione alle associazioni ed ai gruppi
culturali sottoelencati della somma a fianco di ognuno indicata a
titolo di contributo straordinario per lo svolgimento
dell’attività per l’anno 1990;
2) di impegnare e liquidare la spesa di L. 113.000.000
(centotredicimilioni) con imputazione della stessa al capitolo
46250 del bilancio preventivo della Regione per
l’anno 1990 ("Contributi straordinari ad enti ed
associazioni culturali ed educative per manifestazioni ed
iniziative culturali e scientifiche"), che presenta la necessaria
disponibilità;
3) di ordinare l’emissione dei relativi mandati
di pagamento con le modalità di cui all’articolo 59
della legge regionale 27 dicembre 1989, n. 90, specificando che i
contributi sopracitati non sono assoggettati alla ritenuta
d’acconto del 4% prevista dal DPR n. 600 del 29
settembre 1973 ad eccezione di quelli concessi
all’lstituto di Danza Classica Mireille Roche e al
Gruppo Beat 87.
Presidente
- Ha chiesto di parlare
l’Assessore alla Pubblica Istruzione Rusci, ne ha
facoltà.
Rusci (PRI)
- Abbiamo preferito sottoporre
all’approvazione del Consiglio direttamente questo
atto deliberativo, tenendo conto che dei 33 contributi che
eroghiamo alle associazioni e ai gruppi culturali la gran
maggioranza supera il contributo del milione e mezzo.
Presidente
- E’ aperta la discussione.
Ha chiesto di parlare il Consigliere Viérin, ne ha facoltà.
Viérin (UV)
- Je veux d’abord demander une
précision à l’Assesseur. On avait fixé
l’échéance du 28 février 1990 pour la présentation
des requêtes de subvention pour l’année 1990. Par
ailleurs, on avait précisé, dans la communication adressée aux
Présidents des différentes associations culturelles au mois de
décembre 1989, que les demandes qui ne parviendront pas dans le
délai susmentionné (c’est-à-dire le 28 février 1990)
ne seront pas prises en considération. Je voudrais savoir si,
entre-temps il y a eu dérogation à cette disposition et, dans
l’affirmative, quelles en sont les raisons.
Enfin, si je peux comprendre le souci de
l’Assesseur de soumettre au Conseil cette
proposition de répartition, force n’est de constater
le retard dans l’attribution de ces subventions.
S’agissant de subventions pour
l’année 1990, elles ne seront pas disponibles avant
la fin de l’année. Ce qui, dans certaines
situations, ne manquera pas de créer des difficultés au
fonctionnement des associations.
Presidente
- Ha chiesto di parlare
l’Assessore alla Pubblica Istruzione Rusci, ne ha
facoltà.
Rusci (PRI)
- Mi risulta che ci sia stata una richiesta
arrivata successivamente, ed è quella relativa al CAI, al quale
eroghiamo L. 1.500.000 per attività bibliofile (hanno una
biblioteca estremamente specializzata
sull’argomento), ma proprio perchè
l’atto era sottoposto direttamente
all’approvazione del Consiglio, ho ritenuto di poter
derogare a questa disposizione che non mi pareva perentoria ma
indicativa nella buona sostanza.
Sul discorso dei ritardi rimane da dire che è un atto
amministrativo che ho trovato pronto in Assessorato; i tempi
consiliari, se intendevamo - come credo, e sulla quale cosa ha
convenuto anche il Consigliere Viérin - per sottoporle
all’approvazione del Consiglio regionale per le
dichiarazioni fatte in precedenza, sono stati questi.
Presidente
- Ha chiesto di parlare il Consigliere Voyat,
ne ha facoltà.
Voyat (UV)
- Solo una piccola segnalazione: al punto 22
della pagina 4 è scritto:
Bordet Paolo, Châtillon-Saint
Victor,
credo sia un errore.
Presidente
- Pongo in votazione la delibera in
oggetto.
Esito della votazione:
Presenti, votanti e favorevoli: 28
Il Consiglio approva all’unanimità.
***
