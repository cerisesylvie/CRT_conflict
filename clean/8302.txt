Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2783 del 22 aprile 1987 - Resoconto
OGGETTO N. 2783/VIII - REPERIMENTO DI UN'AREA IDONEA PER LA
COSTRUZIONE IN AOSTA DI UN NUOVO CENTRO OPERATIVO DEL SERVIZIO
POSTALE. (Interpellanza).
PRESIDENTE
: Do lettura dell'interpellanza presentata dai
Consiglieri Mafrica e Sandri:
Interpellanza
Ricordato che la legge 10 febbraio 1982, n. 39 ha autorizzato un
programma di costruzione di Centri Operativi del movimento postale
che prevede la realizzazione di 16 centri in diverse città, tra cui
Aosta;
Constatato che l'attuale ubicazione dei servizi di movimento
postale, per la ripartizione ed il recapito della corrispondenza da
e per Aosta, è gravemente insufficiente per carenza di spazio,
scarsissima funzionalità, mancanza dei necessari requisiti igienici
e di sicurezza;
Verificato che l'edificio patrimoniale di via Ribitel manca di
adeguate zone per il carico e lo scarico degli effetti postali,
nonchè di un'area sufficiente al posteggio degli automezzi;
Sottolineato che l'attuale anomala collocazione dei servizi di
movimento postale in due diverse sedi (via Ribitel e via Battisti)
è fonte di rilevanti disservizi a scapito dell'utenza, in
particolare per quanto riguarda i tempi di ripartizione della
corrispondenza per la città di Aosta, che subiscono un conseguente
prolungamento;
Considerato che nella sede centrale delle Poste devono essere
collocati nuovi servizi (pubblitex) e che gli attuali tradizionali
servizi di bancoposta dovranno essere radicalmente trasformati, con
la creazione dell'Ufficio Postale Elettronico;
Ritenuto che lo sviluppo ed il miglioramento dei servizi
postali nella città di Aosta, con riflessi positivi nell'intera
Regione, possano realizzarsi attraverso l'edificazione di un Centro
Operativo possibilmente vicino alla rete ferroviaria che accolga la
sezione per la ripartizione ed il recapito della corrispondenza, il
settore delle codificatrici, la sezione pacchi, i servizi di carico
e scarico degli effetti postali;
i sottoscritti Consiglieri regionali
Interpellano
il Presidente della Giunta per conoscere:
1)
se sono già avvenuti contatti con i responsabili
centrali e periferici dell'Amministrazione delle Poste e Telegrafi
e con quali esiti;
2)
quali sono gli intendimenti della Giunta regionale
in ordine al problema del reperimento di un'area idonea per la
costruzione di un nuovo Centro Operativo del servizio postale nella
città di Aosta.
PRESIDENTE
: Ha chiesto di illustrare l'interpellanza il
Consigliere Mafrica, ne ha facoltà.
MAFRICA (P.C.I.):
Con questa interpellanza, presentata
assieme al Consigliere Sandri, intendiamo risollevare un problema
di cui si era già discusso in precedenza in questo Consiglio; mi
pare che nel 1983 se ne fosse già parlato.
In cosa consiste la situazione? C'è una legge del 1982 che ha
autorizzato la costruzione di centri operativi di movimento postale
e, fra i centri previsti, vi è anche quello di Aosta. Sono
trascorsi dal 1982 quasi cinque anni e non è stato possibile dare
soluzione al problema, perchè non è stata trovata un'area idonea in
cui collocare questo centro di movimento postale. Nel frattempo la
situazione per i lavoratori delle poste, e conseguentemente per i
cittadini, che vedono il servizio in difficoltà per la dislocazione
attuale del movimento postale, è molto grave. Il movimento postale
opera su due sedi, una in via Ribitel, l'altra in via Battisti, e,
complessivamente, in queste sedi non ci sono spazi adeguati,
mancano strutture adatte; per esempio, non sono possibili i
movimenti di carico e scarico in modo agevole, nè parcheggi
adeguati. Si tratterebbe di trovare una soluzione completamente
nuova visto che la legge del 1982 permette di avere dei
finanziamenti.
La cosa è ancora più importante in quanto è nei programmi delle
Poste un lavoro di ammodernamento, cioè dovrebbero essere
trasformati i servizi di bancoposta con un ufficio postale
elettronico e dovrebbero essere installati nuovi servizi. Tutto
ciò, ovviamente, non è possibile in sedi che già hanno una scarsa
funzionalità.
Per queste ragioni, per avere come risultato un miglioramento
del servizio postale, soprattutto per la città, di Aosta, in quanto
lo smistamento della posta per Aosta avviene in pratica in due
fasi, per avere migliori condizioni di lavoro per i postali,
interpelliamo la Giunta per sapere se sono già avvenuti incontri
con i responsabili centrali e periferici dell'Amministrazione delle
Poste e per sapere se la Giunta ha formulato delle proposte per ciò
che riguarda l'area del centro operativo del servizio postale, in
modo da arrivare a soluzione in tempi ragionevoli a questo
problema, che ha la sua importanza.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN (U.V.):
En effet, ce que vient de dire M.
Mafrica à propos de la loi n° 39, qui donnait la possibilité aux
Administrations des Postes d'avoir de bâtisses nouvelles,
correspond au vrai. Depuis l'année 1982 il y a eu, de la part du
Gouvernement régional, une série de propositions pour essayer de
donner un terrain pour construire. A ce moment on avait proposé une
zone, qui était tout près de l'ex Agraria Regionale, qui n'a pas
été jugée suffisamment ample de la part de la direction des Postes.
En 1983 a suivi une deuxième proposition avec l'indication, comme
zone possible, de la zone ex Peloso de Plan Félinaz, de propriété
régionale; encore, en 1984, il y a eu, de la part des Postes, une
autre requête d'une zone au niveau du quartier Cogne: étant donné
qu'il y avait de problèmes de logement, la réponse de
l'Administration régionale a été négative. Le 26 juillet 1984, on a
remis en discussion la zone qui est à présent louée à l'ENEL, en
ajoutant la possibilité aussi d'utiliser la zone qui actuellement
est louée à l'entreprise Chenevier, qui devra se déplacer à
Charvensod. Etant donné qu'il y a ce déplacement et qu'il y aura a
possibilité d'utiliser cette zone, qui est tout près du chemin de
fer, ce serait un avantage d'avoir justement cette zone à
disposition.
Récemment, les Postes, par lettre du 27 février 1987 de l'ELSOG
(Elettronica San Giorgio) - l'entreprise qui doit suivre ce nouveau
bâtiment - nous ont informé que leurs exigences pour cette nouvelle
bâtisse sont de 10.000 mètres carrés et de 17.000 mètres cubes. Je
crois que M. Mafrica comprend très bien ce que signifie, dans une
zone d'Aoste, une bâtisse de ce genre. Nous avons fait une
rencontre, il y a un mois, en donnant comme dernière suggestion
cette zone, étant donné qu'on peut avoir un terrain qui est tout
près du chemin de fer. A présent la direction des Postes s'est
réservée d'analyser plus dans le détail cette zone, en utilisant,
dans l'éventualité qu'il soit possible, aussi la zone qui est au
sud de l'ex Agraria. J'espère que les Postes pourront accepter
cette proposition et justement résoudre un problème qui est assez
délicat.
Voilà ce que je peux dire à présent; je renseignerai M. Mafrica
sur les événements qui seront à l'attention de la Junte
régionale.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI (N.S.):
Apprezziamo le parole del Presidente della
Giunta per quanto riguarda l'impegno di presentare delle proposte
che abbiano una possibilità di essere accettate. Crediamo che
sottolineare la necessità di questo nuovo edificio per le Poste sia
anche un modo per favorire le comunicazioni tra i valdostani, fra
gli operatori; quindi, è un'esigenza primaria, non solo per le
Poste, ma anche per tutta la comunità valdostana, avere un servizio
efficiente. Il fatto che sia in collegamento con la ferrovia è, a
nostro parere, indispensabile.
Per le nostre informazioni, i problemi sono legati al fatto che
questa struttura della ELSOG, che è una struttura preconfezionata,
consiste in un progetto o standard che la ditta trasporta su tutto
il territorio nazionale. Sarebbe importante l'intervento della
Regione per l'adattamento di questa struttura alla situazione
locale, anche se poi i metri quadrati non sono quelli
sufficienti.
