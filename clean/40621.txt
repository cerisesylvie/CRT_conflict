Classificazione
CONSIGLIO REGIONALE



Oggetto del Consiglio n. 1 del 26 giugno 2018 - Resoconto
OBJET N° 1/XV - Ouverture des travaux de la XV
législature.
Rollandin (Président)
- Mesdames et Messieurs, Signore e
Signori, la présente séance de la XV législature est ouverte. J'en
assure la présidence à titre provisoire, en qualité de doyen d'âge.
Madame Manuela Nasso, conseillère la plus jeune, prend place à mon
côté pour exercer la fonction de Secrétaire du Conseil.
Appel nominal
Risultano presenti 35 Consiglieri, quindi la seduta è
valida.
Prima di procedere, dobbiamo provvedere alla designazione di tre
scrutatori: due di maggioranza e uno di minoranza. Seguendo una
prassi consolidata, gli scrutatori sono scelti tra i gruppi con il
maggior numero di eletti. Chiedo pertanto ai gruppi di segnalare
dei nominativi.
La parola al consigliere Manfrin.
Manfrin -
A nome della maggioranza, proponiamo Manfrin e
Borrello.
Presidente -
La parola al consigliere Testolin.
Testolin -
Pour le groupe de l'Union Valdôtaine on
présente Farcoz Joël.
Presidente -
Sono designati scrutatori per questa
adunanza i consiglieri Manfrin, Borrello e Farcoz.
Vorrei ora fornire a tutti gli eletti alcune informazioni
relative allo svolgimento di questa prima seduta, che è particolare
per la ritualità che la contraddistingue. Per la prenotazione e
l'ottenimento della parola in aula ogni singolo componente il
Consiglio deve inserire il proprio
badge
nella postazione
dalla quale intende parlare e successivamente prenotarsi premendo
il pulsante virtuale sul
display
con la scritta "microfono"
(si accende sul microfono una luce verde), attendere che gli venga
accordata la parola dal Presidente, segnalata sul microfono con una
luce rossa. Al termine dell'intervento disinserire il proprio badge
dalla postazione utilizzata. Data la particolare disposizione in
aula degli eletti per questa prima parte della giornata, le
votazioni palesi si effettueranno per alzata di mano.
Ai vostri posti trovate una cartellina bianca contenente dei
documenti. Rivestono carattere d'urgenza quelli contenuti nella
cartellina interna verde, in particolare la dichiarazione di
appartenenza ai gruppi consiliari e la scheda personale in cui
devono essere indicate tutte le informazioni relative alla
situazione personale di ciascuno. Tali documenti devono essere
compilati anche dai consiglieri rieletti e consegnati in giornata
all'Ufficio segreteria, archivio e protocollo.
Infine invito i gruppi a segnalare al più presto per iscritto
alla Presidenza il nominativo del capogruppo e del vicecapogruppo,
perché sarà necessario convocare la Conferenza dei Capigruppo già
nella giornata odierna.
Fatte queste comunicazioni, credo che possiamo passare alla
trattazione dell'ordine del giorno.
