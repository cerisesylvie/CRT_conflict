Classificazione
CASA DA GIOCO
NOMINE E INCARICHI DI CONSULENZA E SPECIALI
Incarichi di consulenza e speciali



Oggetto del Consiglio n. 1428 del 23 settembre 2015 - Resoconto
OGGETTO N. 1428/XIV - Interpellanza: "Individuazione di
criteri per il conferimento di incarichi a collaboratori del nuovo
Amministratore della Casa da gioco di Saint-Vincent".
Presidente
- Per l'illustrazione, ha chiesto la parola il
Consigliere Ferrero, ne ha facoltà.
Ferrero (M5S)
- Grazie Presidente.
Devo dire che sono stato alquanto turbato quando ho sentito le
voci che sono circolate sulla stampa e su internet relative alla
possibilità di prendere come consulenti due ex Amministratori della
Casa da gioco di Saint-Vincent. Sono stato turbato per un motivo
molto semplice: perché entrambi i personaggi erano stati coinvolti
nel famoso
blitz di San Martino
del 1983, che era stato il
momento più triste della nostra Casa da gioco, nel quale erano
stati coinvolti dei dipendenti, dei politici, dei dirigenti e si
era poi sostanzialmente concluso, dopo una serie di indagini
approfondite, con le condanne di questi Signori. Ero stato già
critico quando avevate deciso di riprendere il Signor Romeo, il
Direttore del
marketing
, che era stato coinvolto anche lui
in queste inchieste giudiziarie e che anche lui in un'occasione
aveva rimediato una condanna, anche perché - e questo lo ripeto
anche se mi ha causato dei problemi in passato -, a mio avviso, la
pubblica amministrazione, quando individua dei consulenti, quando
individua dei professionisti, dovrebbe fare riferimento anche al
loro certificato del casellario giudiziale. Dovrebbe fare
riferimento anche soprattutto ad eventuali precedenti penali che
sono legati ad attività che sono state svolte sempre nell'ambito
dell'amministrazione, perché se noi prescindiamo da questo, diventa
veramente ridicolo, perché se io devo aprire un bar o una rivendita
di generi alimentari, devo portare un certificato penale e devo
dimostrare di non aver avuto dei reati, che, tutto sommato,
rispetto ai reati che sono contestati in queste inchieste
giudiziarie, fanno ridere, perché magari mi basta una semplice
disattenzione su un alimento e una condanna del genere mi preclude
di lavorare. Qui ci troviamo di fronte a reati che sono di una
gravità non indifferente.
Io ho poi un pochettino approfondito la questione per capire un
attimo anche qual era l'ambito in cui operavano...operava
soprattutto uno dei due personaggi coinvolti. Certo, tutta roba
magari di 20 anni fa, ma io regalerò poi all'Assessore Perron
questo libro, che è un libro francese e che si intitola: "
La
guerre secrète des casinos
" scritto da Jérôme Pierrat e
Christian Lestavel: sono un criminologo e un agente infiltrato di
una specie di servizio segreto francese nell'ambito della malavita
legata alle case da gioco. Eh beh, da queste dichiarazioni, ma non
solo da queste, viene fuori una rete di relazioni tra questi
personaggi, che, soprattutto per quanto riguarda uno di questi
personaggi, si avvicina a gente del calibro di Michele Zaza - noto,
diciamo, mafioso, per poi spaziare a
boss
della malavita
come il Signor Fratoni, e via. Sono tutte cose agli atti
giudiziari, ma questo non basta. Basta aprire una serie di
documenti, che sono documenti ufficiali del nostro Governo e della
Commissione antimafia per ritrovarci i nomi di una di queste
persone nel campo di tutta una serie di indagini che sono state
fatte. Io quindi non mi riferisco ai semplici articoli che sono
comparsi di recente ancora il 3 ottobre del 2014 su
Il Fatto
Quotidiano
e su
La Repubblica
, in cui personaggi della
malavita parlano dei loro rapporti intrattenuti - e questi sono dei
verbali ufficiali - ma mi riferisco proprio a verbali parlamentari,
verbali della Commissione antimafia.
Allora, qui bisogna riuscire a capire...io mi sforzo di capire
se, per salvare il Casinò
,
dobbiamo fare riferimento ad una
ricostituzione dell'antica Amministrazione che lo ha affondato
all'epoca e che è finita nelle mani della giustizia o se si vuole
guardare avanti. Penso sia importante, anche perché nel momento in
cui si chiedono...si continuano a chiedere puntualmente ad ogni
Consiglio regionale dei sacrifici e "ti aumento la retta per il
papà che è in microcomunità", "ti sego l'asilo infantile, il
bon
de chauffage
"
...
qui tra un po', quando uno ha 1.100 euro
al mese, diventa ricco..."non ti diamo più niente, ti dobbiamo
quasi far crepare".
A questo punto poi vediamo che qui c'è un...ma spero che adesso
l'Assessore mi dica che è tutto un errore, che è stata
semplicemente una battuta infelice...quando vedo i nomi di questi
personaggi, che verrebbero a sostituire o comunque ad integrare, ad
aiutare...e mi rileggo il vostro documento programmatico quando
avete costituito la nuova maggioranza di recente in cui c'era il
nuovo corso del Casinò...mah, io mi chiedo anche come sia
tollerabile da chi è entrato in maggioranza da poco, dato che poi a
livello nazionale si sventola sempre la questione della legalità,
il fatto solo che certe persone possano essere reintegrate. Bene
inteso, nell'ottica del perdono cristiano io capisco, sono
cattolico, che ci possa essere una volontà di recuperare queste
persone, di reintegrarle nella società, per carità! Ma attenzione,
qui non si tratta di un'associazione di beneficenza: si tratta dei
soldi dei valdostani e io penso che i soldi dei valdostani, a
prescindere dal fatto che...poi la valutazione sulle capacità è un
altro discorso...ma non possono essere spesi, in questo momento
soprattutto, con personaggi che hanno dei punti interrogativi così
grossi, e sono diversi punti interrogativi, perché sennò veramente
sarebbe un insulto a tutta la comunità valdostana, quindi spero che
l'Assessore possa smentire con fermezza il ricorso a consulenze con
queste persone. Grazie.
Presidente -
Per la risposta, ha chiesto la parola
l'Assessore Perron, ne ha la facoltà.
Perron (UV)
- Grazie Signor Presidente.
Provo, collega Ferrero, a risponderle puntualmente. Punto 1: in
data odierna nessuna collaborazione o consulenza è stata posta in
essere da parte di questa nuova Amministrazione.
Punto 2: nessuna richiesta di collaborazione da parte dei nuovi
amministratori è stata fatta in merito ai nominativi oggetto di
quest'interpellanza. I nominativi resi pubblici, peraltro, sono
semplicemente frutto di una mia precisa risposta ad una puntuale
domanda riportata poi agli organi di informazione in un certo modo,
di cui non mi assumo la paternità. Credo quindi di averle chiarito
com'è uscita questa questione.
Punto 3: il principio che lei ha spiegato trova piena
condivisione, cioè laddove ci sono delle incompatibilità, il
principio mi trova assolutamente d'accordo sempre e qualora
l'incompatibilità sia effettivamente accertata. A mio modo di
vedere, ovvie ragioni di opportunità - non in questo caso, ma nel
complesso come linea di comportamento - detteranno caso per caso
l'idoneità o meno di figure professionali con le quali la Casa da
gioco, in piena e totale autonomia, deciderà eventualmente di
avviare dei rapporti di collaborazione. Ad oggi quindi non c'è
assolutamente nessuna decisione presa, non c'è una direzione in tal
senso e quindi smentisco tutte queste voci che erano a suo tempo
uscite.
Presidente -
Per la replica, chiede la parola il
Consigliere Ferrero, ne ha la facoltà.
Ferrero (M5S)
- Mi fa piacere sentire che l'Assessore ha
smentito; quindi io sostanzialmente sono tranquillo e spero che lo
siano anche i valdostani. Non avremo questi due personaggi in ogni
caso come collaboratori della Casa da gioco. Questa è una notizia
importante, perché diversamente si sarebbe dato adito ad una serie
di considerazioni che sono decisamente inquietanti, anche perché
sappiamo come funziona purtroppo l'ambiente delle case da gioco. Se
poi qualcuno sarà interessato a guardarsi il libro a cui ho fatto
riferimento, si capisce che un certo sottobosco - che ha girato dai
casinò della Costa Azzurra ai casinò francesi, a quello di
Chamonix, Beaulieu e così via - ha avuto sempre scarso interesse a
quelli che erano i risultati operativi delle case da gioco, ma
altri interessi, per cui sono stati sempre rilevati dei casinò che
erano in perdita e in alcuni casi, dato che la malavita organizzata
ha un interesse, che è quello principale di lavare il denaro
sporco, poco importava se il casinò faceva utile o meno.
Addirittura c'erano tecniche per la presentazione di assegni in
bianco alle casse, che poi venivano ritirati o no a seconda se si
vinceva o si perdeva, per cui l'importante era lavare il denaro
sporco, ma non far fare degli utili alla casa da gioco.
Sono quindi confortato dalla risposta dell'Assessore, anche
perché sennò, diversamente, avevo da proporre anch'io una persona,
che è comunque un francese di razza: si chiama Arsène Lupin e
l'avremmo messo alle casseforti. Grazie.
Presidente -
Grazie. Proseguiamo con l'ordine del giorno.
Considerato che il punto 23 è già stato discusso e il punto 24
verrà discusso congiuntamente con i punti 20 e 29, passiamo al
punto 25.
