Classificazione
ASSISTENZA SANITARIA E OSPEDALIERA
Personale medico e paramedico


Resoconto integrale del dibattito dell'aula
Oggetto del Consiglio n. 2731 del 24 luglio 2002 - Resoconto
OGGETTO N. 2731/XI Notizie sulla situazione di emergenza
infermieristica verificatasi all'Ospedale regionale.
(Interrogazione)
Interrogazione Vista la delibera dell'USL n. 1297 del 25 giugno
2002 con la quale si attiva lo strumento delle "prestazioni
aggiuntive programmabili da parte degli infermieri dipendenti",
così da far fronte all'emergenza infermieristica e garantire il
mantenimento dei livelli assistenziali;
Preso atto che le richieste delle Direzioni infermieristiche
dell'area ospedaliera e dell'area territoriale hanno quantificato
rispettivamente in 18.000 e 5.500 le ore necessarie per soddisfare,
fino al 31 dicembre 2002, le esigenze di copertura dei turni di
lavoro;
i sottoscritti Consiglieri regionali
Interrogano
l'Assessore competente per sapere:
1) quanti infermieri hanno aderito all'offerta di prestazioni
aggiuntive;
2) se con le disponibilità manifestate è possibile soddisfare
tutte le richieste pervenute dalle direzioni dell'area ospedaliera
e dell'area territoriale;
3) se la chiusura del reparto di urologia è avvenuta prima o
dopo l'attivazione di tale strumento contrattuale.
F.to: Squarzino Secondina - Beneforti
Président
Ce point présente quelques points de
contact avec le point suivant. Est-ce que vous souhaitez une
discussion conjointe ou une discussion séparée? Discussion séparée,
très bien.
La parole à l'Assesseur à la santé, au bien-être et aux
politiques sociales, Vicquéry.
Vicquéry (UV)
Il fabbisogno di ore lavorative aggiuntive
è stato determinato dalle rispettive direzioni sanitarie tenendo
conto delle assenze medie ordinarie: corsi di formazione, assenze,
ferie, non sono state computate le ore di assenza contemporanea e
straordinaria del personale infermieristico. L'importo complessivo
impegnato per l'avvio dell'istituto previsto dall'art. 1, comma 1,
della L. n. 1/2002 è di poco superiore a 800 mila euro finanziato
in parte con il risparmio sugli oneri per il personale vacante in
pianta organica e in regime di part-time.
Il monte ore effettivamente deliberato dall'azienda USL è pari a
17.800 ore per l'area ospedaliera e pari a 5.017 ore per l'area
territoriale, pari a 97,1 percento del fabbisogno complessivo
manifestato dalle direzioni sanitarie, ospedaliera e territoriale.
Ad oggi nell'area ospedaliera hanno aderito 207 unità di personale
infermieristico per l'ammontare complessivo di 13.245 ore
lavorative aggiuntive, pari al 74,4 percento del monte ore
complessivo deliberato. Un'ulteriore parte del personale
infermieristico ha dato la propria disponibilità per la copertura
di turni per malattia presso l'unità budgetaria di appartenenza.
Nell'area territoriale hanno aderito 32 unità di personale
infermieristico per l'ammontare complessivo di 3.625 ore lavorative
aggiuntive, pari al 72,3 percento del monte ore complessivo
deliberato. Hanno pertanto dato la propria disponibilità 239 unità
di personale infermieristico, pari al 45 percento del personale
infermieristico in dotazione, per l'ammontare complessivo di 16.870
ore lavorative aggiuntive, pari a 73,9 percento del monte ore
complessivo deliberato. Posso pertanto affermare che la risposta
del personale infermieristico è, a mio avviso, stata
particolarmente positiva.
Rispetto al secondo quesito, riscontrata la disponibilità
offerta dal personale infermieristico, residuano numero 4.555 ore
lavorative aggiuntive per l'area ospedaliera, pari al 25,6 percento
dell'ammontare massimo e 1.392 ore lavorative aggiuntive per l'area
territoriale, pari al 26,1 percento dell'ammontare massimo. La
parte ancora disponibile potrebbe essere peraltro coperta con
ulteriori adesioni da parte del personale infermieristico.
Rispetto al terzo quesito, la temporanea chiusura del reparto di
Urologia, di cui parleremo dopo, è datata 10 luglio,
successivamente all'entrata in vigore dell'istituto delle
prestazioni aggiuntive avvenuta in data 1° luglio 2002. Non vi è
pertanto alcun nesso causale fra esse, né l'istituto sorto per
fornire copertura di posto del personale infermieristico vacante,
ai sensi dell'articolo 1 del disegno di legge n. 402/2001, può
sopperire ad estemporanee e improvvise situazioni di emergenza come
quelle verificatesi presso l'unità budgetaria di Urologia.
Président
La parole à la Conseillère Squarzino
Secondina.
Squarzino (PVA-cU)
Prendo atto dei numeri che l'Assessore
mi ha fornito, prendo atto anche del fatto che continua ad esserci
questa divergenza di valutazione su questo fenomeno da parte
dell'Assessorato della sanità rispetto alla Direzione sanitaria
perché l'Assessore ha sottolineato con forza che la risposta che è
stata fornita dalle infermiere raggiunge il 74 percento, quindi è
una buona risposta che consente di risolvere i problemi, mentre il
Direttore sanitario ha detto molto chiaramente che di fronte
all'emergenza infermieri sono state tentate tutte le strade e la
stessa offerta di ore aggiuntive non ha dato risultati
soddisfacenti, ha usato il termine "ha avuto risultati non
esaltanti" ovvero tali da non risolvere il problema. Questo è
l'elemento fondante di tutta la questione perché, al di là dei
numeri che sono stati forniti, risulta che questo problema
dell'emergenza infermieri esiste da anni, sono ormai tre anni che
l'azienda continua a utilizzare questo strumento dei pacchetti ore
prima e adesso della prestazione aggiuntiva, quasi professionale
delle infermiere, ma senza risolvere il problema e pagando anche
degli scotti molto forti sul fatto che c'è "un'usura" del
personale.
Mi sembra anche strano che l'azienda dica:
"Noi abbiamo fatto
questo calcolo sulla base dei dati che avevamo e non sulla base di
eventuali situazioni di emergenza che sono emerse"
. Credo che
l'azienda sapesse benissimo - perché da più parti è stato detto e
affermato e i sindacati sono stati molto chiari rispetto a questo -
che il personale infermieristico, che è già sottoposto a carichi di
lavoro importanti e che già trova difficoltà per usufruire di
periodi di congedo ordinario e dei recuperi che sono accumulati,
che questo personale è logorato dalla propria professione e quindi
non si può sempre continuare a chiedere a questo personale di
aggiungere ore ad ore per risolvere una situazione. Certo che il
contratto lo consente, ma il contratto consente anche altri
strumenti. Credo inoltre che il contratto non dica che solo
attraverso questo strumento vada risolta l'emergenza
infermieristica.
Ora, quando un'azienda non è in grado neanche di mantenere al
proprio interno le infermiere che il corso professionale sforna di
anno in anno, c'è qualcosa che non funziona, non basta dire che si
risolve il problema dell'emergenza soltanto dando delle ore
aggiuntive agli infermieri che ci sono, ci dobbiamo preoccupare
innanzitutto che le infermiere che lavorano non scappino via. Lei
sa benissimo che un terzo delle infermiere che si sono diplomate lo
scorso anno sono scappate da questa struttura perché hanno trovato
altrove situazioni di lavoro più gratificanti. Questo è il problema
fondamentale. Non si può risolvere il problema degli infermieri
soltanto chiedendo loro ore aggiuntive: questo è un modo sbagliato,
un modo che fra l'altro i sindacati non condividono, perché è vero
che nella delibera è scritto che nell'ambito della consultazione
sindacale sono state individuate le tariffe, ma i sindacati hanno
detto chiaramente che non concordavano su quelle tariffe e hanno
chiesto di affrontare diversamente il problema della carenza di
infermieri.
