Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2387 del 14 novembre 1986 - Resoconto
OGGETTO N. 2387/VIII - PROPOSTA DI REGOLAMENTO CONCERNENTE:
"PRIME NORME REGOLAMENTARI PER L'APPLICAZIONE DELL'ART. 5 DELLA
LEGGE REGIONALE 28 DICEMBRE 1981, N. 85: "NORME PER FAVORIRE
L'INSERIMENTO NELLA VITA SOCIALE DELLE PERSONE IN DIFFICOLTÀ
PSICHICHE, FISICHE E SENSORIALI".
PRESIDENTE:
Ha chiesto la parola l'Assessore alla Sanità
ed Assistenza Sociale Voyat; ne ha facoltà.
VOYAT (U.V.):
Si tratta di un regolamento d'applicazione
della legge n. 85 del 1981 che era già stata oggetto di
interpellanze ed interrogazioni. Esso è stato consegnato in
primavera alla Commissione interessata.
Dopo diversi incontri, abbiamo avuto anche una riunione con
l'associazione dei paraplegici che aveva dato il proprio assenso di
massima, perché erano sorte alcune difficoltà, in quanto questa
associazione aveva proposto degli emendamenti, per i quali noi non
avevamo nulla in contrario.
Nello stesso tempo, però, ci sono state delle riunioni congiunte
tra Commissione, Assessorato e Associazione paraplegici, nelle
quali sarebbe stato concordato un testo emendato.
Preannuncio che non ho alcuna difficoltà a porre in votazione
questo testo emendato e, nel merito della sua illustrazione, posso
solo dire che, benché la legge abbia sempre funzionato senza il
regolamento d'applicazione, con essa si regolamentano i limiti
della contribuzione che possono arrivare al 60% per i privati che
fanno nuove costruzioni, ed eventualmente possono anche essere
elevati del 20% qualora queste nuove costruzioni o ristrutturazioni
interessino persone con handicap che richiedano l'abbattimento
delle barriere architettoniche.
Il Consigliere Viberti mi faceva giustamente notare che forse
non è stata sentita la Consulta. Non mi ricordo di averla convocata
dopo l'invio della legge all'esame della Commissione, può darsi
però che sia stata sentita prima, comunque, non posso assicurare se
ciò sia realmente avvenuto o meno. Ritengo però che la questione
della dimenticanza possa essere facilmente superata, almeno per il
momento e sempre che il Consiglio non decida per la convocazione
della Consulta, in quanto il testo emendato è già stato concordato
diretta mente con la categoria interessata.
PRESIDENTE:
Passiamo ora all'esame dell'articolato.
Do lettura dell'articolo 1:
Articolo
1
1. I privati i quali, pur non essendo tenuti all'osservanza
delle norme di cui al D.P.R. 27 aprile 1978, n. 384 o di altre
norme in materia di edili zia, che costruiscano o ristrutturino
alloggi di abitazione o che provvedano al loro adattamento in
conformità alle predette norme, possono ottenere le agevolazioni
finanziarie di cui all'articolo 5 della legge regionale 28 dicembre
1981, n. 85, per i maggiori costi da sostenere.
2. Sono ammesse al beneficio delle agevolazioni finanziarie, le
installazioni di ascensori che abbiano dimensioni minime di 0,90 m.
di larghezza x 1,30 m. di lunghezza.
3. La relativa domanda deve essere presentata, in carta
semplice, all'Assessorato regionale alla Sanità ed Assistenza
Sociale.
4. La domanda deve essere corredata da un progetto delle opere
da realizzare, rivolte all'eliminazione delle barriere
architettoniche e da un preventivo delle spese da sostenere al
riguardo.
5. La domanda deve essere esaminata dal la Giunta regionale
entro 60 giorni dalla presentazione.
PRESIDENTE:
Se nessuno chiede la parola pongo in
votazione l'articolo 1 testé letto:
ESITO DELLA VOTAZIONE
Presenti, votanti e favorevoli: 22.
Il Consiglio approva all'unanimità.
PRESIDENTE:
Do lettura dell'articolo 2:
Articolo
2
1. La Giunta regionale, con proprio atto, assegna al richiedente
una somma sino ad un massimo del sessanta per cento dei maggiori
costi da sostenere, previo parere obbligatorio di un comitato
formato da un rappresentante dell'Assessorato alla Sanità ed
Assistenza Sociale, da un tecnico dell'Assessorato ai Lavori
Pubblici e da un esperto estraneo all'Amministrazione regionale; il
comitato è istituito con deliberazione della Giunta regionale.
2. Qualora un alloggio sia di proprietà o destinato ad un
portatore di handicap il contributo di cui sopra è aumentato del
20%.
3. Lo stato di inabilità del richiedente, comprovante gravi
difficoltà di deambulazione, deve essere attestato da un
certificato rilasciato da una delle commissioni, costituite presso
enti pubblici, preposte all'accertamento ai sensi della vigente
legislazione.
4. Alla liquidazione della somma assegnata si provvede, con atti
della Giunta regionale, secondo le seguenti modalità:
a)
il 50%
alla comunicazione della data di
inizio dei lavori;
b)
saldo, ad avvenuta esecuzione del le opere,
acquisita la documentazione dei maggiori costi sostenuti
e
previ accertamenti eseguiti dall'Assessorato regionale ai Lavori
Pubblici.
PRESIDENTE:
Se nessuno chiede la parola metto in
votazione l'articolo 2 testé letto:
ESITO DELLA VOTAZIONE
Presenti, votanti e favorevoli: 22.
Il Consiglio approva all'unanimità.
PRESIDENTE:
Do lettura dell'articolo 3:
Articolo
3
1. È ammessa la concessione delle agevolazioni finanziarie,
di cui al presente regolamento, per lavori effettuati anteriormente
alla data di presentazione della domanda, a condizione che
l'istanza sia presentata entro un anno dalla conclusione dei
lavori.
PRESIDENTE:
Se nessuno chiede la parola pongo in
votazione l'articolo 3 testé letto:
ESITO DELLA VOTAZIONE
Presenti, votanti e favorevoli: 22.
Il Consiglio approva all'unanimità.
PRESIDENTE:
Do lettura dell'articolo 4:
Articolo 4
1. La Giunta regionale è autorizzata ad assegnare in uso
gratuito ed installare sistemi (pedane mobili, montacarichi,
carrozzelle adatte al superamento di brevi rampe di sale, ecc.) per
l'accesso ad alloggi utilizzati da portatori di handicap.
Il presente regolamento sarà pubblicato nel Bollettino
Ufficiale della Regione.
È fatto obbligo a chiunque spetti di osservarlo e di farlo
osservare.
PRESIDENTE:
Se nessuno chiede la parola pongo in
votazione l'articolo 4 testé letto:
ESITO DELLA VOTAZIONE
Presenti, votanti e favorevoli: 22.
Il Consiglio approva all'unanimità.
PRESIDENTE:
Il Consiglio è chiamato ora a pronunciarsi
per votazione segreta sulla proposta in oggetto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 29
Votanti: 29
Favorevoli: 28
Contrari: 1
Il Consiglio approva.
