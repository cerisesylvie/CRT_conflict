Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 1311 del 10 maggio 2000 - Resoconto
OGGETTO N. 1311/XI Ratifica della deliberazione n. 1135, in
data 17 aprile 2000, adottata dalla Giunta regionale in via
d'urgenza.
Oggetto n. 1135 in data 17 aprile 2000
: Concessione,
ai sensi della L.R. 31/1992, di contributo a favore della Comunità
Montana Monte Cervino nelle spese per la realizzazione di
un’iniziativa turistico-promozionale volta alla
valorizzazione dei centri storici dei comuni facenti parte della
Comunità Montana. Impegno di spesa.
Président
La parole à la Conseillère Squarzino
Secondina.
Squarzino (PVA-cU)
Per sapere la data in cui è arrivata la
richiesta da parte della comunità montana e i motivi per cui la
Giunta abbia dovuto deliberare con urgenza prima di portare la
questione in Consiglio.
Président
La parole à l'Assesseur au tourisme, aux sports,
au commerce et aux transports, Lavoyer.
Lavoyer (FA)
La data precisa di quando è pervenuta la
richiesta non ce l'ho in questo momento, eventualmente la faccio
avere alla Consigliera Squarzino.
Sull'urgenza è perché c'era la necessità di programmare questa
serie di manifestazioni che fra l'altro dovrebbero essere
abbastanza graditi dal gruppo dei Verdi Alternativi perché
l'iniziativa va nella direzione di valorizzare aspetti e ambiti
turisticamente dimenticati, quindi si va a sottolineare quegli
aspetti meno conosciuti, meno rinomati, ma che sono fortemente
caratterizzati da un profondo legame storico, naturale ed umano ed
interessati anche nel corso del tempo da importanti fenomeni di
abbandono, quindi si vanno a valorizzare ambiti un po'
particolari.
Il progetto ha una grossa valenza turistico-ambientale oltre che
multimediale: andiamo a valorizzare un patrimonio naturale e
culturale della Valle d'Aosta nelle principali direttrici che lo
stesso patrimonio propone come strategia.
Il progetto cerca di integrare un circuito di fruizione che
vuole essere di spinta anche alla diffusione di un turismo
ecologico, quindi io penso che questa iniziativa dovrebbe essere
particolarmente gradita al gruppo della Consigliera Squarzino.
Président
La parole à la Conseillère Squarzino
Secondina.
Squarzino (PVA-cU)
Prendo atto con piacere dei contenuti
dell'iniziativa, Assessore. La domanda che avevo posto non era sui
contenuti, ma era sulla procedura. Lei presenta una delibera in via
d'urgenza su una iniziativa - sono sue parole - che doveva
sostenere una programmazione; a me stupisce che un'attività di
programmazione sia un'attività che venga fatta all'ultimo momento
per cui si richiede una decisione immediata della Giunta.
Il problema è di questo tipo, procedurale, Signor Assessore,
quindi non sui contenuti.
Président
Je soumets au vote la ratification de la
délibération:
Conseillers présents: 27
Votants: 23
Pour: 23
Abstentions: 4 (Beneforti, Frassy, Squarzino Secondina,
Tibaldi)
Le Conseil approuve.
