Classificazione
DEMANIO E PATRIMONIO REGIONALE



Oggetto del Consiglio n. 1334 del 28 luglio 2010 - Resoconto
OGGETTO N. 1334/XIII - Disegno di legge: "Modificazioni alla
legge regionale 18 giugno 2004, n. 10 (Interventi per il patrimonio
immobiliare regionale destinato ad attività produttive e
commerciali)".
Articolo 1
(Introduzione dell'articolo 3bis)
1. Dopo l'articolo 3 della legge regionale 18 giugno 2004, n.
10 (Interventi per il patrimonio immobiliare regionale destinato ad
attività produttive e commerciali), è inserito il seguente:
"Art. 3bis
(Conferimento dei beni detenuti da Finaosta s.p.a.)
1. La Regione autorizza il conferimento alla società
Struttura Valle d'Aosta s.r.l.-Vallée d'Aoste Structure s.à.r.l.,
da attuarsi entro il 31 dicembre 2012, dei beni facenti parte del
patrimonio immobiliare destinato ad attività produttive detenuto da
Finaosta s.p.a., ai sensi dell'articolo 6 della legge regionale 16
marzo 2006, n. 7 (Nuove disposizioni concernenti la società
finanziaria regionale FINAOSTA S.p.A.. Abrogazione della legge
regionale 28 giugno 1982, n. 16), nonché degli impianti
pertinenziali.
2. La Regione autorizza, inoltre, il conferimento alla
società Struttura Valle d'Aosta s.r.l.-Vallée d'Aoste Structure
s.à.r.l., da attuarsi entro il 31 dicembre 2012, degli impianti e
delle attrezzature di proprietà regionale, di cui sono stati dotati
gli edifici denominati Pépinières di Aosta e Pont-Saint-Martin,
ancorché acquisiti per il tramite di Finaosta s.p.a.
3. Il valore dei conferimenti di cui ai commi 1 e 2 è
determinato con relazione giurata, redatta ai sensi dell'articolo
2465 del codice civile, di un revisore legale o di una società di
revisione legale iscritti nell'apposito registro.
4. La Giunta regionale è autorizzata a conferire i beni di
cui al comma 2 di proprietà regionale e a conferire incarico alla
Finaosta s.p.a., ai sensi dell'articolo 6 della l.r. 7/2006, per il
trasferimento dei cespiti e dei beni di cui ai commi 1 e 2 di sua
proprietà, per la nomina del revisore legale o della società di
revisione legale e per la sottoscrizione dei relativi aumenti di
capitale della società Struttura Valle d'Aosta s.r.l.-Vallée
d'Aoste Structure s.à.r.l. derivanti dal conferimento.
5. Le imposte, esclusa l'imposta sul valore aggiunto, e le
spese relative al conferimento sono a carico del
conferente.
6. Restano fermi i diritti di godimento spettanti a terzi,
sino al termine di scadenza previsto nel corrispondente
titolo.
7. La società Struttura Valle d'Aosta s.r.l.-Vallée d'Aoste
Structure s.à.r.l. assicura l'adempimento degli obblighi posti a
carico della Finaosta s.p.a. dai contratti in essere alla data di
entrata in vigore della presente legge.
8. La Giunta regionale è autorizzata a revocare gli importi
non erogati, alla data di entrata in vigore della presente legge,
concessi ai conduttori degli immobili oggetto di conferimento a
titolo di contributo, a valere sulla gestione speciale, finalizzato
alla parziale copertura dei costi per opere di adeguamento alle
proprie esigenze aziendali degli immobili locati.
9. La Giunta regionale è autorizzata, inoltre, a trasferire
le proprie quote di partecipazione della società Struttura Valle
d'Aosta s.r.l.-Vallée d'Aoste Structure s.à.r.l. alla Finaosta
s.p.a. ai sensi dell'articolo 6 della l.r. 7/2006.".
Articolo 2
(Introduzione dell'articolo 3ter)
1. Dopo l'articolo 3bis della l.r. 10/2004, introdotto
dall'articolo 1, è inserito il seguente:
"Art. 3ter
(Dotazione di mezzi finanziari per interventi su immobili a
destinazione produttiva)
1. Per l'esecuzione di interventi di realizzazione,
riqualificazione e sviluppo di immobili a destinazione produttiva e
per la realizzazione di opere infrastrutturali, impiantistiche e di
bonifica, la Regione può mettere a disposizione della società
Struttura Valle d'Aosta s.r.l.-Vallée d'Aoste Structure s.à.r.l.
risorse finanziarie tramite:
a) concessione di contributi in conto impianti per
l'acquisizione, la realizzazione, il miglioramento, l'ampliamento o
l'ammodernamento di beni strumentali ammortizzabili, materiali o
immateriali;
b) concessione di contributi in conto esercizio per la
realizzazione di rilevanti interventi di manutenzione;
c) concessione di contributi in conto capitale, finanziamenti
o sottoscrizione di appositi aumenti di capitale sociale o altra
dotazione di mezzi propri.
2. La Giunta regionale approva lo schema di concessione
accessiva per disciplinare le modalità di erogazione dei contributi
e dei finanziamenti di cui al comma 1 e gli obblighi del
concessionario.
3. La Giunta regionale attua gli interventi di cui al comma 1
anche attraverso il conferimento di mandato senza rappresentanza
alla Finaosta s.p.a.".
Articolo 3
(Disposizioni finanziarie)
1. L'onere derivante dall'applicazione della presente legge è
determinato complessivamente in euro 3.000.000 per l'anno 2010, in
euro 1.000.000 per l'anno 2011 e in euro 1.000.000 a decorrere
dall'anno 2012.
2. L'onere di cui al comma 1 trova copertura nello stato di
previsione della spesa del bilancio di previsione della Regione per
il triennio 2010/2012:
a) nell'unità previsionale di base 01.03.002.10 (Oneri
fiscali, legali, assicurativi e contrattuali);
b) nell'unità previsionale di base 01.11.001.21
(Partecipazioni azionarie e conferimenti);
c) nell'unità previsionale di base 01.03.001.13 (Consulenze
studi e collaborazioni tecniche);
d) nell'unità previsionale di base 01.11.003.20 (Contributi
per gli investimenti nel settore dell'industria).
3. Al finanziamento dell'onere di cui al comma 1 si provvede
mediante l'utilizzo, per pari importi, degli stanziamenti iscritti
nello stesso bilancio nell'unità previsionale di base 01.16.02.20
(Fondo globale di investimento) a valere sull'accantonamento
previsto al punto A5 (Bonifica e reinfrastrutturazione dell'area
industriale ex Balzano di Verrès) dell'allegato 2/B al bilancio
stesso.
4. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio, ivi comprese quelle
necessarie per l'attuazione del comma 4 dell'articolo 3bis,
introdotto dall'articolo 1.
Président
- La parole au rapporteur, le Conseiller
Rosset.
Rosset (UV)
- Grazie, Presidente. Il disegno di legge di
modifica della legge regionale 10 giugno 2004, n. 10 (Interventi
per il patrimonio immobiliare regionale destinato ad attività
produttive e commerciali), ha lo scopo di razionalizzare la
gestione del patrimonio immobiliare regionale, completando il
trasferimento degli immobili a destinazione produttiva di proprietà
regionale alla società controllata Vallée d'Aoste Structure, già
effettuato negli anni 2006 e 2007 con gli immobili detenuti in
gestione speciale dalla Finaosta S.p.A., ai sensi dell'articolo 6
della legge regionale n. 7/2006.
Il trasferimento, che dovrà essere effettuato entro il 31
dicembre 2012, riguarderà, in particolare, l'immobile ex Fera di
Saint-Vincent (che ospita le imprese Tecnoval S.r.l., La Casa di
Terra S.n.c. di Trèves Tullio & C. e Casino de la Vallée
S.p.A.) e due lotti dell'immobile Les Arcades di Pont-Saint-Martin
(attualmente locati alle imprese The Claunet di Terroni Claudio e
R.G.B. S.n.c. di Maria Giuseppina Barnava). In questo modo Vallée
d'Aoste Structure S.r.l. avrà la proprietà di tutti gli immobili
regionali a destinazione industriale o artigianale e si otterrà il
risultato di razionalizzarne la gestione, che farà capo ad un unico
soggetto.
Inoltre la Regione intende trasferire a Vallée d'Aoste Structure
anche gli impianti e le attrezzature delle
pépinières
d'entreprises
di Aosta e di Pont-Saint-Martin. Si tratta degli
arredi degli edifici che erano stati acquistati dalla Regione, per
il tramite della Finaosta S.p.A., e venivano utilizzati da Centro
Sviluppo S.p.A. nel periodo in cui gestiva le
pépinières
.
Con la liquidazione di Centro Sviluppo S.p.A., Vallée d'Aoste
Structure è subentrata nella gestione delle
pépinières
e
risulta pertanto necessario trasferirle anche la proprietà degli
arredi di tali edifici, che peraltro già utilizza.
Infine si intendono trasferire a Vallée d'Aoste Structure le
attrezzature informatiche acquistate dalla Regione nell'ambito del
programma
Vinces
, attualmente utilizzate in regime di
comodato, semplificando così il quadro giuridico di riferimento e
rendendone più agevole la manutenzione e l'eventuale
sostituzione.
Come già nei precedenti conferimenti, il valore dei beni da
conferire sarà determinato mediante una relazione giurata di un
revisore legale iscritto nell'apposito registro (o di una società
di revisione legale) effettuata dalla Finaosta S.p.A. Le imposte,
esclusa l'imposta sul valore aggiunto, e le spese del conferimento
saranno a carico del conferente.
Poiché gli immobili sono attualmente locati ed i contratti di
locazione prevedono diritti di godimento a favore dei conduttori, è
previsto che tali diritti restino immutati sino al termine di
scadenza previsto nel contratto: in altri termini Vallée d'Aoste
Structure subentra alla Finaosta negli oneri nei confronti dei
conduttori, tra i quali risulta importante ricordare il
riconoscimento di un importo pari al 40 per cento dei lavori di
messa a norma e adeguamento degli immobili e la possibilità di
detrarre il restante 60 per cento dai canoni di locazione dovuti.
Per alcuni di questi immobili risultano, infatti, ancora da
completare limitati lavori di messa a norma ed adeguamento.
In relazione ai conferimenti di beni mobili di proprietà diretta
della Regione, la Regione acquisirà delle quote di partecipazione
nella società Struttura Valle d'Aosta, che poi trasferirà alla
Finaosta, come già fatto in occasione dei precedenti
conferimenti.
Come già si fa nell'area
Espace Aosta
, la Giunta
regionale potrà mettere a disposizione di Vallée d'Aoste Structure
risorse finanziarie per la valorizzazione degli immobili conferiti
mediante la concessione di contributi in conto impianti, di
contributi in conto esercizio, di contributi in conto capitale,
finanziamenti o aumenti di capitale sociale. Per quanto riguarda i
contributi in conto impianti, saranno destinati all'acquisizione,
alla realizzazione, al miglioramento degli impianti o
all'ammodernamento degli immobili; per quanto riguarda i contributi
in conto esercizio, alla realizzazione di rilevanti interventi di
manutenzione degli immobili delle strutture. Tali contributi
saranno trasferiti previa stipula di un'apposita convenzione, che
disciplinerà le modalità di erogazione dei fondi in relazione ai
singoli interventi previsti e gli obblighi di Vallée d'Aoste
Structure. I contributi potranno essere trasferiti anche tramite la
Finaosta mediante conferimento di mandato senza rappresentanza.
Per consentire l'erogazione dei contributi, a fronte degli
interventi di ristrutturazione degli immobili già conferiti e da
conferire, che Vallée d'Aoste Structure intende realizzare, la
legge viene finanziata con 5.000.000 di euro nel triennio
2010-2012, così ripartiti: 3.000.000 di euro nell'anno 2010,
1.000.000 di euro nell'anno 2011, 1.000.000 di euro nell'anno 2012.
Grazie dell'attenzione.
Président
- La discussion générale est ouverte.
La parole au Conseiller Lattanzi.
Lattanzi (PdL)
- Grazie, Presidente. Questa legge ci dà
l'opportunità di fare il punto della situazione su uno degli
argomenti che riteniamo strategici per l'economia della nostra
Regione. L'occasione ci viene da questo provvedimento che intende,
come diceva il relatore, ottimizzare e razionalizzare la gestione
di quegli immobili che ancora non sono in mano alla gestione di VDA
Structure, quindi ad affidare ad un unico soggetto il patrimonio
immobiliare regionale destinato alle attività produttive e
commerciali. In commissione abbiamo appreso come questo sia un
patrimonio importante, di oltre 50.000.000 di euro, a cui se ne
aggiungeranno anche altri, e quello che tutti ci aspettiamo da qui
a qualche tempo è che questo patrimonio immobiliare - la stessa
parola, patrimonio, presuppone un valore, quindi un valore che
produce ricchezza - trovi la sua giusta valorizzazione attraverso
la gestione di questo unico soggetto. L'occasione quindi ci
permette di fare una riflessione alla luce della relazione che il
Presidente di VDA Structure ci ha fatto in commissione per
esprimere il nostro pensiero rispetto a queste gestioni
in
house
del patrimonio immobiliare. Non abbiamo espresso una
soddisfazione su tale argomento perché, pur comprendendo le
innumerevoli difficoltà gestionali, amministrative che un ente
pubblico ha dovuto affrontare per redimere le innumerevoli
questioni giuridiche, amministrative, strutturali del patrimonio
immobiliare, a nostro avviso, è necessario che la gestione cambi
marcia. Lo diciamo nella consapevolezza che ormai siamo in una
competizione con le Regioni a noi vicine per l'attrazione
dell'attività di impresa, con l'Assessore Pastoret abbiamo avuto
più di una volta l'opportunità di confrontarci sul bisogno che
questa Regione ha di attrarre eccellenze produttive e commerciali
per dare un'opportunità occupazionale, che non sia solo la pubblica
amministrazione regionale, ai nostri cittadini. Abbiamo zone
sensibili come la bassa Valle, ma anche la riqualificata zona di
Aosta, ex area Cogne, che devono trovare un loro senso economico,
perché ad oggi, pur riconoscendo che la qualità degli immobili in
alcuni casi è di buona levatura, dobbiamo registrare che
l'Amministrazione di questo patrimonio si è limitata ad affrontare
le problematiche gestionali e amministrative, ma non abbiamo avuto
la sensazione in questi anni di osservazione che VDA Structure
abbia avuto la capacità di mettersi completamente sul mercato e di
accettare la sfida che il mercato ci pone.
Vogliamo anche riconoscere le difficoltà passate, ma crediamo
che, parlando del disegno di legge n. 109, si debba richiamare alla
prospettiva futura, pertanto abbiamo sentito la necessità in questo
dibattito di far presente alcuni pensieri. Innanzitutto il soggetto
unico deve essere non solo capace a gestire e ad amministrare
l'ingente patrimonio immobiliare regionale destinato ad attività
produttive e commerciali, ma deve avere la capacità di valorizzare
quel patrimonio e lo può fare solo attraverso un'unica strada:
quella di riempire quel patrimonio immobiliare di attività
economiche e produttive che diano posti di lavoro e creino
ricchezza. Non vediamo alternative a questa missione, che è una
missione propria dello statuto di VDA Structure, però noi sappiamo
che di missioni ne sono pieni gli statuti. Ricordo che anche il
Centro Sviluppo era uno straordinario strumento che potenzialmente
aveva la missione di valorizzare le attività di impresa e abbiamo
un giorno dovuto prendere atto che era diventato un carrozzone non
solo improduttivo, ma addirittura improduttivo e costoso e abbiamo
dovuto procedere alla sua soppressione, risparmiando così i ricchi
gettoni di presenza dei consigli di amministrazione e del personale
che si occupava della gestione di quello che all'epoca chiamammo un
vero e proprio carrozzone improduttivo. Non vorremmo che VDA
Structure imboccasse la stessa strada, questa preoccupazione
l'abbiamo fatta presente al Presidente Sapinet, che ci ha espresso
la sua condivisione sulla necessità che VDA Structure si metta sul
mercato con la valigetta in mano e sappia non solo mantenere e
amministrare come buon amministratore di condominio questo
patrimonio, ma sappia valorizzarlo con un'unica strada: quella di
riempire questo patrimonio immobiliare di attività economiche e,
condividendo tale aspetto, abbiamo sollevato le perplessità legate
ai requisiti professionali di cui VDA Structure si deve dotare per
sperare che questo possa avvenire. Lo diciamo perché osserviamo le
altre regioni vicine a noi: il Piemonte con il Canavese, ma lo
stesso
hinterland
milanese, ci sono grandi progetti di
riqualificazione industriale che beneficiano, come abbiamo
beneficiato noi, di importanti finanziamenti europei, ma ci
permetterete di osservare che vediamo in quegli strumenti di
gestione e amministrazione di patrimoni immobiliari pubblici a
destinazione imprenditoriale un'attitudine e uno
sprint
che
in VDA Structure non vediamo.
Abbiamo il sospetto che forse qualcuno si è seduto un po' sugli
allori dell'ipotesi che si possa amministrare un patrimonio di quel
tipo senza dover produrre necessariamente un risultato. Crediamo
che questo non possa durare oltremodo, che non solo più un giorno
possa giustificare gli stipendi che diamo a chi deve occuparsi di
valorizzare e di riempire quei capannoni e quel patrimonio
immobiliare regionale, perché, se così non fosse, dovremmo arrivare
alla decisione che la Regione non ha necessità di essere padrona di
immobile ad uso industriale, perché sarebbe quasi meglio metterli
sul mercato o svenderli, o mettersi nelle condizioni di riempire
quei capannoni di attività economiche.
"Non è facile"
ci
diceva qualcuno, anche Finaosta in questo senso ci ha dato alcune
illuminanti visioni, perché noi vorremmo che tali capannoni ce li
chiedessero solo grandi imprese come Lavazza, che hanno patrimoni
di garanzie straordinarie, quindi non è difficile individuarli come
partner affidabili. Ci è stato spiegato che sia la finanziaria
regionale, ma anche lo strumento di gestione patrimoniale di VDA
Structure devono fare grande attenzione ai condomini e agli
affittuari che prendono possesso di quei beni, perché devono essere
certi che le persone e le aziende che si propongono garantiscano
alla Regione che il loro patrimonio immobiliare trovi riscontro
economico. Noi abbiamo sommessamente fatto notare che questo è il
compito che fanno già le banche tradizionali, che non vediamo
grande differenza fra Unicredit San Paolo Intesa, piuttosto che
Finaosta, quando un imprenditore si presenta per chiedere
10.000.000 per fare degli investimenti gli vengono chiesti
20.000.000 di garanzie e non capiamo quale sia il significato di
avere un braccio finanziario regionale che non eroga finanziamenti
alle imprese se non ci sono le garanzie patrimoniali, che è
esattamente la stessa cosa che fanno le banche. Ci è stato
obiettato che la nostra azienda di finanza regionale è sotto
l'egida delle leggi di Banca d'Italia, dei controlli della Consob,
che, di fatto, è incastrata in una logica di finanza di mercato che
le impedisce di fare gli investimenti ad assunzione di rischio. Ci
chiediamo allora che senso abbia avere un braccio operativo
finanziario se non per giustificare delle false agevolazioni di
tassi di interesse, perché sappiamo tutti perfettamente che, quando
noi con la finanziaria regionale emettiamo dei prestiti a tassi più
bassi, immediatamente gli
spread
delle banche con noi
consorziate aumentano e il Presidente della Regione non più tardi
di qualche settimana fa ha dovuto nuovamente alzare la voce,
convocare il tavolo degli istituti di credito regionali per
richiamarli ad una realtà: che qui il costo del danaro è fra i più
alti in Italia, perché, da una parte, diamo le agevolazioni;
dall'altra, gli istituti di credito alzano i tassi di interesse. Vi
è quindi una morsa e un circolo mortale per le imprese, che vedono
annullato il beneficio della finanziaria regionale e quindi del
tasso agevolato, che non è agevolato se poi è uguale a quello che
Unicredit eroga nel Veneto o in Lombardia senza agevolazioni di
finanza regionale.
Noi crediamo che in questo caso la politica debba dare delle
risposte, debba dare degli indirizzi, debba, al di là giustamente
di convocare i tavoli e di alzare la voce, dare dei segnali
precisi: uno dei segnali che ci aspettiamo è che VDA Structure
prenda la valigetta, come deve fare anche Finaosta, e cerchi quei
progetti di impresa che, al di là delle garanzie patrimoniali,
diano garanzie di occupazione e si riappropri di una capacità di
analisi di
business plan
, che qualche decennio fa in questa
regione qualcuno aveva abbozzato, che si è poi dispersa. Noi
ribadiamo la necessità di avere degli strumenti di finanza
regionale e di gestione del patrimonio regionale che sappiano
scommettere sulle opportunità imprenditoriali che riteniamo con dei
rischi... ma che possano dare dei posti di lavoro; questo
all'interno delle norme nazionali e internazionali, ma anche
modificando quelle norme regionali che possono favorire tale
processo. È inutile barricarsi dietro leggi e norme nazionali e
internazionali per giustificare l'inefficacia di due strumenti:
Finaosta e VDA Structure, perché, se così fosse, dovremmo
registrare l'inutilità di questi strumenti, chiudere la finanziaria
regionale, chiudere la gestione patrimoniale regionale degli
immobili a destinazione commerciale e industriale, perché tanto le
norme non ci permettono di essere attrattivi e di scommettere su
quei progetti industriali che possono magari due su dieci fallire,
ma i restanti otto dare impresa e occupazione e fare economia
reale.
Abbiamo la sensazione che in questi ultimi venti anni gli
strumenti esterni della Regione finalizzati alla creazione di
valore siano diventati di fatto delle propaggini
dell'Amministrazione regionale, con tutte le opportunità di
garanzia e sicurezza per i dipendenti, per i gettoni di presenza,
per gli stipendi lauti, per le garanzie assolute, ma che non si
traducano, come la loro missione richiede, in strumenti di
investimento, di propulsione e di scommessa su un'economia
alternativa. Abbiamo perso il treno della tecnologia che venti anni
fa era in bassa Valle, abbiamo perso il treno dei
personal
computer
, abbiamo perso il treno degli
LCD
, stiamo
perdendo il treno dei pannelli solari del fotovoltaico, perché in
tutto il resto del mondo... noi li avevamo qua 25 anni fa gli
ingegneri che lavoravano su quei processi... siamo riusciti a far
fallire queste aziende, perché i sindacati per primi non sono mai
stati in condizione di mettersi sul mercato e con una
burocratizzazione delle aziende siamo riusciti a far diventare
questo territorio terra di conquista per gli imprenditori
spregiudicati e non per gli imprenditori che avevano voglia di
creare valore. Abbiamo perso 20 anni, oggi siamo qui a chiederci
cosa fare, noi sommessamente diciamo: se cominciassimo a smettere
di chiacchierare e a pagare consigli di amministrazione inutili e
cominciassimo a finanziare - come la legge permette - a tassi
agevolati veri, non semplicemente gli imprenditori che si
presentano con il patrimonio, come fa Lavazza - e Dio voglia che
Lavazza rimanga -, ma anche quegli imprenditori che magari le
garanzie sul progetto non le hanno, perché fanno una scommessa in
termini di ricerca... e vi ricordo che sulla ricerca abbiamo messo
5.000.000 e non 50.000.000...
(interruzione del Presidente della Regione, fuori
microfono)
...cinque più cinque, sì allargato a dieci, però questi soldi
devono metterci in condizione di fare in modo che le microaziende
che fanno ricerca sulla tecnologia, sul fotovoltaico, sulla
produzione di energie rinnovabili abbiano l'opportunità di accedere
realmente a questi finanziamenti alle strutture.
Ci siamo sentiti dire in commissione:
"sì, dopo 10 anni
abbiamo preso atto che metrature di capannoni da 2.000 metri quadri
sono un tantino grandi, quindi adesso divideremo i capannoni a 4,
così forse con 4 lotti da 500 avremo più facilità di attirare
piccole aziende..."
,
ma come
"forse"
? Ma cosa stiamo aspettando, quando
sappiamo che la maggioranza delle richieste è di 300, 400, 500
metri quadri? Noi abbiamo migliaia di metri quadri tutti pronti,
cablati, che non sono in condizione di partire solo perché manca la
richiesta, ma la richiesta non c'è, perché non c'è l'offerta e
l'offerta non la facciamo perché stiamo in Valle d'Aosta ad
aspettare che i clienti arrivino, quando questi sono "tirati per la
giacchetta" dappertutto da tutte le Regioni che competono sul
mercato! Noi dovremmo andare nelle aziende sane che fanno ricerca
in Lombardia e in Piemonte a dire:
"guardate che esistiamo anche
noi, siamo dislocati e forse un attimo decentrati, ma abbiamo
questo... e questo... possiamo darvi: investimenti sulla ricerca,
abbattimento dei costi di affitto"
, ci abbiamo messo 5 anni e
non abbiamo ancora risolto giuridicamente e fiscalmente il problema
dei costi di affitto! E lo abbiamo fatto presente in commissione!
Ma non sono tematiche che possiamo pensare di affidare ad
amministratori che ci mettono 10 anni per capire che quella è una
tematica da approfondire, utilizzando professionalità e competenze
che in Valle d'Aosta non abbiamo, ma che nella vicina Lombardia ci
sono, con aziende che sono in grado di attrarre aziende, purché tu
sia in condizioni di offrire quello che puoi offrire, ossia essere
competitivo nei capannoni, nelle tecnologie, negli accessi al
credito reale. Noi abbassiamo i tassi di interesse, diamo tassi
agevolati e le banche alzano i tassi; offriamo capannoni da 2.000
metri e ce ne chiedono solo da 400; arriva un imprenditore che vuol
fare ricerca sul fotovoltaico, gli chiediamo di portarci delle
garanzie... va bene, ma io vi chiedo quanto possiamo ancora
resistere a fare i preziosi sull'Aventino, ad aspettare che qualche
misericordioso imprenditore con garanzie patrimoniali scelga la
nostra regione per venire a lavorare, invece che starsene vicino a
tutti i centri di distribuzione logistica che sono meno costosi.
Non abbiamo grande fiducia in queste società
in house
,
quando per
in house
si crea un'estensione dei pubblici
uffici, della burocrazia regionale e del vivere quel mestiere non
come gestore patrimoniale che compete sul mercato, ma come posti di
nicchia privilegiati per chi, non riuscendo ad infilarsi da altre
parti, riesce a trovare un posto e da lì non si schioda più per 10
anni... e pensano strategie di sviluppo...
Ho avuto l'opportunità - e lo devo riconoscere agli amici di
Stella Alpina - qualche giorno fa di incontrare il Presidente
dell'Autoporto e ho avuto modo di confrontarmi su alcuni piani di
riorganizzazione e ristrutturazione dell'area che hanno beneficiato
del fatto che un imprenditore (in questo caso il Presidente
Stacchetti) uscito dalla politica (forse bene per noi e male per
lui) si fosse messo a capo di una struttura come quella della
gestione dell'Autoporto dando un impulso che è oggettivamente -
dobbiamo riconoscerlo - un impulso imprenditoriale nei tempi e nei
modi: scelta di obiettivi, strategie, coinvolgimento del personale,
incentivazioni, motivazioni, reperimento delle risorse, c'è una
vita... purtroppo non posso dire altrettanto per VDA Structure o di
Finaosta, che sempre più è un cristallo trasparente che replica di
fatto questo Palazzo, perché Finaosta non è altro che la replica
dell'Assessorato delle finanze...
(interruzione di alcuni consiglieri, fuori microfono)
...crediamo che i tempi per acquisire la consapevolezza della
competitività non siano più tempi lunghi, quindi cogliamo
l'occasione della legge n. 109 per ribadire la necessità che in
tempi brevi... so che l'Assessore Pastoret lo condivide, ma so
anche che ha a che fare con amministrazioni e burocrazie che
oggettivamente rallentano l'azione, ma, Assessore, ci vogliono
energie, volontà politiche da
caterpillar
per abbattere le
resistenze delle caste, che impediscono con lacci e laccioli a
questa Regione di immaginare un futuro sviluppo economico. Noi
dobbiamo "abbatterli", anche se sono amici, anche se sono persone
che hanno fatto 40 anni nell'Amministrazione regionale, anche se
hanno il nostro rispetto umano, professionale per il loro passato,
ma che non sono più coerenti con il nostro futuro, per i nostri
figli, per trovare posti di lavoro da qui a 5 anni o 10 anni...
dobbiamo mandarli a casa con la pergamena, la medaglia d'oro, a
casa! Non mi riferisco solo al Presidente di VDA Structure: mi
riferisco a tutti quei - fra virgolette - dirigenti pararegionali
che sono all'esterno di questa Amministrazione, ma che, di fatto,
amministrano la burocrazia di un valore zero! Siamo semplicisti?
Stiamo parlando in maniera populista? Siamo superficiali? Ma noi
abbiamo dato mille volte la disponibilità a metterci a tavolino per
immaginare società-strumento che siano strumenti e non blocchi,
perché se le società-strumento che devono favorire all'esterno
dell'amministrazione pubblica la gestione e la valorizzazione del
territorio diventano pezzi di Assessorato con burocrazie che si
stratificano, abbiamo fallito e dobbiamo prenderne atto, e dobbiamo
fare come abbiamo fatto con Centro Sviluppo: chiuderlo! O ci danno
risultati, o vanno a casa! Prima noi cominceremo a promuovere
questa cultura - chiamatela aziendalista, chiamatela privatista -
del "dammi un risultato per lo stipendio che ti do", prima i nostri
figli e nipoti potranno pensare di trovare un posto di lavoro che
non sia con una laurea o con un diploma il cercare di fare
l'ennesimo concorso in Regione. Abbiamo detto prima con il titolo
di studio minimo in forestale o nei vigili del fuoco, o con il
diploma aspettare il buon consiglio di qualche amico in
Regione.
Noi di questo parliamo, mi scuso per la doverosa...
obbligatoria, visti anche i tempi, superficialità con cui... lo
ribadiamo in ogni occasione, quando si parla di economia, di
attività produttive e commerciali... utilizziamo questo tempo e
questo spazio per scuotere un albero che ha bisogno di essere
scosso, ha bisogno di essere messo di fronte alla consapevolezza
che non è più tempo di rendite di posizione, che non è più tempo di
caste, che ai politici per primi, maggioranza o opposizione che
siamo, quando siamo in mezzo alla strada ci dicono che siamo i
politici che stiamo governando, ci dicono:
"date risposte"
.
Noi ogni 5 anni dobbiamo dare delle risposte; lì c'è gente che da
10 anni non ha neanche ancora la
mail
! Non è più tempo, le
prossime finanziarie ci costringeranno a razionalizzare, io l'ho
detto ai diretti interessati, quindi con grande lealtà posso
permettermi di dirlo anche in sede pubblica, noi chiederemo a tutte
queste strutture esterne alla Regione di dare risultati ed
obiettivi, altrimenti si devono mettere nelle nostre condizioni:
che ogni 5 anni andiamo al voto dei cittadini. Ogni 5 anni devono
venire anche loro, dirigenti della Regione tutti, dirigenti delle
consociate tutti, tutti i Consigli di amministrazione, tutti devono
venire con noi alle elezioni ogni 5 anni e mettersi di fronte ai
cittadini per dire:
"ma noi come abbiamo lavorato?"
. Perché
noi lo facciamo per conquistarci lo stipendio per il quale ci
insultano pure, dicendoci che è troppo alto - e possono anche aver
ragione -, ma qualcuno no, quello stipendio non solo non lo deve
mai giustificare, ma è al di fuori di tutti i tagli delle
politiche, non solo dei tagli generali della politica! Credo che
questo non sia più accettabile, che se c'è una cosa che questa
classe dirigente politica deve fare, è richiamare tutti all'ordine
e metterci tutti di fronte ai cittadini per dare delle risposte.
Chi non è in grado di dare delle risposte deve prendere atto che o
si cerca un altro lavoro, o si ritira in pensione!
Président
- La parole au Vice-président Chatrian.
Chatrian (ALPE)
- Grazie, Presidente. Cercherò di fare
qualche considerazione sulla legge n. 109 e magari concentrarmi
direttamente sulle modifiche che questo disegno di legge intende
apportare. Un disegno di legge che in commissione è stato
affrontato velocemente a causa anche dei tempi e che, per quanto
riguarda il primo articolo, soprattutto dà continuità a quello che
è stato fatto negli ultimi 4 anni, ossia conferire i beni a
destinazione industriale a Vallée d'Aoste Structure, che ha una
vocazione di gestione del patrimonio immobiliare. Sei anni fa il
Consiglio decideva con una scelta politica molto forte, mai assunta
da questo Consiglio, di spogliarsi del patrimonio immobiliare a
destinazione produttiva per consentire a questa nuova società di
curarne la gestione, la manutenzione, l'alienazione e soprattutto
la sua valorizzazione. Anche per quanto riguarda l'alienazione, in
questi ultimi 4 anni, l'Amministrazione non aveva mai alienato il
patrimonio a vocazione industriale, è stato fatto direttamente
dall'Amministrazione regionale in parte e in parte da Vallée
d'Aoste Structure.
Con l'articolo 3 invece, a mio avviso, si apre una nuova era,
forse un po' sottovalutata, ma non vorrei oggi analizzare se Vallée
d'Aoste Structure ha ben operato, se doveva fare di più, anche
perché Vallée d'Aoste Structure ha una sua vocazione chiara,
esplicitata molto bene in legge, ma soprattutto ha degli indirizzi
politici approvati dal Consiglio regionale nel 2007. Nella
relazione del relatore si menziona molto bene il riconoscimento che
Vallée d'Aoste Structure ha dovuto importare: quello di avere i
contratti in essere che l'Amministrazione regionale aveva, quindi
doveva prendere in carico questi contratti in essere oltretutto
tutti stipulati nel 2004, con scadenza 2016; contratti onerosi, ma
molto ben dettagliati e chiari per quanto riguarda il
riconoscimento di importo, legato all'eventuale contributo ai
conduttori e chiara soprattutto la possibilità di detrarre il
restante 60 per cento dai canoni di locazione dovuti. Ci sembra che
in questi anni Vallée d'Aoste Structure abbia dovuto gestire questo
ingente patrimonio, ma che abbia cercato di introitare da una parte
questi canoni, gestire e un po' mantenere dall'altra.
Faccio un passo indietro, perché ogni anno Vallée d'Aoste
Structure fa una relazione che viene inviata alla Giunta, e che a
sua volta la invia al Consiglio regionale. All'interno di questa
relazione si parla di gestione, di andamento economico, di
interventi sugli immobili operati dai conduttori in itinere ai
contratti assunti dalla società che gestisce questo patrimonio e
l'attuazione eventuale del programma di dismissione degli immobili,
per poi finire forse al punto centrale, quello più delicato: quello
delle strategie per gli immobili non locati. Ecco vorrei fare
qualche riflessione con voi su questo disegno di legge che, a
nostro avviso, apre le porte, come già si è fatto nell'area
Espace Aosta
, consentirà alla Giunta di mettere a
disposizione di Vallée d'Aoste Structure risorse finanziarie per la
valorizzazione degli immobili conferiti mediante la concessione di
contributi in conto capitale. Questa è la grossa novità del disegno
di legge, Assessore, non tanto il conferimento dell'ex Fera e degli
altri immobili a Pont-Saint-Martin, ma questa maglia volutamente...
immagino che ci sia una volontà politica a monte di conferire la
possibilità di finanziare direttamente in conto, impianti, nuovi
aiuti, nuovi sostegni al patrimonio di Vallée d'Aoste Structure.
Perché dico una grande novità? Abbiamo chiesto anche in commissione
al Presidente di Vallée d'Aoste Structure non tanto di farci avere
una sua sintesi di relazione ma, aprendo questi rubinetti che
l'Amministrazione oggi andrà a decidere, qual è il disegno, qual è
l'elenco, quali sono le motivazioni per utilizzare 5.000.000 di
risorse pubbliche nel prossimo triennio. Immaginiamo a monte che
questo disegno sia già sui tavoli dell'Assessorato, ma noi non ne
sappiamo nulla, ci sarebbe piaciuto avere tali elenchi sul tavolo
ma, oltre a questo, chiederemmo all'Assessore eventuali
informazioni e altri elementi. Il dibattito in questi anni è sempre
stato fatto sul valore di tali canoni di locazione che
l'Amministrazione non sostiene sufficientemente; sappiamo che ci
sono delle regole, quindi il dibattito non è fine a sé stesso,
porta a poco, non vorremmo però che ci fosse poi anche su questo
una politica non chiara, non trasparente. Gli immobili già locati,
e con un contratto di locazione avranno questi aiuti nuovamente sul
bene già locato e per gli altri beni già locati questi aiuti
ulteriori non sono messi in campo. Mi spiego meglio: non vorremmo
che ci sia un trattamento diverso soprattutto per gli immobili già
locati, vorremmo invece capire se questi investimenti vanno solo
nella direzione di modificare o sostenere gli immobili sfitti o non
locati, perché ad oggi ci sembra che diversi immobili non hanno
ancora trovato ipotetici nuovi conduttori, nuovi locatori. In due
dei nostri emendamenti quindi chiediamo trasparenza a livello di
commissione da un lato, ma noi chiediamo di più oltre alla
trasparenza: chiediamo se c'è a monte un disegno, oltre al
finanziamento previsto su questo disegno di legge. Andiamo anche
oltre dicendo che forse sovente abbiamo discusso sul valore di
mercato e sovente si è discusso anche che probabilmente non si può
superare la "legge Bersani" del 2006-2007; anche su questo
chiederemmo che il valore commerciale lo faccia il mercato. In
commissione ci è stato detto dal Presidente di Vallée d'Aoste
Structure:
"non possiamo intervenire"
, noi chiediamo che sia
proprio il mercato, soprattutto su quegli immobili sfitti, tramite
aste e strategie, tramite interventi più aggressivi, a decidere il
prezzo, il valore degli affitti, anche perché ci risulta che ad
oggi non siamo neanche concorrenziali con i vicini piemontesi o i
vicini lombardi, così ci è stato detto dal Presidente di Finaosta,
così ci è stato detto dal Presidente di Vallée d'Aoste
Structure.
Termino questo intervento, rimandando a dopo l'illustrazione dei
nostri emendamenti, dicendo che ci sembra che tale provvedimento
apra le porte senza un disegno a noi chiaro, di cui noi soprattutto
non siamo a conoscenza, e delocalizzi anche quella piccola parte
che era stata mantenuta dal suo Assessorato, delocalizzi totalmente
il suo Assessorato a Vallée d'Aoste Structure. Se questo è un
disegno, ascolteremo attentamente il suo intervento ma, a nostro
avviso, c'è una mancanza di strategia, una mancanza di chiarezza e
di un disegno almeno legato al finanziamento nei prossimi tre anni.
Grazie.
Président
- La parole au Conseiller Donzel.
Donzel (PD)
- Egregio Presidente, cari colleghi,
l'argomento in questione è estremamente importante, perché parliamo
di immobili in cui si tengono o dovrebbero tenersi alcune delle
principali attività produttive di questa regione ma, come molti
argomenti in discussione in quest'aula, un po' tutti ripetiamo cose
che abbiamo più volte detto.
Solo il 16 dicembre 2009, rispetto ad una discussione che
verteva sempre sugli immobili di Vallée d'Aoste Structure, ero
intervenuto dicendo:
"Dietro a
Vallée d'Aoste Structure
serve un chiaro indirizzo politico, se c'è una strategia e una
prospettiva per ridare impulso agli insediamenti produttivi più
importanti della nostra regione, bisognerebbe dirlo in questa
sede"
, ossia qui in aula e questo è il tema che ci ridiciamo
con toni diversi ogni volta.
Nel merito del disegno di legge, intanto si condivide il
riordino dei beni pubblici e il conferimento ad un'unica struttura,
immaginando almeno di avere chiarezza su quali sono le proprietà e
quindi successivamente verrà presentato anche un emendamento, che
va sempre in questo indirizzo di fare chiarezza su quali sono tali
proprietà e dare omogeneità a tale tipo di gestione, ma la vera e
propria domanda è: questo tipo di struttura non può limitarsi a
gestire passivamente uno straordinario patrimonio. Intanto noi
siamo stati fra quelli che sempre hanno detto che questo è uno
straordinario patrimonio che non va sottovalutato, ossia tale
patrimonio immobiliare è un potenziale enorme che abbiamo, non va
sottovalutata questa cosa. Qualche volta ci siamo sentiti dire che
alcune aree potevano essere trasformate in zone per sviluppo
turistico e noi continuiamo invece ad essere di avviso diverso: che
queste aree è importante averle, ma è importante utilizzarle in
modo produttivo.
Vallée d'Aoste Structure quindi non può essere semplicemente un
locatore passivo di immobili, che di tanto in tanto si preoccupa
che ci sono dei vetri rotti, dei lucchetti da cambiare, delle
grondaie da mettere a posto, l'auspicio è quello che davvero questi
luoghi tornino a vivere. Qui, a mio avviso, è importante la
sinergia che si gioca tra Assessorato e Vallée d'Aoste Structure,
perché sono convinto che spetta soprattutto all'Assessorato dare
degli input e poi alla struttura realizzare gli input politici.
Intanto vanno ribaditi alcuni concetti: se ci trovassimo in un
territorio che non è oggi la Valle d'Aosta, che non è oggi
l'Italia, che non è oggi l'Europa, questi tipi di strutture
sarebbero favolose macchine per fare quattrini, ma lo sviluppo oggi
è altrove, avere degli spazi, dei capannoni come questi a Canton, a
Shanghai probabilmente sarebbe un'altra realtà. Li abbiamo qui,
quindi il problema è dove si è spostata l'economia, per cui certe
risposte che nel passato - oggi ho sentito semplificare un po'
troppo - hanno funzionato, ossia far entrare in Valle d'Aosta
l'indotto FIAT, ha funzionato nel periodo in cui tirava quel tipo
di mercato. È chiaro poi che siamo in un'economia dove non si può
pensare che, fatta una corretta scelta economica in un determinato
contesto, questa scelta rimane valida per sempre. Una scelta che
una volta "questa l'ho azzeccata per 20 anni"... oggi alle volte
una scelta economica è valida per 2, 3 anni, quindi abbiamo visto
che c'è stato un
boom
dell'informatica, che poi non è la
Valle d'Aosta che non è stata al passo, immagino Ivrea dov'è
scomparso tutto, quindi non è così facile! Bisogna rendersi conto
che è una competizione difficile, nella quale noi abbiamo sempre
detto che bisogna puntare - e mi fa piacere che oggi questa cosa
era condivisa anche da altri e non ne faccio una questione di
bandiere - in tale fase in territori come il nostro su quello che è
un nuovo modo di fare impresa, che è quello delle piccole realtà
fatte da qualche ingegnere che lavora dietro ad un progetto
particolare, che sviluppa idee nuove. Queste cose non nascono così
a capocchia, perché in Valle d'Aosta e non certo in una grande
città come Milano, bisogna avere delle realtà ed ecco perché
abbiamo difeso la permanenza del Politecnico in Valle d'Aosta,
perché intorno ai luoghi di ricerca può nascere un meccanismo di
sviluppo. Ecco perché ripetutamente siamo venuti in quest'aula a
sollecitare il Presidente della Giunta a dare un indirizzo diverso
all'Università della Valle d'Aosta, perché pensiamo che se
un'università che deve svilupparsi nel cuore di questa città non si
sviluppa anche guardando a tali cose, quindi alla ricerca
scientifica e alle ricadute tecnologiche della ricerca scientifica,
queste strutture rimarranno vuote. È molto difficile andare in giro
per il mondo a trovare le persone e dire: "vieni da me, perché ti
piastrello bene il fondo del magazzino", ossia affittare degli
immobili... capisco tutta la difficoltà che c'è. Il problema non è
tanto l'affittare, ma è riuscire a promuovere volontà
imprenditoriale in un territorio e questa volontà imprenditoriale
che ha fame di spazi... oggi è sempre più difficile trovare spazi
produttivi, quindi averli sarebbe una straordinaria risorsa per
noi. Il fatto che abbiamo questo patrimonio è una cosa
importantissima, ma bisogna capire chiaramente qual è il ruolo che
viene assegnato a Vallée d'Aoste Structure, qual è il compitino che
le diamo: affittare, giocare sul prezzo dell'affitto, mettere a
posto un tetto, perché piove dentro, o un altro indirizzo che è
quello che veramente in questo momento la Valle d'Aosta necessita,
come altri territori, in un momento di crisi economica... ossia
trovare quella sinergia con l'Assessorato per riuscire a fare
ripartire un'economia che è in grande difficoltà.
L'Assessore sa l'imbarazzo con cui abbiamo guardato a quella
vicenda degli affitti, degli spazi:
"te lo affitto se riduci
l'occupazione dello spazio, ho un capannone devo dividerlo in 3 o
in 4..."
; qui non c'è impresa... qui a qualunque impresa che
abbia voglia di lavorare bisogna correrle dietro e, se è seria, se
ci sono le condizioni perché produca, non stiamo a perderci dietro
un metro quadrato in più o in meno. Se c'è una logica anche dietro
a queste cose, vorrei capire perché ci si affanna dietro il fatto
che abbiamo dei territori che si stanno svuotando e noi stiamo a
discutere se sono 100 metri quadrati in più o in meno di spazio per
far fronte a un affitto, oppure no. C'è qualcosa che non mi torna
in questo momento di difficoltà. Anche l'idea di suddividere gli
spazi in modo così arbitrario, ho un grande capannone, ne faccio 4,
ma ne faccio 4 uguali, ne faccio 4 in cui uno è il doppio degli
altri? Cosa vuol dire? Devo avere un interlocutore che è, come
dire?, chi ha voglia di fare impresa e con lui vado a realizzare il
progetto, ossia partire da promozione di progetti. Due anni fa qui
avevo parlato di un'esperienza molto interessante fatta dal Comune
di Roma, che aveva lanciato dei finanziamenti per progetti
innovativi; quello che dovremo provare a fare noi sono cose di
questo tipo, veramente cercare di attirare delle realtà progettuali
completamente nuove sul mercato, che possano loro dirci quali sono
le esigenze su cui poi andare ad intervenire. Perché mi vedo già il
macrointervento edilizio, andiamo a dividere in 4 un capannone, poi
bisogna buttare giù un muro, perché l'azienda è più grande, la
macchina è più grossa, non ha le porte come vorrebbe
l'impresa...
Questo è un modo che dà lavoro all'edilizia, è positivo anche
quello, ma non risponde alle esigenze dell'attività
imprenditoriale, per cui se, da una parte, vediamo la positività
del mettere insieme questi beni; dall'altra, è naturale la
sollecitazione in questo momento di gravissima crisi economica di
vedere fare uno scatto in avanti a tale rapporto, perché lo vediamo
come un rapporto stretto di sinergia fra Assessorato e Vallée
d'Aoste Structure.
Président
- Est-ce qu'il y a d'autres conseillers qui
souhaitent intervenir en discussion générale? Je ferme la
discussion générale.
La parole à l'Assesseur aux activités productives, Pastoret.
Pastoret (UV)
- Merci, M. le Président. Tout d'abord
permettez-moi de remercier le rapporteur, ainsi que tous les
commissaires, et de m'excuser avec eux, parce que j'aurais bien
voulu être présent en commission; comme vous le savez, c'est le
Président du Gouvernement qui a pris la relève et ce n'était pas
pour une mauvaise volonté, mais pour des raisons objectives. Je
vous remercie donc pour l'amabilité que vous avez eue avec la
possibilité de justifier mon absence. Merci.
J'avais préparé une petite intervention, mais il faut dire que
le débat était fort intéressant avec des moments plus modérés, mais
avec des arguments qui ont été tous intéressants et dignes de
relief et riches en suggestions, pas toutes partageables, mais
certainement prenantes. Je voudrais revenir sur quelques-unes, vous
me permettrez de me tenir avant tout au sujet de cet acte, qui est
beaucoup plus simple et dirais-je quasi banal par rapport à une
série de thèmes qui ont été évoqués, parce que nous n'avons pas
essayé d'inventer l'eau chaude, ou de faire quelque chose de très
particulier. Nous avons essayé de rationnaliser quelques petits
aspects, peut-être nous ne les avons pas même tous trouvés, mais
ils étaient ceux qui étaient à ce moment urgents et nécessaires à
notre avis. Le projet de loi qui est soumis à l'attention porte
modifications à une loi existante, donc nous n'avons pas créé des
choses nouvelles, il s'agit d'une modification à la loi régionale
n° 10/2004 et il est tout à fait simple, d'ailleurs on le voit: il
se compose de trois articles, sur lesquels je ne voudrais pas
revenir parce que le rapporteur les a déjà très bien illustrés.
Comme je disais, c'est un projet de loi qui prévoit le complètement
d'une procédure, qui n'invente pas une procédure nouvelle. Une
procédure à compléter pour attribuer à Vallée d'Aoste Structure les
ultérieurs immeubles qui n'avaient pas été transférés dans les
années précédentes, car ces immeubles étaient restés à la charge de
Finaosta, ce qui n'avait pas de sens. C'est ainsi donc qu'on porte
maintenant remède à cette situation hybride. Nous attribuons à un
sujet unique l'ensemble du patrimoine immobilier public, destiné
aux activités productives. Les immeubles intéressés ont été déjà
énoncés par le rapporteur et ils ont été tous présentés. Quelqu'un
me les avait demandés, j'ai une liste je peux vous la donner, elle
correspond exactement à ce que M. Rosset nous a dit dans son
rapport.
Il est bien de rappeler en outre que cette loi permettra de
régulariser des situations, les dotations des pépinières qui
appartenaient à un autre sujet, donc une contradiction dans les
termes: dans deux parcs industriels les biens étaient partagés
entre Vallée d'Aoste Structure et Finaosta, il est vrai que Vallée
d'Aoste Structure est
una consociata
di Finaosta, mais... Il
est également important de noter qu'on a défini la question, qui
n'est pas moindre, relative à la propriété des dotations
informatiques, qui étaient de la Région, mais utilisées par Vallée
d'Aoste Structure, ce qui a apporté des ralentissements, parce que,
lorsqu'il fallait intervenir, qui pouvait intervenir? Qui avait le
mandat d'accès sur ces procédures informatiques? Des choses que
vous connaissaient et vous pouvez comprendre mieux que moi.
Les dispositions financières enfin. Le collègue Chatrian a
souligné ce thème, mais là sur les dispositions financières nous
prévoyons de douer Vallée d'Aoste Structure d'un budget qui
s'inscrit dans la loi à 5.000.000 d'euros sur les trois années,
mais nous éclaircissons là que les contributions seront allouées
pour des secteurs spécifiques et nous le disons d'ailleurs:
"
La Giunta regionale approva lo schema di concessione per
disciplinare le modalità di erogazione dei contributi
"
,
donc il y aura un acte qui dira pourquoi, comment, dans quelle
manière ces contributions seront allouées. On a fait cela parce
qu'on n'avait rien de semblable jusqu'à présent, rien avait été
prévu et réglé, de l'argent avait été transféré à Vallée d'Aoste
Structure dans le passé, aujourd'hui il nous semblait tout à fait
normal de le dire dans une loi, en définissant une procédure faible
qu'elle soit, afin que l'on puisse dire qu'il y a un parcours à
travers lequel on se donne des dispositions financières et on dit
aussi que ces contributions seront allouées sur la base de trois
éléments:
conto impianti, conto esercizio, conto capitale
.
Il y a donc une différence entre l'acquisition, la réalisation,
l'amélioration, l'agrandissement, le renouveau des immeubles qui se
fera sur la base d'un programme de Vallée d'Aoste Structure, qui
sera financé par l'Administration régionale laquelle devra
connaître ce programme.
L'autre question:
conto esercizio
, est l'importante
intervention d'entretien sur les immeubles, il y a des importantes
interventions d'entretien, qui ont des coûts pas nuisibles, pas
négligeables par rapport auxquels il y aura nécessité d'avoir une
série d'informations, car le fait d'avoir destiné cet argent dans
la loi ne signifie pas un transfert automatique de ces sommes, mais
ce transfert se passera sur la base de requêtes qui devront être
soutenues par rapport aux besoins qu'elles manifesteront.
Tout cela dit, je ne veux pas soustraire au Conseil l'intérêt du
débat qui a été fait, je voulais mettre en évidence ces éléments de
la loi pour rappeler que la portée est tout à fait réduite et que
ce n'est pas celui-ci le moment de discuter dans le mérite du
fonctionnement de Vallée d'Aoste Structure. Je pense que le moment
viendra, il n'est pas loin et cela se fera au mois d'octobre,
lorsque nous viendrons ici avec le rapport que le Gouvernement
présentera, qui sera approfondi en commission et qui trouvera son
moment de confrontation à l'intérieur de cette salle, donc là nous
aurons la possibilité de faire tous les approfondissements
nécessaires.
Je voudrais citer deux éléments, qui pourront servir à
réfléchir. Deux exemples: on a parlé aujourd'hui de
fonti
rinnovabili
, donc production de cellules photovoltaïques, et
cetera, en Europe ceux qui ont le niveau d'études plus avancé et
qui sont partis les premiers à développer de façon massive ces
énergies renouvelables ont été les allemands. Vous savez que la
grande partie de la production de ces matériaux n'est pas faite en
Allemagne, mais en Chine. Alors nous parlons de la crise, la crise
c'est une question qui nous a intéressé, mais pour le futur elle
nous pose un problème de grande compétitivité.
Le collègue Lattanzi a évoqué quelques-uns de ces thèmes, vous
l'avez fait aussi, mais je voudrais vous rappeler quelque chose qui
est à la une aujourd'hui, sur presque tous les organes de presse:
question FIAT et question FIAT Serbie. Le Gouvernement serbe a mis
à la disposition de FIAT quelque chose comme 45 hectares pour y
monter des structures pour la production et ces structures sont
déjà en train d'être réalisées par l'Etat serbe, ce qui serait
inimaginables dans des Etats tels que le nôtre et de l'Union
européenne. Nous avons un problème et nous devons nous préoccuper
de façon forte, car à côté ont déjà été prévus d'autres 60 hectares
pour faire en sorte que s'y installent toutes les entreprises qui
feront de la production indirecte pour FIAT. Ce qui signifie
qu'aujourd'hui ce que nous appelons
l'indotto
, qui est ici
ou dans le Piémont, très facilement pourra suivre FIAT en Serbie.
Alors là nous avons un problème de compétitivité qui ne concerne
plus Vallée d'Aoste Structure et même plus l'Etat italien, mais un
système qui à l'intérieur du cadre de l'Union européenne se trouve
aujourd'hui à faire les comptes avec l'agressivité de compétitivité
qui se bouge en dehors des règles que nous avons établies pour
nous-mêmes.
J'ai cité ces éléments, mais ce n'est pas aujourd'hui le moment
de faire ce débat. Au mois d'octobre nous viendrons ici avec le
plan et nous aurons la possibilité d'entrer davantage dans le
mérite, mais il me semble utile de rappeler que ceux-ci sont des
éléments qui doivent nous tracasser et que nous devons avoir à
l'esprit. J'espère avoir répondu au moins de façon partielle à vos
requêtes, je vous remercie pour votre attention.
Président
- Nous passons à l'examen article par article
du projet de loi.
La parole au Conseiller Lattanzi sur l'article
1
er
.
Lattanzi (PdL)
- Grazie, Presidente. Solo per annunciare
il nostro voto di astensione sull'intero provvedimento, anche alla
luce di quello che l'Assessore ci ha appena indicato, ossia
l'opportunità di rivisitare l'intera prospettiva in un momento più
consono per fare gli approfondimenti che abbiamo testè richiesto.
Siccome questo è un ente strumentale, a tale ente è anche legittimo
che venga affidato l'intero patrimonio e le nostre aspettative che
questo patrimonio venga gestito secondo le regole del mercato e
della competitività... in attesa che queste regole si possano
ridiscutere e quindi l'efficacia e l'efficienza di tali società
strumentali possano essere nella loro
performance
rivisitate, produciamo un voto di astensione, in attesa di
esprimere un parere più completo.
Président
- Je soumets au vote l'article
1
er
:
Conseillers présents: 31
Votants: 24
Pour: 24
Abstentions: 7 (Bertin, Giuseppe Cerise, Chatrian, Lattanzi,
Louvin, Tibaldi, Zucchi)
Le Conseil approuve.
Président
- Maintenant nous avons l'amendement n° 1
présenté par les groupes ALPE et PD.
La parole au Vice-président Chatrian.
Chatrian (ALPE)
- Grazie, Presidente. Proprio per un
discorso di razionalizzazione, di sinergia e di sintesi, avremmo
proposto l'apertura, una nuova possibilità anche per i beni
dell'Autoporto Valle d'Aosta. L'emendamento n. 1 che proponiamo,
quindi, offre la possibilità di conferire i beni detenuti ad oggi
dall'Autoporto Valle d'Aosta S.p.A. per un eventuale conferimento e
una gestione unitaria del patrimonio commerciale e industriale di
proprietà regionale.
Président
- La parole à l'Assesseur aux activités
productives, Pastoret.
Pastoret (UV)
- Il disegno di legge n. 109, pur cercando
come ho detto prima di razionalizzare alcuni aspetti gestionali,
non interviene però sulle organizzazioni societarie né di Vallée
d'Aoste Structure, né tanto meno di Finaosta. L'emendamento che
viene proposto invece, se accettato, avrebbe intanto dei riflessi
di ben altra portata per quanto riguarda Autoporto. Questo
emendamento significherebbe non dico chiudere l'Autoporto, come
sollecitava prima non nei confronti di Autoporto, ma in senso
generale il collega Lattanzi, ma quasi. Al di là di tutto, ci sono
contratti e attività in essere che non possono, semmai si decidesse
di seguire questa strada, essere superati con un emendamento. Ci
sono poi due questioni che fanno ulteriormente propendere per non
dare un voto positivo a questo emendamento: la prima, i dipendenti
di Autoporto, nel momento in cui Autoporto fosse privato di tutte
le sue proprietà, questi non sarebbero più tali, sarebbero in
eccesso, intervenire su una cosa che ha dei riflessi sul personale
richiede delle contrattazioni e dei percorsi preventivi, che qui
non sono messi in essere.
Altra questione: Autoporto è partecipato all'1 per cento dai
Comuni di Pollein e di Brissogne. Qui vorrei ricordare quanto ha
detto stamani il collega Donzel parlando del piano di sviluppo del
Casinò, il quale diceva che le Amministrazioni comunali in quel
caso non erano protagoniste di quei progetti, ne erano solo messe a
conoscenza. In questo caso, se accettassimo questo emendamento,
loro ne sarebbero messi a conoscenza, faremmo un'azione che si
rivelerebbe fatta di imperio, senza nessun percorso informativo di
alcun genere.
Prendo quindi il senso di questo emendamento come un invito, ma
non come qualcosa a cui credo neanche voi teniate in modo
particolare a vedere inserito in questo momento, per le ragioni che
vi ho appena esposto. Voteremo contro tale emendamento. Grazie.
Président
- La parole au Vice-président Chatrian.
Chatrian (ALPE)
- Il nostro obiettivo era quello di
portare in discussione in aula la possibilità. Poteva essere un
primo passo come dibattito, ma soprattutto come disegno futuro da
affinare, modificare e integrare per trovare ulteriori soluzioni.
Manteniamo quindi il nostro emendamento, che andava proprio nella
direzione di creare le condizioni per conferire anche questa
proprietà ad una società e poi intervenire anche su altre leggi per
quanto riguarda risorse, parte finanziaria, parte di conferimento e
non solo.
Président
- Je soumets au vote l'amendement n° 1 des
groupes ALPE et PD, qui récite:
Emendamento
Dopo l'articolo 1 del d.l. 109 è inserito il
seguente:
"Art. 1bis
(Introduzione dell'articolo 3bis1)
1. Dopo l'articolo 3bis della l.r. 10/2004, introdotto
dall'articolo 1, è inserito il seguente:
"Art. 3bis1
(Conferimento dei beni detenuti da Autoporto Valle d'Aosta
s.p.a.)
1. La Regione autorizza il conferimento alla società
Struttura Valle d'Aosta s.r.1.-Vallée d'Aoste Structure s.à.r.1.,
da attuarsi entro il 31 dicembre 2012, dei beni facenti parte del
patrimonio immobiliare detenuto da Autoporto Valle d'Aosta s.p.a.,
nonché degli impianti pertinenziali.
2. Il valore dei conferimenti di cui al comma 1 è determinato
con relazione giurata, redatta ai sensi dell'articolo 2465 del
codice civile, di un revisore legale o di una società di revisione
legale iscritti nell'apposito registro.
3. La Giunta regionale è autorizzata a conferire incarico
alla Finaosta s.p.a., ai sensi dell'articolo 6 della 1.r. 7/2006,
per il trasferimento dei cespiti e dei beni di cui al comma 1 e per
i conseguenti adempimenti.
4. Le imposte, esclusa l'imposta sul valore aggiunto, e le
spese relative al conferimento sono a carico del
conferente.
5. Restano fermi i diritti di godimento spettanti a terzi,
sino al termine di scadenza previsto nel corrispondente
titolo.
6. La società Struttura Valle d'Aosta s.r.1.-Vallée d'Aoste
Structure s.à.r.l. assicura l'adempimento degli obblighi posti a
carico di Autoporto Valle d'Aosta s.p.a. dai contratti in essere
alla data di entrata in vigore della presente legge."."
Conseillers présents: 33
Votants: 29
Pour: 8
Contre: 21
Abstentions: 4 (Benin, Lattanzi, Tibaldi, Zucchi)
Le Conseil n'approuve pas.
Président
- Sur l'article 2 nous avons les amendements n°
2 et n° 3 des groupes ALPE et Partito Democratico.
La parole au Vice-président Chatrian.
Chatrian (ALPE)
- Sono due emendamenti molto semplici.
Vorrei fare solo un passo indietro sulla risposta che l'Assessore
ci ha fornito. A nostro avviso, l'articolo 2 è un articolo di
sostanza e soprattutto è una nuova possibilità che il legislatore
decide di mettere in campo. Secondo noi è una grande novità, in
quanto la Regione, come dice il comma 1, può mettere a disposizione
della società Structure Vallée d'Aoste risorse finanziarie
tramite... e poi ci elenca come finanziare operativamente: se in
conto capitale, in conto impianti, acquisizione, realizzazioni,
concessione di contributi. È questo quindi, a nostro avviso, il
nocciolo del disegno di legge e modifica non poco gli ultimi sei
anni di gestione di Vallée d'Aoste Structure, modifica i rapporti
fra l'Assessorato e la società partecipata. È questa la modifica
più importante, quindi le maglie si aprono e si aprono sul comma 2;
giustamente lei prima ha esplicitato molto bene, Assessore: la
Giunta regionale approva lo schema di concessione per disciplinare
le modalità di erogazione dei contributi e dei finanziamenti. Noi
abbiamo presentato gli emendamenti n. 2 e n. 3; non conoscendo il
disegno, gli elenchi e le strategie, non solo ci permettiamo, ma
chiediamo e chiedo ai colleghi se interessa loro eventualmente
conoscere e, di conseguenza, affrontare in commissione e dare un
parere della commissione competente sull'erogazione su qualsiasi
tipologia di finanziamento: dal conto capitale al conto interessi,
alle concessioni di contributo. A nostro avviso, questi due
emendamenti sono minimali proprio perché non conosciamo
assolutamente quali sono le strategie e gli interventi, stiamo
parlando di 5.000.000 di euro di risorse pubbliche. A nostro
avviso, questi sono due emendamenti minimali, però faccio un passo
indietro, Assessore, questo articolo 2 è un articolo di grandissima
novità e soprattutto di novità di rapporti fra il suo Assessorato o
la Giunta e Vallée d'Aoste Structure.
Président
- La parole à l'Assesseur aux activités
productives, Pastoret.
Pastoret (UV)
- Grazie, Presidente. Ringrazio anche il
collega Chatrian che mi vuole attribuire una competenza su Vallée
d'Aoste Structure, che essendo una partecipata, non rientra nelle
mie competenze dirette. Per quanto riguarda i due emendamenti: è
vero, questo è un articolo di sostanza, perché finora non si era
mai detto in che modo si sarebbero trasferiti dei soldi a Vallée
d'Aoste Structure, oggi lo diciamo in una legge e questo rende le
cose chiare per tutti.
In secondo luogo ci si chiede di sottoporre preventivamente
questo atto al parere della commissione, in sostanza di
sottometterlo ad un atto vincolante. Ebbene, noi siamo su tale
emendamento come sul prossimo per evitare delle duplicazioni,
perché, ogni volta che si svolge un'azione programmatoria e
soprattutto dopo aver detto questo in tale articolo, avendo
previsto una norma finanziaria, le somme necessarie a dare seguito
a quanto previsto dovranno per il futuro essere regolarmente
iscritte al bilancio di previsione della Regione. Quello sarà il
momento della valutazione nel merito e quello sarà anche il momento
dell'espressione del parere, sia in commissione, quando i
commissari si occuperanno del bilancio, e grazie al fatto di essere
iscritte in legge sono rese trasparenti, sia al momento in cui si
farà il dibattito in aula.
Per quanto riguarda l'altra questione - il terzo emendamento,
qui ci vorrebbe il parere della commissione per quanto riguarda lo
schema di concessione per le modalità di erogazione dei contributi
-, questa è una discussione da fare al momento della fissazione dei
criteri generali, del mantenimento o delle modifiche degli stessi,
che il Consiglio avrà modo di fare nel prossimo mese di ottobre,
perché questo sarà un altro degli elementi che saranno portati
all'attenzione dell'Assemblea. Quello quindi sarà un momento e, fra
l'altro, è previsto che ogni anno ciò avvenga, quindi questo è
previsto che avvenga e nessuno impedirà che si debba discutere
anche di tale tema, senza prevedere un passaggio parallelo, il
quale andrebbe ad appesantire una procedura che già prevede che
questi percorsi abbiano una valenza di carattere pubblico e
condiviso all'interno delle commissioni, per cui voteremo contro
questi due emendamenti.
Président
- La parole au Vice-président Chatrian.
Chatrian (ALPE)
- Grazie, Presidente. Con rammarico
prendiamo atto che non accogliete questi due emendamenti. Potrei
capire sull'emendamento n. 3, nel momento in cui il dibattito viene
fatto comunque nelle sedi opportune. Vorrei soffermarmi comunque
sull'emendamento n. 2. Oggi il Consiglio andrà ad approvare
l'articolo 2, questo articolo di sostanza, che, come ha detto molto
bene lei, va a blindare in che modo finanziare Vallée d'Aoste
Structure...
Pastoret
(
fuori microfono
) - ... a rendere chiaro,
sono due cose diverse...
Chatrian (ALPE)
- ...a rendere chiaro, utilizzo il suo
vocabolo. Noi chiediamo, non so se ai consiglieri interessa, che a
rendere chiaro questo finanziare Vallée d'Aoste Structure con
5.000.000 di euro pubblici, su degli investimenti pubblici, su
patrimonio immobiliare pubblico con contratti in essere gravati da
conduttori... domandiamo di avere una chiarezza globale. Chiediamo
solo di approfondire, lei ha parlato di previo parere vincolante;
noi non scriviamo "parere vincolante", noi scriviamo "previo parere
della commissione consiliare", vincolante lo ha aggiunto lei!
Chiedo ai consiglieri presenti se a qualcuno interessa conoscere
in che modo si finanzia Vallée d'Aoste Structure, 5.000.000 di euro
in 3 anni su un patrimonio esistente, su un patrimonio che, oggi è
stato detto molto bene, probabilmente dobbiamo valorizzare, trovare
dei percorsi diversi per... Forse perché non siamo competitivi,
forse perché non siamo aggressivi, così è stato detto oggi. Mi
sembra politicamente corretto, non lo so, mi passi il termine,
Presidente, ma il nostro obiettivo era proprio quello di avere sul
tavolo le carte scoperte visto che stiamo parlando di grandi
investimenti, ma che probabilmente aprendo la porta... lei oggi,
Assessore, apre una porta enorme e questa porta si aprirà ancora di
più nel futuro nei prossimi anni, quindi spero ci sia un solido
architrave, perché la porta si aprirà sempre di più.
Rammarico sul fatto che ai consiglieri non interessa
confrontarsi preventivamente in commissione su come si finanzierà
Vallée d'Aoste Structure nel domani.
Président
- La parole au Conseiller Donzel.
Donzel (PD)
- Brevissimamente per ribadire questioni che
hanno interessato anche un'altra parte del Consiglio. Continua a
preoccuparci, fra l'altro su questo disegno di legge c'è una
condivisione, quindi non è il tentativo di ostacolare un
provvedimento che condividiamo, ossia continua a preoccuparci la
resistenza della Giunta regionale a venire in commissione a
discutere queste cose. C'è la preoccupazione di dire:
"se n'è
già parlato una volta"
, ma se su un argomento così delicato,
centrale che abbiamo visto animare un dibattito così importante in
un momento di difficoltà estrema, in cui sappiamo di essere - e
condivido con l'Assessore - ancora più in difficoltà per una
competizione internazionale che ci spiazza per come è condotta, ci
pare naturale che i consiglieri regionali vogliano in qualche modo
su questo punto avere massima chiarezza e massimo confronto. Perché
non abbiamo usato la classica formula "sentita la commissione"?
Semplicemente perché è in atto un dibattito nelle commissioni, di
cui non voglio qui tediare i colleghi, sul fatto che dobbiamo
cercare di usare formule più specifiche e quindi abbiamo usato una
formula che probabilmente non è la solita "sentita", esprimere un
parere, ma è naturalmente un parere che mi sembra doveroso da parte
della commissione competente rispetto a degli atti che sappiamo
essere di straordinaria importanza per le ricadute che possono
avere sulla realtà produttiva valdostana. Per cui non è questo
fatto che può mutare il nostro atteggiamento rispetto alla
valutazione del disegno complessivo di legge, ma sicuramente ci
preoccupa tale resistenza a fare un passaggio in più, quando nella
maggior parte dei casi piombano leggi con urgenza in commissione,
tutta una fretta incredibile per poi scoprire che sono delle
leggine, sono fatte di due articoli e vedremo anche nei giorni a
venire qui in Consiglio come queste leggi sono zoppicanti, quando
invece è importante che ci sia dibattito in commissione, ci sia
condivisione. Questo è l'atteggiamento che ci fa votare a favore di
tali emendamenti.
Président
- Je soumets au vote l'amendement n° 2 des
groupes ALPE et PD, qui récite:
Emendamento
All'alinea del comma 1 dell'articolo 3ter della l.r. 10/2004,
introdotto dal comma 1 dell'articolo 2 del d.l. 109, le parole "la
Regione può" sono sostituite dalle seguenti: "la Giunta regionale,
previo parere della Commissione consiliare competente,
può".
Conseillers présents: 33
Votants: 29
Pour: 8
Contre: 21
Abstentions: 4 (Benin, Lattanzi, Tibaldi, Zucchi)
Le Conseil n'approuve pas.
Président
- Je donne lecture de l'amendement n° 3 des
groupes ALPE et PD:
Emendamento
Al comma 2 dell'articolo 3ter della 1.r. 10/2004, introdotto
dal comma 1 dell'articolo 2 del d.1. 109, dopo le parole "la Giunta
regionale" sono inserite le seguenti: ", previo parere della
Commissione consiliare competente,".
Amendement n° 3: même résultat.
Président
- Je soumets au vote l'article 2:
Conseillers présents: 33
Votants: 29
Pour: 24
Contre: 5
Abstentions: 4 (Benin, Lattanzi, Tibaldi, Zucchi)
Le Conseil approuve.
Président
- Article 3, même résultat.
La parole au Vice-président Chatrian, pour déclaration de vote
sur la loi dans son ensemble.
Chatrian (ALPE)
- Grazie, Presidente. Non possiamo votare
questo disegno di legge, abbiamo cercato di presentare quanto meno
degli emendamenti per aprire un confronto, per conoscere, per avere
quella chiarezza che, a nostro avviso, i consiglieri devono avere
per potersi posizionare e per potere eventualmente portare un loro
contributo. È un disegno di legge molto importante, che apre una
porta importantissima, saranno i primi 5.000.000 di euro e ce ne
saranno anche tanti altri. Avremmo voluto solo che vi fosse un
confronto, avremmo voluto conoscere, avremmo voluto anche essere
garanti e portare un nostro contributo; ce ne rammarichiamo,
Assessore, e il nostro voto sarà contrario proprio per la mancanza
di volontà da parte del Governo regionale di creare le condizioni
per sapere dove, in che maniera, con che tempi e perché questi
finanziamenti saranno erogati.
Président
- Je soumets au vote la loi dans son
ensemble:
Conseillers présents: 32
Votants: 28
Pour: 23
Contre: 5
Abstentions: 4 (Benin, Lattanzi, Tibaldi, Zucchi)
Le Conseil approuve.
