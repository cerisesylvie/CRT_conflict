Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 991 del 12 dicembre 1984 - Resoconto
OGGETTO N. 991/VIII - RINVIO DELLA TRATTAZIONE DELLA PROPOSTA
DI LEGGE STATALE CONCERNENTE: "NORME PER IL TRASFERIMENTO ALLA
REGIONE VALLE D'AOSTA E LA DELEGA ALLA REGIONE PIEMONTE DEI POTERI
AMMINISTRATIVI PER LA GESTIONE UNITARIA DEL PARCO NAZIONALE DEL
GRAN PARADISO".
PRESIDENTE:
Ha chiesto di parlare il Consigliere Tonino,
ne ha facoltà.
TONINO - (P.C.I.):
La proposta di legge fa parte di una
discussione, che interessa ormai tutto il Consiglio, sulla risposta
da dare alla prossima discussione in Parlamento relativa alla legge
quadro sui parchi nazionali. Su questo tema è impegnata una
Commissione che è stata per l'occasione allargata anche ai
Capigruppo non presenti nella medesima. La proposta di legge che
abbiamo presentato è oggi in Consiglio ancora sprovvista di parere,
tuttavia credo abbia una certa urgenza. Riteniamo che su questa
materia ci debba essere un rapido pronunciamento del Consiglio.
Sono disposto, se la maggioranza è disponibile in tal senso, ad
affrontare oggi la discussione; se ci sono invece obiezioni
possiamo riprendere la discussione in Commissione, tenendo conto
che non crediamo sia opportuno rimandare di oltre un mese.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Il nostro Gruppo ha presentato su
questo argomento una sua proposta di legge successivamente a quella
presentata dal P.C.I., che pertanto non è stata ancora esaminata in
Commissione. Chiederei che si arrivi alla discussione in Consiglio
dopo che c'è stato un esame in Commissione anche della nostra
proposta, che contiene dei punti di convergenza ma anche di
diversità rispetto alla proposta del Gruppo comunista.
Pertanto chiedo un rinvio dell'esame di questa proposta di legge
in modo che la Commissione possa approfondire l'esame che ha appena
iniziato.
PRESIDENTE:
Comunico al Consigliere Riccarand che la
proposta avanzata da Nuova Sinistra è già all'ordine del giorno del
Consiglio del 20. Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN - (U.V.):
Nous sommes favorables au renvoi, nous
le demandons même, parce que je crois que le problème du Parc
National du Grand Paradis est extremement complexe, qui vaut bien
une discussion plus approfondie de celle qu'on peut faire ici,
d'autant plus qu'il y a deux propositions de loi à cet égard. Donc
je retiens qu'il ne serait pas convenable de faire aujourd'hui une
discussion et une autre au Conseil du 20, pour arriver très
probablement à une troisième, parce que l'ordre du jour qui avait
été voté par ce Conseil donnait mandat à la Commission de formuler
un projet de loi.
Je suis de l'avis qu'il faudrait attendre la fin des travaux de
la Commission pour qu'il y ait une proposition globale qui soit la
meilleure possible et donc une discussion générale sur tous les
problèmes du parc National du Grand Paradis.
PRESIDENTE:
C'è la proposta di rinvio del P.C.I. dalla
proposta di legge statale in oggetto, il Consiglio è d'accordo?
Ad unanimità il Consiglio approva la proposta di rinvio alla
prossima riunione del Consiglio.
PRESIDENTE:
Il Consiglio ha terminato i suoi lavori e
verrà riconvocato a domicilio.
La seduta è tolta.
L'adunanza termina alle ore 11,16.
