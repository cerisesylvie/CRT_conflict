Classificazione
AMMINISTRAZIONE REGIONALE


Resoconto integrale del dibattito dell'aula
Oggetto del Consiglio n. 478 del 10 marzo 1999 - Resoconto
SÉANCE DU 10 MARS 1999 (MATIN)
OGGETTO N. 478/XI Intendimenti circa la predisposizione di
normativa regionale in materia di semplificazione amministrativa.
(Interpellanza)
Interpellanza Preso atto che il 23 febbraio 1999 è entrato in
vigore in tutta Italia il D.P.R. 20 ottobre 1998, n. 403, recante
regolamento di attuazione degli articoli 1, 2 e 3 della legge 15
maggio 1997, n. 127, in materia di semplificazione amministrativa,
riguardante le dichiarazioni sostitutive di certificazioni e degli
atti di notorietà e la presentazione di istanze alla pubblica
amministrazione;
Considerato che tale materia è ancora regolamentata in Valle
d'Aosta dalla legge regionale 6 settembre 1991, n. 59 e dal
regolamento regionale 17 giugno 1996, n. 3, che sono anteriori
all'emanazione delle leggi di riforma "Bassanini";
Ricordato che, nonostante gli espliciti impegni assunti da
questa maggioranza, non si è ancora provveduto a recepire nella
legislazione regionale le innovazioni introdotte dalla legge
127/97, se non attraverso due circolari, la n. 43, prot. 5726/Gab,
del 8/8/97, e la n. 6, prot. 2130/5 del 23/02/99;
Ribadita la competenza primaria della Regione, in tali
materie;
Evidenziato che urge adeguare la normativa regionale alle
innovazione amministrative.
I sottoscritti Consiglieri regionali
Interpellano
La Giunta regionale per sapere:
1. Come è stato informato il cittadino circa le disposizioni
relative all'autocertificazione, contenute nelle circolari
succitate;
2. Quali sono i tempi previsti per la predisposizione di una
nuova normativa regionale riguardante la materia della
semplificazione;
3. Se, in attesa della emanazione di nuove norme, si intenda
applicare in toto le disposizioni della l.r. 59/91, riguardanti il
rispetto dei tempi dei singoli procedimenti e la comunicazione
all'utente del responsabile del procedimento.
F.to: Squarzino Secondina - Curtaz
Président La parole à la Conseillère Squarzino Secondina.
Squarzino (PVA-cU) Già nel Consiglio dell'11 novembre avevamo
presentato un'interpellanza su questo tema e, come allora,
ribadisco che il nostro intento è quello di affermare la nostra
autonomia, rivendicare la possibilità che abbiamo, all'interno di
un quadro generale, di dettare le norme che ci riguardano.
Ricordavo anche allora che in questi ultimi tempi, nei processi in
atto di decentramento amministrativo e di semplificazione
amministrativa, si sono moltiplicate le disposizioni che consentono
di facilitare la vita del cittadino nel suo rapporto con
l'Amministrazione. L'ultimo atto è quello ricordato in
quest'interpellanza, cioè l'entrata in vigore il 23 gennaio 1999
della parte del DPR n. 403/98 che semplifica ulteriormente le
procedure amministrative riguardanti le dichiarazioni sostitutive
di certificazione degli atti di notorietà e la presentazione di
istanze alla Pubblica Amministrazione.
Queste norme, come tutte quelle contenute nelle leggi
"Bassanini" che le hanno precedute, non sono direttamente
applicabili in Valle dato che abbiamo una potestà legislativa
primaria in questa materia. Infatti la Valle d'Aosta ha
regolamentato questa materia con la legge regionale n. 59/91 e con
il regolamento regionale 17 giugno 1996 n. 3. Si tratta di
normative che sono però anteriori all'emanazione delle leggi di
riforma, le cosiddette "Bassanini", quindi la Regione deve adesso
dotarsi di una nuova legislazione e recepire le innovazioni in
materia di semplificazione amministrativa.
Quando avevamo posto quest'esigenza nella precedente
interpellanza, il Presidente intanto aveva ricordato per prima cosa
- ho qui gli appunti di quella seduta - che è un obiettivo del
programma di questa maggioranza perseguire la trasparenza e la
semplificazione amministrativa. Aveva ricordato anche che ci sono
alcune difficoltà, ci sono leggi di settore che prevedono che i
cittadini presentino i documenti precisi all'Amministrazione per
cui bisognerebbe intervenire su tutte queste leggi di settore.
Ricordava anche che è avvenuto in Regione un cambiamento
dell'Amministrazione dopo la legge 45/95 per cui diceva che è
necessario un po' di tempo per giungere ad una definizione di un
nuovo progetto normativo. Si era però assunto l'impegno di
sottomettere "fra poco tempo" un progetto generale di modificazione
della legge n. 59/91.
Sono passati 4 mesi: valutare la quantità del tempo necessario
per raggiungere gli obiettivi prefissati è sempre difficile, però
dopo 4 mesi a quanto mi consta, non si è fatto ancora niente; può
darsi che sia stata presa qualche decisione che io non conosco. Noi
dell'opposizione non accediamo ai documenti di studio e di lavoro
che vengono portati a conoscenza all'interno della maggioranza;
quindi, a quanto mi consta, non si è fatto ancora niente.
Ci sono, è vero, le due circolari, quella già citata
nell'interpellanza di 4 mesi fa, cioè la circolare n. 43/97 e la
circolare n. 6 del 23 gennaio 1999, dello stesso giorno in cui era
applicata questa nuova normativa; circolari che - come diceva lo
stesso Presidente, riferendosi alla n. 43/97, ma posso dire la
stessa cosa anche della circolare n. 6/99 - non sono né esaustive
né definitive, ma circolari che sono un mezzo di sensibilizzazione
dei dirigenti in modo da assicurare l'applicazione delle
disposizioni in materia di semplificazione nelle procedure
amministrative, nel maggior numero possibile dei casi.
Perché abbiamo presentato quest'interpellanza oggi? Abbiamo due
obiettivi; il primo è quello tipico dell'opposizione, di stimolo,
di controllo, di pungolo, perché l'azione amministrativa a favore
dei cittadini possa andare avanti. Questo ci fa chiedere nella
nostra interpellanza quali sono i tempi previsti per predisporre la
nuova normativa regionale riguardante la materia della
semplificazione.
Ma c'è un secondo obiettivo: e cioè, in attesa che si possa
predisporre un atto normativo completo, almeno facciamo sì che il
quadro normativo attuale di cui è dotata la Regione - parlo della
legge n. 59/91 e delle circolari applicative - funzioni al
meglio.
Era la stessa preoccupazione che avevo espresso quando, parlando
dello sportello del cittadino, chiedevo che, in attesa che funzioni
il sito internet a cui tutti possono accedere, almeno venisse
facilitato l'accesso ai documenti, per esempio alle delibere di
Giunta che sono esposte all'atrio. Cioè cerchiamo alcuni altri
strumenti che provvisoriamente possano supplire a questa difficoltà
di comunicazione. In questo senso quindi chiediamo che alcuni
istituti previsti dalla n. 59, ad esempio il rispetto dei tempi dei
singoli procedimenti sia applicato. Sappiamo che in alcuni casi
questo non avviene come pure non sempre è data all'utente la
comunicazione del responsabile del procedimento.
C'è una seconda cosa che ci interessava verificare, cioè
volevamo sapere se il cittadino è stato informato delle
disposizioni relative all'autocertificazione, contenute nelle
circolari. Dappertutto esiste la carta dei servizi ovvero
un'informazione un po' organizzata che consente all'utente di avere
le informazioni necessarie per accedere ai servizi. Questa parte è
stata già predisposta, c'è l'intento di garantire il passaggio di
informazione e di comunicazione all'utente? Questi sono i due
obiettivi che ci siamo posti nel presentare l'interpellanza.
Président La parole au Président du Gouvernement, Viérin
Dino.
Viérin D. (UV) Le Gouvernement entend respecter ses engagements
quant à l'élaboration d'une loi régionale en matière de
simplification des procédures administratives.
En effet, comme nous avons déjà eu l'occasion de le préciser à
diverses reprises, et Mme Squarzino l'a rappelé, cette majorité et
par conséquent le Gouvernement qui en est l'expression s'est fixé
pour objectif de faciliter les rapports entre les citoyens et
l'Administration régionale. L'amélioration de ces rapports fait
l'objet d'une attention toute particulière et passe notamment par
l'application des principes de la transparence, de la
simplification des procédures, de l'efficacité et de l'efficience
qui sont aussi à la base des lois "Bassanini".
Par ailleurs cet objectif ne saurait être atteint par
l'application automatique des dites lois en Vallée d'Aoste en
raison de l'organisation juridique spécifique de notre Vallée, que
le texte même de la loi n° 127/97 prend en compte, puisqu'il
prévoit que ces dispositions s'appliquent aux régions jouissant
d'une autonomie différenciée dans les limites et dans le respect de
leurs Statuts et des dispositions d'application y afférentes. C'est
pourquoi ni la circulaire n° 43/97 dans un premier temps, ni la
récente circulaire n° 6/99 n'ont transposé dans la législation
régionale les innovations introduites par la loi 127 de 1997 et par
le décret n° 403/98.
En revanche, ces deux circulaires ont indiqué à l'attention des
structures régionales les dispositions de ces deux textes qui sont
susceptibles de produire des effets directs sur l'activité des
services et sur les rapports avec les usagers du fait qu'elles sont
immédiatement applicables et qu'elles complètent à la fois la loi
régionale n° 59/91 et le règlement régional n° 3/96.
Pour ce qui est par contre de l'organisation juridique de la
Région, le Gouvernement a approuvé, lors de la dernière séance du 8
mars, le projet de loi portant: "Nouvelles dispositions en matière
de procédures administratives, de droit d'accès aux documents
administratifs et d'autodéclaration". Ce projet sera transmis aux
commissions pour qu'elles puissent l'examiner et il sera aussitôt
porté à l'examen de ce Conseil.
Ledit projet de loi, qui constitue une refonte complète de la
loi n° 59/91, tient compte non seulement des principes qui
ressortent des lois "Bassanini" et du décret n° 403/98, mais
également des dispositions de la loi régionale n° 45/95 portant:
"Réforme de l'Administration régionale". L'adoption de cette
nouvelle loi régionale permettra d'élaborer et d'appliquer des
modalités d'information des citoyens dûment structurées par le
biais des services régionaux ainsi que par le recours éventuel à
des interventions ciblées. Et tout ceci compte tenu du fait que la
législation en matière de délivrance des certificats et de
simplification des procédures administratives est en évolution
permanente.
Enfin, pour ce qui est de la question concernant l'application
des dispositions en vigueur, il est nécessaire de préciser que les
dispositions, concernant la durée des procédures administratives et
la communication à l'usager du nom du responsable de ces dernières,
notion introduite dans l'organisation juridique étatique par la loi
n° 241/90, n'ont en aucune façon été modifiées ni par les lois
"Bassanini", ni par le décret n° 403. Dans ce domaine donc il est
évident que restent en vigueur les mesures prévues par la loi
régionale n° 59/91.
Président La parole à la Conseillère Secondina Squarzino.
Squarzino (PVA-cU) Prendo atto con piacere che nei quattro mesi
fissati l'impegno è stato ottemperato, che il gruppo di lavoro ha
concluso la sua attività. Entreremo nel merito delle questioni
quando avremo il disegno di legge predisposto. Sono contenta che
questo sia stato fatto perché diversamente una serie di
disposizioni facilitanti l'utente e già previste per gli enti
locali a favore dei soggetti che si rivolgono all'Amministrazione
regionale, non potevano essere accolte.
Mi riferisco al fatto che nella nostra legislazione vige ancora
un limite di tempo entro cui valgono i documenti autocertificati,
cosa che non vale più per i comuni; il fatto che si possa
addirittura fare una dichiarazione, sostitutiva degli atti di
notorietà, che riguarda altre persone e non soltanto il soggetto;
il fatto ancora che sia possibile demandare al responsabile, al
funzionario, la possibilità di autenticare direttamente un
documento.
Ricordavo solo questi tre aspetti per dire che effettivamente è
urgente intervenire in questa materia, altrimenti si registra una
differente procedura e possibilità di rispetto del cittadino se
questo si rivolge all'Ente comunale o all'Ente regionale e credo
che questo non sia un buon servizio che rendiamo ai nostri
concittadini.
