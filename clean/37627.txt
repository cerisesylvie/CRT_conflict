Classificazione
CONSIGLIO REGIONALE
Costituzione e funzionamento degli organi consiliari



Oggetto del Consiglio n. 1334 del 15 luglio 2015 - Resoconto
OGGETTO N. 1334/XIV - Accettazione delle dimissioni
rassegnate dai Consiglieri David Follien e Andrea Rosset dalla
carica di Vicepresidente del Consiglio regionale. Elezione dei
Consiglieri David Follien e Andrea Rosset alla carica di
Vicepresidenti del Consiglio regionale.
Presidente -
Passiamo ora all'esame del punto 5
all'ordine del giorno. La discussione è già stata fatta, quindi
prego i colleghi di formulare le rispettive proposte. La parola al
collega Farcoz.
Farcoz (UV)
- Merci Président.
In qualità di Vicepresidente del Consiglio candideremmo David
Follien.
Presidente
- La parola al collega Chatrian.
Chatrian (ALPE)
- A nome dei gruppi ALPE, UVP e Movimento
Cinque Stelle candidiamo Andrea Rosset alla vicepresidenza.
Presidente
- Grazie colleghi. Le candidature sono due,
Follien e Rosset. Prima dell'elezione, dobbiamo procedere con voto
palese all'accettazione delle dimissioni dei colleghi che
ricoprivano la carica di Vicepresidenti nel vecchio Ufficio di
Presidenza.
Apriamo la votazione per l'accettazione delle dimissioni.
Votiamo per la presa d'atto.
Votazione chiusa.
Esito della votazione:
Presenti, votanti e favorevoli: 34
Il Consiglio approva all'unanimità di accettare le dimissioni
rassegnate dai Consiglieri David Follien e Andrea Rosset dalla
carica di Vicepresidente del Consiglio.
Passiamo adesso alla votazione per eleggere i nuovi
vicepresidenti. Verrà consegnata una scheda a tutti i colleghi
consiglieri. Si può indicare un solo nominativo e se c'è omonimia,
ma in questo caso non c'è, bisogna scrivere sia il cognome che il
nome. Votiamo al banco? Nessuno fa la richiesta di votare in
cabina, perciò si vota al proprio scranno. Chiedo agli usceri di
consegnare una scheda a ogni consigliere. Ricordo ancora che si
vota un solo nominativo.
Procediamo all'appello per il deposito della scheda nell'urna.
Collega Segretario...
Appel nominal
Risultato della votazione per l'elezione alla carica di
Vicepresidente del Consiglio:
Consiglieri presenti: 35
Consiglieri votanti: 35
Schede valide: 35
Hanno riportato voti:
Follien: 21
Rosset: 14
In base all'esito della votazione, proclamo eletti alla carica
di Vicepresidente del Consiglio i Consiglieri David Follien e
Andrea Rosset.
Mi congratulo con i due colleghi per la carica che ricopriranno
all'interno dell'Ufficio di Presidenza.
