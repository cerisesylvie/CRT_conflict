Classificazione
ATTIVITÀ CULTURALI



Oggetto del Consiglio n. 732 del 14 luglio 2004 - Resoconto
OGGETTO N. 732/XII - Individuazione di strutture per lo
svolgimento di manifestazioni culturali di rilievo.
(Interpellanza)
Interpellanza
Considerato che nella città di Aosta, al momento, è evidente
la mancanza di strutture adeguate per rappresentazioni teatrali e
manifestazioni di rilievo;
Constatato che la ristrutturazione dell'ex cinema "Splendor"
è soggetta a numerosi ritardi, a causa di imprevisti di ogni tipo
che, allo stato di fatto, non permettono di rispettare i termini di
conclusione dei lavori;
Preso atto della situazione gestionale in cui si trova il
"Cinema Teatro Giacosa", che il prossimo 4 agosto tornerà nelle
mani dell'amministrazione comunale, dopo una lunghissima causa
civile con la società "Aostana cinematografica";
Verificato che gli attuali gestori in subappalto, la
cooperativa "Dreamlight", che gestisce anche diverse sale
cinematografiche nella nostra regione e fuori Valle, non hanno
avuto nessuna comunicazione relativa ad una possibile continuazione
del contratto di gestione, e che quindi si prospetterebbe una reale
possibilità di chiusura della struttura, viste anche le
dichiarazioni dei dirigenti del Comune lette sui giornali;
Evidenziato che, di norma, nonostante la vetustà e
l'inadeguatezza della struttura, la maggioranza degli spettacoli
della "Saison Culturelle" sono comunque stati finora organizzati
presso il "Giacosa";
Venuto a conoscenza del fatto che è stata rilasciata, nel
comune di Saint-Christophe, un'autorizzazione per l'apertura di un
nuovo cinema multisala;
I sottoscritti Consiglieri regionali
Interpellano
L'Assessore competente per sapere:
1. dove intende eventualmente trasferire gli spettacoli della
"Saison Culturelle" nella prospettiva, non troppo remota, che non
sia più disponibile il Teatro "Giacosa";
2. se non sia opportuno adoperarsi presso l'amministrazione
comunale di Aosta per fare in modo che il Teatro "Giacosa" non
chiuda e che possa continuare ad operare, almeno fin quando non
sarà operativo il nuovo "Splendor", magari valorizzando il lavoro
operato da chi lo sta attualmente gestendo che ha apportato
importanti migliorie nell'offerta e nei servizi per il
pubblico;
3. quali siano le prospettive future, considerando anche il
ritardo dei lavori di ristrutturazione, per quanto riguarda l'ex
cinema "Splendor" e più in generale per l'offerta di strutture
teatrali/cinematografiche nel capoluogo regionale e nell'intera
Regione.
F.to: Lanièce - Stacchetti
Président - La parole au Conseiller Lanièce.
Lanièce (SA) - Con questa interpellanza abbiamo voluto portare
alla discussione dell'aula un problema che è davanti agli occhi di
tutti, cioè l'evidente mancanza di strutture adeguate per
rappresentazioni teatrali e manifestazioni di rilievo nella città
di Aosta. In effetti, per sopperire a questa mancanza, nel 1993,
con la deliberazione di Giunta n. 8088, si destinava l'edificio
dell'ex Cinema "Splendor" a struttura per spettacoli e
manifestazioni culturali. Sappiamo però tutti, anche a seguito
delle discussioni che abbiamo avuto più volte in questa aula
consiliare, in questa legislatura e nella precedente, come
purtroppo la realizzazione di questa importante struttura,
l'auditorium, presso l'ex Cinema "Splendor", abbia dei notevoli
ritardi e questo comporta dei problemi. A questi problemi si è
aggiunta ultimamente la questione del Teatro "Giacosa": a seguito
di una sentenza del Tribunale di Aosta si è conclusa una causa
civile, che era iniziata fra il Comune di Aosta, proprietario dei
muri, e "l'Aostana cinematografica", che era la locataria
dell'immobile del teatro. A seguito di questa sentenza, il 4 agosto
il Teatro "Giacosa" tornerà in pieno possesso del comune; è ovvio
che a questo punto ci si pone un problema. Sappiamo bene che il
Teatro "Giacosa", anche a seguito della mancanza di adeguate
strutture nella città di Aosta e dintorni, è stato utilizzato
sempre finora in modo massiccio per la manifestazione della "Saison
culturelle", importante rassegna culturale, e pertanto ci si
chiede: ma se il 4 agosto il comune rientrerà in possesso del
Cinema "Giacosa", cosa succederà? Verrà subito avviata una nuova
trattativa privata con gli attuali gestori? Vi sarà una gara di
appalto? Vi sarà una ristrutturazione del Teatro "Giacosa"? A
seconda della risposta vi sono anche delle considerazioni da fare,
perché, se viene avviata immediatamente una trattativa privata - se
ciò è possibile - con gli attuali gestori, la preoccupazione per la
"Saison culturelle" potrebbe venir meno, perché in un mese e mezzo
penso si possa concludere, ma, se di fatto non è questa la scelta,
se si deve per forza far riferimento a una gara di appalto, i tempi
si prolungheranno e noi sappiamo che ad ottobre inizierà la "Saison
culturelle" e non abbiamo nell'immediato una struttura adeguata ad
Aosta che possa accogliere queste manifestazioni.
Ci si pone quindi il problema di come si possa affrontare questa
situazione ed è per questa ragione che abbiamo presentato
l'interpellanza con la quale chiediamo alla Giunta se si sono già
fatte delle scelte, visto che già lo scorso anno vi era stato
questo problema della disponibilità o meno del Teatro "Giacosa".
Tenuto conto che ci avviciniamo alla nuova edizione della "Saison
culturelle", vorremmo sapere, alla luce di questi ultimi fatti - e
cioè della sentenza del giudice del Tribunale di Aosta -, visto
che, purtroppo, neanche per il prossimo anno si potrà usufruire del
futuro auditorium previsto nella zona dell'ex Cinema "Splendor",
quali sono le scelte o le ipotetiche soluzioni, in modo da poter
consentire alla "Saison culturelle" di ripartire, come è sempre
partita, in modo positivo, portando manifestazioni interessanti e
facendo sì che a queste manifestazioni importanti vi sia una forte
partecipazione. A questo proposito un anno fa erano apparse sugli
organi d'informazione alcune dichiarazioni di esperti, di persone
che si occupano anche di cultura in Valle d'Aosta: essi affermavano
che il problema rilevante è proprio quello di avere una struttura
adeguata: ad esempio si parlava del problema della lirica e cioè
che non si possono ospitare grandi spettacoli lirici perché non vi
sono delle strutture adeguate e si auspicava che, con la
realizzazione dell'auditorium, si potesse finalmente portare nella
nostra regione qualsiasi evento artistico e culturale. Penso che
questo sia un obiettivo importante, visto che siamo una Regione a
forte vocazione turistica, e da perseguire, perché è nell'interesse
di tutti, in modo particolare dell'Assessorato competente che
promuove la cultura. Abbiamo posto queste domande per questi
motivi; restiamo in attesa di sapere dall'Assessore quali sono le
scelte o le indicazioni che l'Amministrazione regionale ha in mente
per la "Saison culturelle" e, soprattutto, per dotare la nostra
Regione di strutture teatrali e cinematografiche in grado di
ospitare rappresentazioni teatrali ed artistiche di qualsiasi
genere.
Président - La parole à l'Assesseur à l'éducation et à la
culture, Charles Teresa.
Charles (UV) - La situation d'incertitude sur l'utilisation du
Théâtre "Giacosa", pour accueillir le spectacle de la "Saison
culturelle", et la difficulté qui en découle de trouver des espaces
de substitution sont les mêmes que la Direction des activités
culturelles de l'Assessorat a dû affronter l'année dernière; en
effet, la programmation de la "Saison culturelle" passée avait tenu
compte de l'absence de la disponibilité du théâtre à partir de
février 2004, nous avions donc trouvé des espaces alternatifs
nécessaires, comme il a été écrit sur la brochure de la
manifestation de la "Saison" de l'année dernière. Le renvoi de
décision du juge quant au contentieux entre l'administration
communale et "l'Aostana cinematografica" a permis le déroulement
régulier de la manifestation. Pour le moment la Commune d'Aoste n'a
pas encore défini les modalités d'utilisation du théâtre et notre
Assessorat suit avec attention l'évolution de la situation. Ce même
Assessorat a plusieurs fois signalé au syndic l'importance pour un
meilleur déroulement de la "Saison culturelle" de disposer du
Théâtre "Giacosa", qui a parmi ses usagers, comme chacun le sait,
de nombreux habitants de la ville d'Aoste.
Les modalités de gestion du Théâtre "Giacosa" et l'éventuelle
recherche d'un nouveau gérant ne sont pas de toute évidence de la
compétence de cet Assessorat mais, comme vous l'avez déjà dit, de
celle de la Commune d'Aoste. La fiche de la "Saison culturelle
2004-2005" est en bonne partie définie et les spectacles, en
particulier les pièces de théâtre, pour qu'ils aient la
localisation la plus judicieuse, devraient être présentés au
Théâtre "Giacosa". Avec les consultants de la "Saison" nous avons
décidé de ne pas attendre les conclusions du tribunal pour
programmer les spectacles, puisqu'un renvoi pourrait compromettre
du point de vue de la qualité le déroulement des manifestations,
les compagnies et les artistes les plus importants ayant déjà
défini leur tournée.
Le Théâtre "Giacosa" est le seul en Vallée d'Aoste qui permet
d'accueillir des spectacles complexes sans devoir recourir à
d'importantes dépenses techniques supplémentaires; il y a une scène
de 12 mètres, de 9 mètres de large et de 9 mètres de profond, des
centres de 15 mètres de hauteur et une bouche de scène large de
7,75 mètres et de 5,45 mètres de hauteur, une avant-scène de 10
mètres de large et de 2 mètres de profondeur et une fosse pour
l'orchestre. Le "Théâtre de la ville" possède une structure
semblable à celle du Théâtre "Giacosa", centre et avant-scène, mais
les dimensions sont bien plus réduites, même pour ce qui concerne
le nombre des spectateurs, parce qu'il peut placer 270 spectateurs
au lieu de 500 du Théâtre "Giacosa". Le "Palais Saint-Vincent" n'a
pas le centre nécessaire pour positionner les scénographies et les
lumières et en fait il est inutilisable pour des représentations de
théâtre. L'auditorium de Pont-Saint-Martin n'a pas les mesures
convenables pour accueillir des spectacles complexes ou avec
scénographies - lumières et plusieurs acteurs -; les saisons
passées pour ce motif nous n'avons organisé que le spectacle de
Paolo Villaggio. Au cas où le Théâtre "Giacosa" ne serait pas
utilisable, les services compétents prendront la décision "réduite"
de multiplier les représentations pour les spectacles qui attirent
le plus grand public, de faire, par exemple, 2 soirées au lieu
d'une; où cela sera nécessaire, pourront être étudié d'autres
dispositions techniques pour la mise en place de scénographies. La
substitution des spectacles ne sera décidé que pour les cas
extrêmes.
Le manque d'une structure de propriété de la Région apte à
accueillir la "Saison culturelle" a toujours mis en difficulté ceux
qui pendant ces années ont dû choisir les spectacles et organiser
la manifestation dans son ensemble. Ce sont des difficultés liées
aux caractéristiques des structures présentes sur notre territoire,
mais surtout liées à la disponibilité aussi incomplète des
structures. Toutes ces structures, en effet, ont une programmation
autonome au-delà de la "Saison", donc une programmation autonome
propre qui pose des limites quant aux périodes et quant aux dates.
Au Théâtre "Giacosa" on ne pouvait pas organiser des spectacles du
vendredi au dimanche pour ne pas pénaliser la programmation
cinématographique; au "Palais Saint-Vincent" les nombreuses
initiatives de télévision qui se répètent depuis des années avec
succès, la programmation d'évènements culturels du Casino, de la
commune ou d'organisations privées limitent de fait la possibilité
de trouver des dates utiles pour nos spectacles, compte tenu aussi
que ces initiatives comportent souvent des délais importants pour
la mise en place. Le "Théâtre de la ville" accueille, outre le
programme de cinéma, la compagnie théâtrale "Le scénario sensible".
L'éventuelle ouverture d'un nouveau cinéma multisalle à
Saint-Christophe, pour lequel nous avons très peu d'informations,
n'entraînera pas de modifications dans la programmation
cinématographique de la "Saison culturelle". Lieu d'accueil actuel
du "Giro del mondo in 60 film", le "Théâtre de la ville" d'Aoste
est particulièrement apprécié par les consultants et par les
conseillers artistiques, surtout par le public, qui a aimé les
modalités d'organisation qui ont été proposées, en particulier la
programmation sur 2 journées, à horaire alterné. En considération
des retards dans la restauration du "Splendor", nous recherchons
aussi d'autres solutions, mais ce ne sont pas de choses qu'on peut
faire du jour au lendemain.
Président - La parole au Conseiller Lanièce.
Lanièce (SA) - Prendiamo atto della risposta che ci ha fornito
l'Assessore. Dalla risposta emerge che ad oggi, visto che il comune
non ha ancora ricevuto il dispositivo, non sappiamo ancora qual è
la scelta che farà il comune, e nel contempo le scelte per la
"Saison culturelle" sono già state fatte; questo però comporta il
rischio che, nel caso in cui, per qualsivoglia motivo, a seguito di
una gara di appalto o di una ristrutturazione dello stesso teatro,
il "Giacosa" non sia in grado di ospitare la rappresentazione della
"Saison culturelle", vi sarà un problema perché, di fatto, se le
rappresentazioni teatrali sono già fissate, preventivate, devono
essere ricollocate in un'altra struttura, e a questo punto penso
che l'unica sede possibile sia le "Théâtre de la Ville", che però è
dimensionato meno della metà, come posti a sedere per gli
spettatori. Sappiamo fra l'altro che molte volte replicare lo
stesso spettacolo può essere possibile per certi artisti, ma non lo
è per altri che magari vengono ad Aosta e il giorno dopo sono a
Messina. Qui vi è quindi il rischio anche di compromettere la
"Saison culturelle"; non vogliamo farne una colpa a nessuno, anche
perché, come ha detto l'Assessore, il "Giacosa" riguarda più
l'amministrazione comunale, però penso che da questa situazione
debba emergere un pressante invito a far sì che si ponga al centro
dell'interesse dell'Amministrazione regionale la realizzazione, in
tempi brevi, di questo famoso auditorium. Si dovrebbe quindi
cercare di "pungolare" le ditte che stanno facendo i lavori in modo
che venga per la prima volta rispettato il termine, che questa
volta è stato fissato al 2006, perché questo sarebbe un minimo
obiettivo; cercare di far sì che finalmente l'auditorium possa
nascere, concretizzarsi e nel frattempo cominciare a pensare a come
gestirlo, perché strutture come l'auditorium hanno un costo annuale
che si aggira fra i 2,5 e i 3,5 miliardi di vecchie lire.
Nel frattempo si dovrebbe verificare se esistono altre
strutture. Ho verificato: sembra esservi l'autorizzazione per
l'apertura di un nuovo cinema multisala in quel di
Saint-Christophe, il che potrebbe essere importante, nel caso in
cui si debba utilizzare le "Théâtre de la ville" in sostituzione
del Teatro "Giacosa", per spostare le manifestazioni
cinematografiche a Saint-Christophe in modo da poter far combaciare
e sovrapporre eventuali date. Penso che anche in questa direzione
ci si debba muovere celermente, perché occorre una bozza di
convenzione e soprattutto verificare se è vero che è stata
rilasciata un'autorizzazione, per questa multisala. Ritengo sia
opportuno attivarsi perché, secondo me, è importante, considerata
la sua rilevanza, che la "Saison culturelle" possa svolgersi nel
modo migliore, per dare a tutti i Valdostani la possibilità di
essere presenti a manifestazioni di un certo interesse artistico e
culturale. Reputo opportuno che l'Amministrazione metta in campo
tutte le sue forze per far sì che tale manifestazione venga fatta
nel modo migliore, tenuto conto anche della situazione odierna, e
cioè della difficoltà per quanto riguarda il futuro del
"Giacosa".
Un'altra cosa importante che può fare l'Amministrazione
regionale è fare una pressione sull'Amministrazione comunale di
Aosta, perché la scelta ricada su una veloce trattativa con gli
attuali gestori, in modo da poter permettere il normale svolgimento
della "Saison culturelle". Penso che questa sia un'indicazione che
l'Assessore ha tutto l'interesse di seguire, perché va nella
direzione di permettere anche quest'anno lo svolgimento integrale
della "Saison culturelle", che è già stata quasi completata nelle
linee principali per quanto riguarda gli eventi programmati. Noi ci
auguriamo che vi sia da parte della Giunta la volontà di
intervenire in questa direzione, sentendo anche l'amministrazione
comunale e facendo pressioni, in modo che il Teatro "Giacosa" venga
velocemente dato in gestione all'attuale gestore o a qualcun altro,
ma che non vi siano i soliti tempi burocratici, che potrebbero
impedire un veloce utilizzo di questa importante sala, alla luce
del fatto che non ve ne sono altre disponibili, a parte le "Théâtre
de la Ville", che però ha una capienza molto inferiore. Nel
contempo invitiamo a far sì che finalmente l'auditorium venga
realizzato, e quindi a sollecitare le ditte che stanno lavorando
affinché vengano completati i lavori di questa struttura, che
permetterà finalmente di ospitare in Valle d'Aosta spettacoli di
tutti i generi.
