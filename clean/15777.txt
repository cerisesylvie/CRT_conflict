Classificazione
ACQUE
Acque pubbliche


Resoconto integrale del dibattito dell'aula
Oggetto del Consiglio n. 2080 del 24 luglio 1996 - Resoconto
SEDUTA POMERIDIANA DEL 25 LUGLIO 1996
OGGETTO N. 2080/X Subconcessione per la durata di anni trenta,
al Consorzio di miglioramento fondiario "Terre-Blanche" di
derivazione d'acqua dai torrenti Comboé e Arpisson nei Comuni di
Pollein e Charvensod, ad uso irriguo.
Deliberazione Il Consiglio
Premesso che con domanda in data 22 ottobre 1990, a parziale
modifica della domanda 28 aprile 1989, il Consorzio di
Miglioramento Fondiario "Terre Blanche" ha chiesto
all'Amministrazione regionale la subconcessione di derivare nel
periodo dal 1° aprile al 30 settembre di ogni anno:
a) dal torrente Comboé, a quota 691,30 m.s.m. moduli 1,00 e a
quota 1165 m.s.m. moduli 0,20 di acqua per irrigare
complessivamente ha 131.66.26;
b) dal torrente Arpisson, a quota 765 m.s.m. moduli 0,90, a
quota 1175 m.s.m. mod. 0.08, a quota 1905 m.s.m. mod. 0,19 e a
quota 1150 m.s.m. mod. 0.04 di acqua per irrigare complessivamente
ha 122.05.29.
Precisato che la domanda, corredata dal relativo progetto a
firma geom. Aldo Comé, prevede la costruzione di un impianto di
irrigazione a pioggia del tipo fisso, gestito da un computer,
costituito da 6 opere di presa, dalla vasca di carico e
dissabbiatore, dall'impianto di distribuzione primaria che porta
l'acqua nei vari punti del comprensorio e dalla distribuzione
secondaria che immette l'acqua nei vari irrigatori.
Tenuto presente che:
- il Magistrato per il Po di Parma, con nota n° 11921 in data 19
novembre 1991, ha rilasciato il proprio nulla-osta nei riguardi
idraulici per l'ammissione ad istruttoria della domanda di cui si
tratta;
- l'avviso di presentazione della domanda 22 ottobre 1990 del
CMF Terre Blanche è stato pubblicato sul Foglio Annunzi Legali
della Valle d'Aosta n° 14 in data 26 maggio 1993 e riprodotto nel
n° 171 della Gazzetta Ufficiale della Repubblica Italiana (foglio
inserzioni) in data 23 luglio 1993, senza dar luogo alla
presentazione di domande incompatibili e concorrenti;
- con ordinanza dell'Assessore regionale ai LL.PP. n° 172 in
data 21 settembre 1993 è stato disposto il deposito della domanda e
del relativo progetto presso l'Ufficio Concessioni Acque
dell'Assessorato dei LL.PP. della Regione per 15 giorni
consecutivi, decorrenti dal 30 settembre 1993, a disposizione di
chiunque intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'albo pretorio dei Comuni di Pollein e Charvensod e
copia della medesima è stata inviata al Ministero dei LL.PP -
Direzione Generale delle Acque ed Impianti Elettrici; al Magistrato
per il Po di Parma, all'Autorità di Bacino del fiume Po di Parma;
alla Sezione Idrografica per il Po di Torino, al Consorzio
regionale Pesca, alle Associazioni Irrigue Est-Sesia ed
Ovest-Sesia, all'Assessorato Agricoltura e Forestazione, servizio
S.I.D.S., all'Assessorato dell'Ambiente, Servizio Tutela Ambiente,
alla Prima Direzione del Genio Militare di Torino, all'ENEL -
compartimento di Torino ed al CMF "Terre Blanche";
- la pubblicazione presso i Comuni di Pollein e di Charvensod,
come risulta dal referto in calce all'ordinanza, è regolarmente
avvenuta ed ha dato luogo alla presentazione, da parte
dell'Associazione d'Irrigazione Ovest-Sesia di Vercelli, di un
esposto con il quale chiede che, a salvaguardia delle dotazioni
idriche dei canali Naviglio d'Ivrea, Depretis e Farini, derivati
dalla Dora Baltea, vengano inserite nel disciplinare di
subconcessione le seguenti prescrizioni:
a) la derivazione della portata concessa dovrà essere sospesa
nei periodi in cui viene a mancare la competenza dei suddetti
canali;
b) il manufatto di derivazione dovrà essere dotato di apposito
edificio idoneo alla misura della portata assentita;
Osservato che, poiché sono state ritenute ammissibili le
richieste della sopraccitata Associazione Irrigua, apposite
clausole sono state inserite nel disciplinare di
subconcessione.
Visto altresì che la visita locale d'istruttoria, come stabilito
nell'ordinanza è regolarmente avvenuta il 29 ottobre 1993 ed alla
medesima sono intervenuti i funzionari dell'Ufficio Concessioni
Acque della Regione, il sig. Borbey Walter, Presidente del CMF
"Terre Blanche", il Dott. Nicola Tartaglione ed il Geom. Sergio
Milani dell'Assessorato dell'Ambiente e che nel corso della
medesima il Dott. Tartaglione ha dichiarato che non vi sono
particolari rilievi da fare in quanto i lavori, se correttamente
eseguiti senza la costruzione di strade e con i prelievi previsti
per ciascun torrente, non rientrano tra quelli sottoposti al V.I.A.
ed ha inoltre raccomandato all'Ufficio Acque il puntuale rilievo e
controllo delle portate assentite ed al Servizio Forestazione la
sorveglianza sulla corretta esecuzione dei lavori con particolare
riferimento alla movimentazione di terra.
Precisato che, sempre nel corso della visita d'istruttoria, il
sig. Borbey ha fatto presente che il Consorzio, in passato, ha
utilizzato le acque dei due torrenti per l'irrigazione, mediante
delle prese instabili e per le quali non era stata presentata
tempestiva domanda di riconoscimento, segnalando che le medesime
verranno disattivate in seguito al rilascio della subconcessione,
dichiarando, inoltre, di sottostare alle richieste
dell'Associazione Irrigua Ovest-Sesia di Vercelli e impegnandosi a
fornire, entro 60 giorni, l'elenco dei terreni che il Consorzio
intende ulteriormente introdurre tra quelli da irrigare e non
inseriti nell'elenco delle particelle allegato al progetto.
Rilevato che in data 22 dicembre 1993, il Presidente del
Consorzio ha fatto pervenire l'elenco delle nuove particelle nel
comprensorio dal quale risulta quindi che la superficie irrigua
ammonta complessivamente ad ha. 253.80.92.
Tenuto inoltre presente che:
- il comprensorio è suddiviso in sei zone, due delle quali
saranno irrigate derivando l'acqua in due punti diversi dal
torrente Comboé (zona 1 e zona 4) e le restanti 4 derivando l'acqua
in altrettanti punti dal torrente Arpisson (zone 2 - 3 - 5 e
6);
- le opere di presa saranno eseguite in tre modi diversi:
1) sul torrente Comboé, per la zona 1, a quota 691,30 m.s.m. e
sul torrente Arpisson, per la zona 2, a quota 765,00 m.s.m., verrà
realizzata un'opera di presa del tipo a trappola, collegata con il
dissabbiatore. La trappola e il dissabbiatore saranno realizzati in
conglomerato cementizio armato. La trappola avrà una bocca di presa
con larghezza pari a 60 cm. ed il dissabbiatore avrà un'altezza di
152 cm. e sarà provvisto di scarichi di fondo regolati da paratoie
in acciaio;
2) per le zone 3,5,6 l'acqua sarà derivata dal torrente
Arpisson, in tre punti siti alla quote 1175 m.s.m., 1150 m.s.m. e
1905 m.s.m. Le opere di presa saranno costituite da un manufatto in
conglomerato cementizio armato composto da un canale di captazione,
con griglia e tratto di calma, che immette l'acqua nella vasca
dissabbiatrice interrata, delle dimensioni nette di mt. 2.00 x 6,00
x h. media 2.55;
3) l'opera di presa sul torrente Comboé a quota 1165 m.s.m., per
la zona 4, sarà costituita da un manufatto in conglomerato
cementizio armato, costituito da una vasca di calma con scarico di
fondo. L'acqua verrà poi convogliata nelle condotte di
distribuzione primaria che la porteranno alle varie zone da
irrigare, alle quali sarà distribuita tramite gli irrigatori
serviti da una distribuzione secondaria.
Rilevato, quindi, in considerazione di quanto sopra esposto,
che:
1) appare evidente che la derivazione risponde allo scopo di
provvedere all'irrigazione di terreni siti in Comune di Pollein, la
cui superficie totale risulta di ha. 253.80.92;
2) la quantità d'acqua da derivare, nella misura massima di
moduli 1,20 dal torrente Comboé e moduli 1,21 dal torrente
Arpisson, per il solo periodo dal 1° aprile al 30 settembre di ogni
anno si può subconcedere, avendo riguardo delle condizioni locali,
delle utenze preesistenti e della specie di derivazione
realizzata;
3) l'adozione di una quantità complessiva di 241 l/sec. di acqua
per l'irrigazione di ha. 253.80.92 di terreni, può ritenersi
ammissibile, in quanto pari ad un max. di 0,949 litri/s. per
ettaro, quantità che, per tipo di coltura e di irrigazione, rientra
nella media;
4) la derivazione è razionale, le opere sono tecnicamente
approvabili e non sono di pregiudizio agli interessi pubblici ed a
quelli dei terzi ed è compatibile con il buon regime idraulico dei
torrenti Comboé e Arpisson, senza che occorrano, oltre a quelle
inserite nel disciplinare di subconcessione, speciali garanzie a
tutela di detto regime, essendo stati correttamente calcolati i
M.D.V. sulla base dei criteri e delle prescrizioni di cui alla
deliberazione del Consiglio regionale n° 1193/X in data 22 febbraio
1995, nei vari punti di presa su entrambi i torrenti.
Visto infine che il Magistrato per il Po di Parma, con nota n°
6925 dell'11 luglio 1994 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare.
Visto lo Statuto speciale per la Valle d'Aosta, promulgato con
legge costituzionale n° 4 del 26 febbraio 1948 e successive norme
di attuazione.
Vista la legge regionale n° 4 dell'8 novembre 1956.
Vista la legge n° 36 del 5 gennaio 1994;
Vista la deliberazione del Consiglio regionale n° 1193/X in data
22 febbraio 1995 ed in esecuzione della medesima;
Visto il parere favorevole rilasciato dal titolare delle
funzioni di responsabile del Servizio assetto e tutela del
territorio nell'ambito dell'Assessorato dei Lavori Pubblici, ai
sensi dell'articolo 72 della legge regionale n° 3/1956 e successive
modificazioni e del combinato disposto dagli articoli 13 comma 1,
lettera e) e 59, comma 2 della legge regionale 45/1995, in ordine
alla legittimità della presente deliberazione.
Delibera
1) di subconcedere, per la durata di anni trenta, decorrenti
dalla data del decreto di subconcessione, al Consorzio di
Miglioramento Fondiario "Terre Blanche" con sede in Pollein, giusta
la domanda presentata in data 22 ottobre 1990, di derivare, nel
periodo dal 1° aprile al 30 settembre di ogni anno:
a) dal torrente Comboé mod. max. 1,20 (litri al minuto secondo
centoventi) alle seguenti quote:
- 691,30 m.s.m. mod. 1,00
- 1165,00 m.s.m. mod. 0,20
per irrigare una superficie di ha. 131.66.26 di terreni ubicati
in Comune di Pollein;
b) dal torrente Arpisson mod. max 1,21 (litri al minuto secondo
centoventuno) alle seguenti quote:
- 765 m.s.m. mod. 0,90
- 1150 m.s.m. mod. 0,04
- 1175 m.s.m. mod. 0,08
- 1905 m.s.m. mod. 0,19
per irrigare una superficie di ha. 122.14.66 di terreni ubicati
in Comune di Pollein;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante del Consorzio
di Miglioramento Fondiario "Terre Blanche";
4) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 42.500 (quarantaduemilacinquecento) pari a mezza
annualità del canone presunto, ai sensi dell'articolo 11 del T.U.
11 dicembre 1933 n° 1775, a titolo di cauzione; somma che verrà
restituita, ove nulla-osti, al termine della subconcessione;
b) lire 10.000 (diecimila) pari al minimo fissato dall'articolo
3 della legge 21 dicembre 1961 n° 1501 e per gli scopi di cui
all'articolo 7 del T.U. 11 dicembre 1933 n° 1775; somma da
introitare al capitolo 08800 della parte ENTRATE del bilancio
preventivo della Regione per il corrente esercizio finanziario
(Provento delle concessioni e subconcessioni di acque pubbliche e
miniere);
c) lire 1.500.000 (unmilionecinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei Lavori Pubblici) per spese di
sorveglianza, esperimenti di portata, collaudo, registrazione di
atti, eccetera somma da introitare al Capitolo 13500 della parte
ENTRATE del bilancio preventivo della Regione per il corrente anno
finanziario (Gestione di fondi per conto terzi per istruttoria
domande e pratiche varie);
5) di stabilire, come specificato nell'articolo 9 del
disciplinare di subconcessione, che nessun canone è dovuto
dall'utenza, essendone l'uso irriguo esente, ai sensi dell'ultimo
comma dell'articolo 9 dello Statuto speciale della Valle d'Aosta,
promulgato con legge costituzionale n° 4 del 26 febbraio 1948;
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994 n° 320 e di darne
esecuzione.
Allegato
(...omissis...)
Président Les conseillers sont invités à voter:
Presenti, votanti e favorevoli: 30
Il Consiglio approva all'unanimità
