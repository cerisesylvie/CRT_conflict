Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 219 del 18 settembre 1967 - Resoconto
OGGETTO N. 219/67 - Proposta di modifica della legge
regionale 30.11.1965, n. 24, recante: "Provvidenze regionali per la
ripresa dell'industria edilizia, nel settore dell'edilizia
economica e popolare".
Montesano (P.S.D.I.)
- Chi illustra la mozione?
Fillietroz
(U.V.)
- Questa mozione ha lo scopo di
aggiornare e anche ampliare minimamente la legge del novembre 1965
che, effettivamente, non è ancora stata applicata. Ora questa
applicazione due anni dopo evidentemente viene ad escludere molti
di quelli che avrebbero avuto i benefici allora, perché quel
massimo di 1.400.000 agli effetti del reddito imponibile
naturalmente adesso con l'evoluzione economica, con la svalutazione
della moneta, con l'aumento degli introiti e l'aumento dei salari,
ed i vari emolumenti degli operai, fa sì che, effettivamente, molti
vengono ad essere esclusi.
Ora si chiede questo aggiornamento, si propone questo
aggiornamento perché mi sembra che sia una cosa abbastanza
regolare, anche perché, finora, ci sono ancora tutti i fondi del
1946 e del 1947 e quindi, agli effetti economici, agli effetti del
bilancio, non è una grande spesa.
Del resto noi sappiamo che una famiglia che abbia oltre al
capofamiglia anche un figlio o un membro della famiglia che abbia
un minimo reddito, che lavori temporaneamente o stagionalmente,
l'importo oltrepassa l'imponibile, oltrepassa 1.400.000. E questo
anche agli effetti degli artigiani - va ben, gli artigiani non
denunciano, pare che la maggioranza degli artigiani sia sotto gli
800.000 di denuncia, ma bisogna vedere l'accertamento definitivo,
perché, se noi guardiamo l'accertamento definitivo, naturalmente
molti artigiani oltrepassano gli 800.000, perché le denunce, come
di tutte le categorie, sono quelle che sono, ma poi ci sono gli
accertamenti d'ufficio e quelli che valgono sono gli accertamenti
d'ufficio. Naturalmente bisognerebbe prevedere, aggiungendo alla
dizione delle modifiche degli articoli, bisogna prevedere pure il
finanziamento, si potrebbe aggiungere un articolo, in cui mettere
che: "Alla copertura di una ulteriore maggiore spesa derivante
dall'aumento del reddito lordo complessivo, di cui alla precedente
modifica dell'articolo 4 della legge 30.11.1965 n. 24, si
provvederà, per l'esercizio 1967, con i fondi stanziati
all'articolo 148, spesa che presenta sufficiente disponibilità e,
per gli esercizi futuri, adeguandola all'apposito stanziamento,
alla maggiore spesa prevista da questa legge".
Caveri
(U.V.) -
Cette loi, nous pouvons affirmer,
sauf erreurs - et si ce n'est pas vrai la Junte peut nous corriger
- mais cette loi n'est pas appliquée; pratiquement c'est une loi
qui n'est pas réalisée.
Si les renseignements qu'on m'a donnés sont exacts, il n'y a que
deux personnes dans la Vallée d'Aoste qui ont pu jouir des
bénéfices de cette loi. Pourquoi? Parce que la banque prétend que
les constructeurs doivent avoir bâti, fini de bâtir la maison,
seulement alors peuvent intervenir les bénéfices de la loi.
Et alors l'esprit de notre loi a été complètement trahi parce
que nous pensions que cette loi devait servir, avant tout, aux
ouvriers, aux dépendants de l'agriculture, aux artisans, aux
dépendants du commerce, etc., etc. qui n'avaient pas de moyens, ou
très peu de moyens. Au lieu, avec ce système - instauré par la
banque qui prétend qu'on puisse jouir des bénéfices de la loi
seulement quand la maison est construite - avec ce système, ce ne
sont que les plus riches qui peuvent avoir des bénéfices de la loi
et ceux qui sont moins riches ne peuvent pas jouir des bénéfices de
la loi.
C'est pour cela que j'ai dit que l'esprit de la loi a été
complètement trahi ou, pour le moins, il a été raté. De manière que
notre loi - j'ai dit notre loi parce que nous sommes nous qui
l'avions proposée les premiers - l'esprit de la loi est
complètement abandonné et relié de manière qu'il y a un
mécontentement énorme de la part de ceux qui pensaient de jouir des
bénéfices de cette loi et qui pensaient de pouvoir faire une maison
avec pas trop de sacrifices de leur part.
Germano (P.C.I.)
- Ma io ribadisco quanto ha già detto
l'On.le Caveri cioè che la mozione solleva due questioni: però, in
questi due mesi e 10 giorni che sono trascorsi, sono venute fuori
altre questioni sul come viene applicata la legge.
Ora, gli uffici sono in leggero ritardo, diciamo così, sono in
ritardo di un quadrimestre, però sono alla fine del 1966: tre
quadrimestri sono stati assegnati, 212 domande sono state accolte.
Però i mutui sono stati concessi dalle banche a 2 su 212:
evidentemente si crea quella situazione, denunciata già dall'On.le
Caveri, che alcuni hanno avuto degli acconti dalle banche, ma
pagano gli interessi e, praticamente, invece di aiutare quelli che
non hanno, si verifica che possono usufruire di questi mutui quelli
che hanno, quei pochi che hanno già 5 milioni o hanno beni immobili
superiori ai 5 milioni e si accontentano di cominciare a pagare gli
interessi, interessi che deve, secondo la legge, pagare
l'Amministrazione regionale.
Io credo che, ho esaminato la questione, credo che tutto derivi
dal tipo di convenzione che si è fatta con la banca: cioè noi
abbiamo fatto una convenzione, cioè la Giunta ha fatto una
convenzione con la banca dove sono state accettate tutte le regole
bancarie, non si è modificato nulla. Non è che sia irregolare
quello che avviene; dal punto di vista della banca è regolarissimo,
perché rispetta quelle che sono le regole bancarie: concede dei
soldi quando c'è una garanzia, quando uno ha una proprietà oppure
li concede quando può ipotecare, oppure li concede quando ha la
fideiussione dell'Ente Amministrazione.
Quindi, quello che occorre cambiare, nella legge vi sono queste
modifiche che sono importanti perché, effettivamente, quello che
diceva Fillietroz è giusto: un operaio della Cogne che abbia un
figlio apprendista supera il milione e 400 all'anno; un operaio
della Cogne che abbia un figlio apprendista supera già questo,
quindi una grande massa viene esclusa. Non ha la stessa importanza
per gli artigiani per quella questione della situazione delle
denunce, ma quello che occorre cambiare è la convenzione con la
banca: la banca deve anticipare su garanzia della Regione, bisogna
stabilire una determinata formulazione; non so, che per i
riammodernamenti, gli allargamenti, le ricostruzioni, per esempio,
ci sia subito l'anticipo di 1 milione, di modo che chi fa i
riammodernamenti possa almeno acquistare il materiale per fare
questo. Per chi, invece, vuol costruire, che sia un anticipo più
rilevante, perché questo arriva fino ai 5 milioni; ci sia un
anticipo di 2 milioni, oppure ci siano altre soluzioni: che la
banca paghi le forniture, che la banca paghi l'impresario che
costruisce e che non sia più il povero cristo che non ha i soldi
che deve andare a cercarli e quindi che si modifichi quello che è
lo spirito della legge.
Io non so se qui, in questa sede, si potrà trovare la soluzione;
è certo che così crea il malcontento che crea; non può andare
avanti in questo modo, deve essere modificata. Secondo me, quello
che deve essere modificato non è la legge, ma è la convenzione con
la banca. Quindi non so se troveremo qui, immediatamente, così, una
soluzione oppure - era stata nominata a suo tempo una Commissione
apposita per questo - se non sia il caso di riunire la Commissione
che trovi delle soluzioni che diano l'avvio all'applicazione di
questa legge che è importante, che è aspettata, pensate, da 212
nuclei familiari che, se questa legge fosse applicata, si
costruirebbero o aggiusterebbero la casa; di queste 212 le domande
accolte sono soltanto due. Nei giorni che verranno potranno
diventare tre, quattro, cinque, ma la gran massa si trova in questa
situazione.
Quindi ci vuole un rimedio per risolvere questo problema.
Savioz
(P.C.I.)
- Io mi riferivo solo un momento
alla situazione che è venuta a determinarsi nell'ambito della
Cogne, in quanto che vivo lì dentro.
Di tutte le domande presentate dai dipendenti degli stabilimenti
Cogne un buon 80% è stato respinto in quanto che il reddito supera
le 900.000 lire annue; il rimanente non ha avuto nessun contributo
per i motivi adesso illustrati dal Consigliere Germano.
Quindi, in fondo, questa legge - che noi credevamo, noi
pensavamo che avesse potuto aiutare a risolvere determinate
situazioni, non solo, ma anche a portare un certo incremento
nell'edilizia, per garantire lavoro in quel campo in quanto che c'è
effettivamente una diminuzione - purtroppo non ha dato dei
risultati positivi. Quindi da qui nasce la necessità non soltanto
di aumentare da 900.000 a 1.400.000, ma anche l'altra questione:
quella inerente alla convenzione con la banca che è la più
importante. Se no abbiamo una legge, abbiamo dei fondi depositati,
in bilancio ci sono le somme, ma non si ha la possibilità di
usufruirle e nessuno ne avrà beneficio. Quindi riterrei che fosse
necessario, senz'altro, penso che la proposta di riunire la
Commissione per esaminare attentamente quel problema e per
riportarlo ad un futuro Consiglio, in modo che quei 212 che hanno
già fatto la domanda e gli altri che se la sono vista respingere
per il semplice fatto che alla fine dell'anno hanno totalizzato
950.000 lire di stipendio, tutto andrebbe a risolversi in un modo
migliore insomma.
Fillietroz
(U.V.)
- Io, richiamando quanto ha
detto Germano, vorrei fare presente che la soluzione potrebbe
essere questa: cioè quella di stabilire, di comune accordo con la
banca, prevedendo nella convenzione una consulenza tecnica
paritetica, in maniera che sicuramente la valutazione sia reale,
perché le banche, naturalmente, valutano sempre poco i beni agli
effetti della garanzia. Sarebbe sufficiente... ad ogni modo agli
effetti della perizia, se ci fosse anche il perito
dell'Amministrazione regionale, unitamente al perito dell'Istituto
di credito, evidentemente si sarebbe più o meno sicuri di avere una
perizia che è reale. Se no le banche, i periti delle banche hanno
ordine, probabilmente, di valutare molto meno avendo delle garanzie
superiori, hanno lo scopo di avere delle garanzie superiori.
Quindi nella convenzione si preveda una consulenza tecnica
paritetica e allora si eliminerebbe ciò che è l'inconveniente della
nuova applicazione di questa legge.
Per il rimanente io insisto ancora di portare il limite a 2
milioni, perché, effettivamente, gli introiti ormai sono aumentati,
sappiamo, i salari sono aumentati, non siamo più aggiornati. Se nel
1965, non so, l'80% dei bisognosi, dei lavoratori bisognosi
potevano beneficiare di questa legge, adesso ormai ci sarà il 50%,
neanche.
Bordon (D.C.)
- Se queste giuste critiche si rivolgessero
solo alla mia persona vi assicurerei che in tre minuti - e farei
felice il Consigliere Andrione, perché sarei veramente telegrafico
- vi direi nominiamo la Commissione, fate tutto quello che meglio
credete, perché, giustamente, il Consiglio è l'organo tecnico, è
l'organo competente per risolvere queste carenze e pertanto sarebbe
la soluzione più spiccia.
Però io verrei meno al mio dovere se facessi questo. Verrei
meno, in particolare - perché è giusto che il Consiglio sappia il
lavoro che fanno gli uffici preposti a questo lavoro - a questa
legge qui, ed è giusto che sappia il lavoro che fa la Commissione,
che la Commissione ha fatto per tutto questo. Quindi io chiedo
venia, ma siccome è un po' troppo facile dire che sarebbe bene
portare il limite da 1.400.000 a 2.000.000, è un po' troppo facile
il dire che sarebbe bene che quella convenzione, invece di essere
impostata così, venga impostata in un altro modo: bisogna per forza
che ci leggiamo alcuni dati, perché, grazie a Dio, qui si tratta di
cifre e da qui non si può scappare.
Allora, come prima osservazione, io vi vorrei fare osservare che
la legge che regola tutto questo insieme di domande, ovviamente, è
logico, è la legge del 1965, che è stata successivamente
modificata, perché voi ricorderete che, fin dal 15 settembre 1966,
noi abbiamo dovuto apportare alcune modifiche a questa legge, legge
che, dice il Consigliere Caveri, è la nostra legge. Sì, nostra del
Consiglio regionale, proposta dalla Giunta Caveri, ma se c'è del
buono nella legge come c'è del cattivo, la legge è di tutto il
Consiglio regionale e quindi non è che io voglia andare a vedere le
eventuali carenze che ci sono sulla legge del 1965 per attribuirle
a voi e prendere soltanto il buono, ma è giusto che si osservino le
cose così come sono, perché è inutile stare lì a voler caricare
delle carenze o determinate mancanze alla Giunta attuale, mentre
potrebbero essere anche attribuite all'altra Giunta.
Fatta questa precisazione, quindi, la legge del 1965 noi
l'abbiamo dovuta variare, innanzitutto, fin dal 15 settembre del
1966 e basterà che voi prendiate la legge per vedere quali sono
state le modifiche che abbiamo apportato.
Una modifica di grande sostanza perché dai 20 milioni che
avevate stanziato voi e noi ne abbiamo stanziati 40, per cui il
capitale complessivo mutuabile dalle banche invece di 500 milioni è
diventato un miliardo: prima variazione fatta.
Poi ce ne sono delle altre variazioni, delle variazioni che
riguardano determinate categorie: ci siamo accorti subito che
determinate leggi, perché tutte, anzi vorrei dire le leggi quando
vengono poi applicate, ad un certo momento, dimostrano determinate
carenze. Se voi andate a vedere le variazioni vedrete che abbiamo
dovuto mettere gli artigiani, se non sbaglio, della bassa Valle, o
di un'altra zona che avevamo escluso; praticamente sono state
apportate delle variazioni.
Arrivati a questo punto, oggi come oggi, si applica la legge che
è in funzione dal 15 settembre 1966. Quindi, stabilito questo punto
di partenza, perché è in base a questo che gli uffici competenti e
la Commissione decidono quando le domande debbano essere accolte,
possiamo passare alla seconda fase.
E la seconda fase è una fase molto interessante, perché io mi
chiedo qual è il Consigliere regionale che siede qui dentro e che
non vorrebbe vedere snellire questo, quando poi in bilancio ci sono
i 40 milioni che sono disponibili. Quindi più presto verranno spesi
e più presto verranno accontentati questi richiedenti, soddisfatte
queste domande; noi ne saremo tutti felicissimi.
Allora, incominciamo a parlare di lire: da 800.000 lire a
1.000.000 di reddito massimo degli artigiani e si chiede il
passaggio da 1.400.000 a 2.000.000 per il reddito massimo dei
lavoratori subordinati. Allora, in uno studio fatto dai competenti
Uffici, quindi non mio, in proposito si precisa che le domande,
pervenute a tutto il 31 agosto 1967 per i mutui, ammontano a 367,
di cui 71 per gli artigiani, 289 per i lavoratori subordinati e 7
per i pensionati, con un onere che, se viene calcolato in una media
di 5 milioni o di 3 milioni: 5 milioni per gli operai e 3 milioni
per i pensionati, ammonta a circa 1 miliardo 821 milioni. Quindi
tutte queste domande richiederebbero questo capitale, non come 40
milioni, ma come capitale globale. Credo di essere stato
sufficientemente chiaro.
Allora, vediamo un po', le domande in attesa di assegnazione di
mutuo risultano così ripartite in base alle varie zone. Voi sapete
che c'è una zona A): le domande pervenute sono state 133: 23 per
gli artigiani, 105 per i lavoratori e 5 per i pensionati. La zona
A) comprende i Comuni di Aosta - lo dice la legge, ma è giusto che
io lo ripeta -, Charvensod, Gressan, Jovençan, Pollein, Gignod, St.
Christophe, ecc. E le domande, quindi, sono suddivise fra
artigiani, ecc. Poi abbiamo il numero di domande pervenute, perché
c'è un'altra distinzione per nuovi alloggi, per sistemazione di
fabbricati già esistenti e per queste due voci qui noi avremmo
avuto per costruzione di nuovi alloggi: gli artigiani ne hanno
richiesti 6 per 35 milioni; i lavoratori subordinati ne hanno
richiesti 67 per 335 milioni.
Per la sistemazione di fabbricati già esistenti: artigiani
domande 4 per 20 milioni; lavoratori subordinati 21 per 105
milioni; pensionati 1 domanda per 3 milioni.
La zona B) che comprende tutti i restanti Comuni che io non ho
elencato prima, hanno presentato per l'acquisto di nuovi alloggi:
artigiani 3; lavoratori 7, cioè totale 10. Costruzione di nuovi
alloggi: artigiani 22; subordinati 55; pensionati 1. Per
sistemazione di fabbricati già esistenti: artigiani 12; lavoratori
34 e pensionati nessuno.
In conclusione il riepilogo è questo: la zona A) ha richiesto,
ha presentato 233 domande per 1.153.000.000 e la zona B) ne ha
presentate 134 per 668.000.000; quindi il totale, ripeto, a
conforto di quanto detto prima: le domande presentate sono 367 per
1.821.000.000.
Ora, che cosa succede? Noi, oggi come oggi, avremmo una carenza
di fondi per soddisfare queste domande, perché noi potremmo
arrivare coi nostri 40 milioni a coprire fino a un miliardo, perché
i 40 milioni ci permettono di dire alle banche: date fino ad un
miliardo, perché i 40 milioni vengono distribuiti per 20 anni, noi
dovremmo tirare fuori 800 milioni.
Siamo d'accordo, Germano, perché lo seguiamo un po' di più noi
due questo. Sì ma sono due, ma gli altri, questa parte qui è solo
per quello che resta ancora in sospeso, per cui ci verrebbero a
mancare 800 milioni. Aspettate, vado avanti: la carenza di fondi di
806 milioni, rispetto alle domande pervenute fino a tutto il 31
agosto 1967, è destinata a subire un ulteriore incremento
valutabile nell'ordine di circa 300 milioni. Cioè si dice: se oggi
noi siamo arrivati al 31 agosto 1967 e mancano già 800 milioni, se,
come pensiamo, perverranno successive domande, si prevede che
chiedano per altri 300 milioni...
Germano (P.C.I.)
- ...allora queste 367 domande? Queste
sono più delle 212 assegnate...
Bordon (D.C.)
- Sì signore, sono ancora lì, adesso io poi
ne do una copia di questo, così lo avete anche voi...
(voce di Germano)
...aspetta, poi lo vediamo dopo, a lume di naso, perché
l'essenziale, la risposta che io voglio dare a voi è questa:
arrivare innanzitutto a fissare, a stabilire se sia bene o male
questo aumento da voi proposto, perché la conclusione è questa:
dunque, la carenza di fondi di 800 milioni rispetto alle domande
pervenute fino a tutto il 31 agosto è destinata a subire un
ulteriore incremento valutabile nell'ordine di circa 300 milioni
per la copertura delle domande di mutuo agevolato che perverranno
alla Regione nel terzo quadrimestre del 1967.
Per quanto concerne i lavoratori subordinati, si ritiene che
l'aumento dei redditi proposto abbia a determinare l'esclusione - e
ne siamo convinti e lo vedremo - abbia a determinare l'esclusione
dall'assegnazione di mutui dei lavoratori meno abbienti, in quanto
i medesimi, pur fruendo di un maggiore punteggio per il reddito
prodotto, beneficiano di poco punteggio per l'anzianità di lavoro a
tutto vantaggio dei lavoratori che, beneficiando di un maggior
reddito, avranno presumibilmente conseguito una maggiore anzianità
di lavoro per la quale è prevista l'assegnazione di 0,50 punti per
ogni anno di attività.
Non ho bisogno di ripetere questo perché mi sembra
sufficientemente chiaro; ma in altre parole il discorso è questo:
ma se noi abbiamo già un sacco di domande, quando c'è una
limitazione fino ad un milione e 400, è presumibile che se noi lo
portiamo a due milioni questo 1.400.000, farà affluire un grande
numero di domande, perché molte altre verranno incluse. Che cosa si
verificherà? Quello che voi avete capito! Perciò non c'è niente di
trascendentale, per cui noi potremmo avere, per esempio, degli
operai che hanno presentato domanda e che, purtroppo, aspettano da
diversi mesi; perché poi in questa legge ci sono delle cose che,
effettivamente, non si possono criticare, perché io criticherò una
cosa quando potrò dare un suggerimento che sostituisca quella
mancanza. Ma io vorrei sapere se, per esempio, in questa legge, voi
vedete che sono dei lavoratori che hanno presentato le domande. Ad
un certo momento, noi, per il primo quadrimestre del 1966, faccio
un esempio: uno è arrivato tredicesimo o 14° e noi riusciamo solo a
farne passare 12, per esempio; questo 13° e 14° riceverà una
lettera in cui gli si dice: "Lei è 14°, quindi ha molta speranza
che nel 2° quadrimestre possa venire a galla, ma se, per disgrazia,
si arriva ad un certo numero di domande...
(...voce in aula...)
...pardon, ma tutti quanti, li dobbiamo avvisare, perché, ad un
certo momento, per forza! Perché poi il brutto è questo perché, se
fossero 100 le lettere che partono, e ce ne fossero 80 con le quali
l'Assessore alle Finanze, per avere dei voti di preferenza, può
dire: "Signori siete ammessi a mutuo" ma, purtroppo, è tutto il
contrario! Purtroppo bisogna dire soltanto a 10 o 12: "Siete
ammessi" e agli altri si deve dire: "Aspettate con calma lì, che
arriverà il vostro turno". Ma il brutto è questo che, quando
arrivassero altre domande - ero arrivato a questo punto - e ci
fossero degli operai che, ad un certo numero di anni di lavoro, e
quello là che era 14°, ad un certo momento, riceve una seconda
lettera ed è diventato 22° e aspetta altri 4 mesi! Ma perché? È
logico, questa è la legge, tanto è vero che, parlando con amici e
Consiglieri che saggiamente si interessano di questo problema e
vivono anche delle nostre difficoltà, che cosa si è detto? Che, ad
un certo momento, bisognerebbe arrivare e dire che colui che ha
presentato la domanda e da due anni aspetta - visto che la legge
continua a funzionare in questo modo - abbia almeno alcuni punti
anche lui, perché se no non riuscirà a passare, sempre che gli
vengano altre occasioni.
Per cui, secondo me, la soluzione, io non avrei aderito
immediatamente alla soluzione di Fillietroz, che così, tambour
battant, dice: "Siamo a settembre, tanto denari ce ne sono, quei
vituperati denari di bilancio, vero, quindi prendiamo da lì e
schiaffiamoli là".
Io avrei detto no, riuniamo la Commissione, come dite voi,
studiamo pure, facciamolo partire dal 1° gennaio; eventuali aumenti
di denaro nello stanziamento li metteremo nel bilancio di
previsione del 1968...
(...voce in aula...)
Fillietroz
(U.V.)
- ...non sono ancora stati
spesi...
Bordon (D.C.)
- Sì che sono stati spesi, perché adesso
arriviamo anche lì, Avv. Fillietroz, arriviamo anche lì; non per
merito mio arriviamo anche lì, ma per merito di quelli che di
questo si occupano. Ma non è finito ancora, perché, se si vuole
discutere seriamente siamo tutti felici, perché, se si può trovare
una soluzione, perché vi garantisco che i più scontenti di questa
legge sono quelli che devono applicarla la legge, perché non è
certamente facile applicarla. Però, detto questo per gli operai,
quindi a me pare che non sia il momento molto opportuno, quando noi
abbiamo ancora 200-300 domande da soddisfare. Di chi? Di quelli che
hanno 1.400.000; io chiedo anche quelli che hanno 2.000.000 e
arriva un'altra valanga, quelli lì probabilmente, se sono già
1.400.000 perché forse hanno meno anzianità di lavoro, hanno meno
anni di carriera e quindi gli altri che hanno più punteggio passano
loro davanti, io non so come farebbero ad andare avanti e vorrei
vedere se, effettivamente, si aiuta chi ha più bisogno, cioè chi ha
1.400.000 o chi ha due milioni.
Ma su questo tutti insieme ne possiamo parlare e possiamo vedere
quello che si può fare.
Seconda battuta: gli artigiani, il cui reddito non è di facile
controllo e accertamento, per gli artigiani si fa presente che, in
relazione agli accertamenti effettuati dalla Cassa Mutua Artigiani
nel 1965, la Vanoni, gli artigiani iscritti alla Mutua ammontano a
2.507 unità, di cui 1.481 unità sono esenti da Ricchezza Mobile, 80
unità hanno un reddito che va fino a 200.000 annue, 539 unità con
un reddito che va da 200.000 a 500.000 e 245 unità con un reddito
che va da 500.000 a 800.000; 2.345 unità, quindi, con un reddito
che va fino a 800.000; 72 unità con un reddito da £. 800.000 a un
milione; 5 unità con un reddito da 1.000.000 a 2.000.000 e 6 unità
con un reddito che va oltre i 2 milioni.
Praticamente, quindi, - e mi avvalgo - ...praticamente, quindi,
di questo aumento ne beneficerebbero 72 artigiani, che andrebbero
da un reddito di 800.000 a 1.000.000.
Quindi questi sono i dati che io ho voluto sottoporvi per
rispondere, innanzitutto, a questa mozione. Adesso, per rispondere
a quanto dice l'Avv. Fillietroz, io, naturalmente, devo leggervi
altre cifre.
Dice l'Avv. Fillietroz: "Non si è dato niente fino adesso", ma
l'Avv. Fillietroz deve sapere e non lo sa - è logico che non lo
sappia, perché non se ne interessa, non lo segue mica lui questo,
quindi è logico, come non lo sanno tutti gli altri Consiglieri - il
numero delle pratiche ammesse a mutuo per l'anno 1966, ripartite
per settore di investimento e per Istituti di credito finanziatori.
Dunque, abbiamo nel 1° quadrimestre del 1966 - mi spiace di darvi
noia, però quelli che questi quadri hanno fatto e che hanno fatto
il conseguente lavoro, io penso che saranno lieti che il Consiglio
possa valutare quello che hanno fatto fino adesso - allora abbiamo
nel settore dell'investimento "acquisti alloggi per la zona A)":
all'Istituto S. Paolo per il primo quadrimestre sono state mandate
tre domande per un importo di 15 milioni; nel 2° quadrimestre altre
3 domande per 15 milioni, nel 3° quadrimestre del 1966 altre 4
domande per 20 milioni. Alla Cassa di Risparmio: 2 domande, 3
domande, 2 domande per, complessivamente - vi leggo il totale, se
no guai - 35 milioni.
In conclusione: per gli acquisti di zona A), per la zona A)
acquisto alloggi, sono stati inviati agli Istituti, ai due Istituti
bancari - sono sempre i medesimi, io non ve li ripeterò più - 17
domande per 85 milioni.
Per l'acquisto di alloggi della zona B), sempre a questi due
Istituti, sono state mandate, per quei tre quadrimestri, 18
domande, per un importo di 79.950.000.
Per le costruzioni di alloggi zona A), sono state mandate 34
domande per 166 milioni e 550 mila.
Per le costruzioni di alloggi per la zona B), sono state mandate
33 domande per 155.500.000.
In conclusione, sono state mandate in totale: 64 domande per
309.500.000.
Per la sistemazione alloggi nella zona A) sono state mandate in
totale: 33 domande per 132.310.000.
Per la sistemazione alloggi nella zona B) sono state mandate 35
domande, pardon, 33 domande per 124.050.000. Per cui i riepiloghi
vari sono questi:
- all'Istituto S. Paolo sono state mandate 107 domande per
498.560.000;
- per la Cassa di Risparmio 486.700.000.
In conclusione: 218 domande per 985. Voglio precisare solo una
cosa per cortesia, per essere preciso: queste domande sono state
mandate alla banca, quelle del primo quadrimestre il 30.4.1967;
quelle del secondo quadrimestre il 15 luglio del 1967 e quelle del
terzo quadrimestre - che anche vi ho letto adesso - andranno il 20
settembre. Quindi il 20 settembre è dopodomani. In conclusione per
questa prima parte: voi capite perfettamente che tutte queste
pratiche che sono state mandate alla banca, i denari sono impegnati
per questo, per cui non è che si possa dire non ci sono oppure si
possono ancora manipolare, come si vogliono, perché mandando la
pratica, ovviamente, noi abbiamo dovuto dire: dateglieli pure che
noi rispondiamo per questo. Ho voluto chiedere di più, per
tranquillità vostra e mia, innanzitutto i mutui hanno una scadenza
generalmente che viene data dalla banca o il 1° gennaio o il 1°
luglio. Quindi questo è nella convenzione che è stata messa così...
aspettate, poi andiamo alla fine... poi che cosa abbiamo ancora?
Abbiamo - e non vorrei perdere il filo per due cosette importanti
che vi volevo dire - che, entro il 20 settembre, questo ve l'ho
detto; adesso però c'è altro da aggiungere. Voi capite,
perfettamente, che quando mi si dice: "Bisogna cambiare la
convenzione", ma siamo tutti d'accordo, è indispensabile cambiare
la convenzione e bisognerà studiare il modo. Però non è con
cattiveria, non veniamo qui a dirvi la colpa è vostra o è nostra,
ma ricordatevi che queste convenzioni sono quelle che ha fatto
Fillietroz che ha trattato lui con l'Istituto S. Paolo e con la
Cassa di Risparmio, e quando io sono arrivato me le sono guardate,
queste risalgono al maggio del 1965...
Fillietroz
(U.V.)
- ...non erano definite...
Bordon (D.C.)
- ...no, e io sono arrivato ed è toccata a
me questa soddisfazione, perché se le definivi tu era molto più
facile, perché mi difendevo meglio oggi; io sono arrivato e ho
dovuto...
Fillietroz
(U.V.)
- ...erano sei mesi di
applicazione della legge...
Bordon (D.C.)
- ...bene, e io sono arrivato, mi sono
guardato le convenzioni, e guarda, si vede che non ero molto più in
gamba di te, lo riconosco, perché non siamo mica delle aquile,
tutti quanti che veniamo qui dentro cerchiamo di portare la nostra
buona volontà e quella competenza che abbiamo. Io non ho potuto far
niente per modificare quelle convenzioni, ma sai perché non ho
potuto fare niente? Perché, probabilmente, come avevi visto tu, che
c'erano delle carenze, le ho viste anch'io, ma la banca mi ha
detto: "O prendere o lasciare". E siccome non si possono fare tanti
miracoli con le banche, ad un certo momento, quando studieremo la
nuova convenzione vedremo che cosa ci diranno, perché quando mi si
viene a dire, come ha detto giustamente Germano adesso: si dovrebbe
dare subito un milione, ma dovrebbe essere la Regione che
garantisce questo.
Ma io credo che la banca accetta al volo, perché? Perché quando
io avrò mandato il fascicolo del Sig. Bordon Mauro alla banca per
prendere il mutuo dei 5 milioni e mi danno subito il milione. La
banca me lo dà perché, se per caso Bordon poi non costruisce tutto
- perché non dimenticatevi che qui paghiamo in base a stato di
avanzamento, lo dice la legge che deve essere pagato in base a
stato di avanzamento, per cui potrebbe darsi benissimo che, ad un
certo momento, uno vada, prenda il milione e poi non vada a fine
dell'opera, questo potrebbe succedere - ma la banca glieli dà
volentieri, ma quale migliore avallante della Regione può trovare
la banca? Nessuno, ci siamo noi, coi nostri bilanci, quindi non
solo un milione, la banca gliene dà due purché ci sia la garanzia
nostra.
Quindi la conclusione di tutto questo è che voi mi trovate al
vostro fianco al cento per cento per vedere di modificare questo,
perché? Perché vi ho fatto cenno brevemente, ma ce ne sarebbero
delle altre cose da dire, ci sarebbe - oltre a quella che vi ho
fatto presente prima, del povero diavolo che sta lì ad aspettare
che arrivi il suo turno -, ma c'è anche quello che ad un certo
momento è andato avanti un po', ha detto sono un po' vicino a
questo risultato, faccio la costruzione e, naturalmente, cosa fa?
Viene poi da noi e dice:
"Ma me me l'attegnavo pa so, me ni dza
fi la construchon, na bonna fetta"
e noi che cosa facciamo?
Dobbiamo telefonare all'Istituto S. Paolo e dire: "Gli dia pure un
anticipo, tanto arriva la pratica"!
Si capisce che non posso dire alla banca: "Gli dia i denari
senza interessi"! Perché questo non potrebbero farlo, loro lo
potrebbero fare ma non mi credono. Quindi io sono veramente lieto
se voi avete - d'accordo con tutta la maggioranza del Consiglio -
avete da trovare la nomina di una Commissione, di un qualche cosa,
per vedere di modificarla, io sono d'accordo. Non dimenticatevi,
però, che tutte quelle pratiche che sono già alla banca,
naturalmente quelle ci stanno, e quelle che sono allo studio non
possono più essere variate. Questo sia ben chiaro.
Fillietroz
(U.V.)
- Qui le cifre non sono tutte
esatte. Intanto non sono i 40 milioni ma sono gli 80 milioni. E poi
questa relazione non corrisponde alla realtà, questa relazione
presenta un mucchio di insufficienze e di carenze.
Intanto non sono tutte di 5 milioni: molte domande sono di 2-3
milioni, molte domande sono state escluse perché diversi hanno
perfino rinunciato - visto che passavano gli anni - hanno
rinunciato, quindi non chiederebbero più.
Non è che siano tutte queste domande da finanziare, queste sono
le domande pervenute all'ufficio, ma non tutte da finanziare.
Per quanto concerne poi la questione del punteggio che verrebbe
ad escludere tutti quelli che hanno minore anzianità di lavoro, ma
allora si può dire il contrario: verrebbero ad essere esclusi
coloro che hanno maggiore anzianità di lavoro, perché se uno avesse
un imponibile di 1.410.000 e avesse 30 anni di lavoro, dovrebbe
essere oltrepassato, superato da chi abbia l'imponibile di
1.400.000 e avesse 3 anni di anzianità di lavoro. Quindi neanche
quello è giusto. Questa argomentazione non regge proprio. Come pure
quello che ho detto agli effetti degli artigiani; io oggi non ho i
dati ma potrò produrre dei dati. Effettivamente gli artigiani, come
accertamento definitivo, come denuncia, è quella, lo ammetto, ma
non è la denuncia che fa, lo sappiamo tutti, agli effetti
dell'imposta, non è la denuncia del contribuente, è l'accertamento
dell'Ufficio, quello lo conosciamo tutti.
Bordon (D.C.)
- Poiché il Consigliere Fillietroz ritiene
che tutto quello che io ho detto sia tutto falso, tutto inesatto, e
allora io sono veramente grato e sono contento che Fillietroz abbia
detto questo. Però prego il Sig. Fournier, Monsieur Fournier, s'il
vous plaît, celle-ci c'est une copie que vous avez consignée à Mr.
Fillietroz, celle-ci à Mr. Germano, comme mozione. Voi vedrete se è
tutto falso, voi mi farete i rilievi necessari e gli Uffici
competenti vi diranno se è falso o no, perché i dati io non me li
sono sognati!
Germano (P.C.I.)
- Io devo dire molto schiettamente che
si va a cercare grane dove non è il caso. Di tutti quelli che hanno
parlato prima, nessuno ha detto è causa nostra, è causa vostra, io
non ho fatto questioni di uffici, io ho dato atto che gli uffici
hanno lavorato.
C'è una realtà di fatto che tutte queste cifre non modificano:
sono stati concessi, a tutt'oggi, solo due mutui. Concorda con noi
nel dire che possiamo fare qualche cosa per accelerare, perché è un
inconveniente? E allora se concorda con noi su questo, la
Commissione era già stata nominata per modificare la legge, si era
riunita, aveva fatto le modifiche, ecc... La si convochi di nuovo e
si esamini, soprattutto, la convenzione con la banca, che io penso
sia il punto chiave per accelerare. Se noi discutessimo di questa
questione dal punto di vista politico: la causa nostra, la causa
vostra, e così via, cosa dovremmo dire? Ma dovremmo dire: lasciate
che le cose vadano così, che la gente si lamenti, aumentiamo i
nostri voti, ma non è questo che ci interessa, ci interessa che
abbiamo spinto per questa legge perché la ritenevamo una cosa
giusta e il numero delle domande fatte dimostra che è una cosa
giusta e vogliamo che questa legge sia applicata nel modo migliore,
senza guardare all'interesse nostro o vostro, dell'uno o dell'altro
partito.
Ci sono delle cose da fare, concordiamo su queste cose,
troviamoci, facciamole e proponiamole al Consiglio, lasciando da
parte il merito dell'uno o dell'altro o dell'altro ancora.
Caveri
(U.V.) -
Si nous n'avions que des
préoccupations électorales, évidemment, nous n'aurions pas soulever
ces questions, parce que si nous n'avions pas soulevé ces questions
le mécontentement, au moins dans ce domaine, serait augmenté,
certainement pas à votre avantage, mais, en tout cas, à notre
avantage.
Mais, évidemment, nous ne faisons pas ces mesquines questions et
si nous avons soulevé, si nous avons fait ces remarques c'est parce
que nous voulons que cette loi soit réalisée à l'avantage des
travailleurs qui veulent se construire une maison.
En tout cas, je prends acte du fait que l'Assesseur Bordon
serait d'accord, au moins il nous semble qu'il soit d'accord, de
changer, de modifier cette convention très négative avec la banque.
L'Assesseur Bordon a proposé qu'on fasse une Commission pour
étudier les modifications de la convention avec la banque, et alors
il me semble qu'il ne reste qu'à former cette Commission.
Montesano (P.S.D.I.)
- Allora adesso bisogna... qui c'è
una proposta di modifica di una legge, quindi la modifica alla
legge, naturalmente, non può avvenire, non...
Germano (P.C.I.)
- ...facciamo la Commissione e portiamo
in aula i risultati della Commissione...
Bordon (D.C.)
- ...l'aiuto tutto che ci possono dare,
questa effettivamente è la verità, noi prendiamo nota di quanto si
dice, le preoccupazioni nostre, che vadano bene anche le nostre.
Immaginatevi, siamo noi che la dobbiamo applicare!
Fillietroz
(U.V.)
- ...convocando...
Bordon (D.C.)
- ...ma io non so, non ti dico domani
mattina, ma adesso incominciamo a stabilirlo, il Consiglio è
sovrano e stabilirà la data di convocazione. Si direbbe che dipende
da me!
Montesano (P.S.D.I.)
- ...esiste già questa
Commissione...
Bordon (D.C.)
- ...esiste già e quindi ditemi quando la
volete riunire.
Montesano (P.S.D.I.)
- Va bene. E allora l'Assessore alle
Finanze... chi è il Presidente di questa Commissione?
Bordon (D.C.)
- Ma, se non sbaglio, sono proprio io! Io
la riunisco, avete solo da dirmi quando la volete...
Montesano (P.S.D.I.)
- ...allora la mozione rimane
superata e allora non la mettiamo in votazione, d'accordo?
Fillietroz
(U.V.)
- ...alla Commissione si vota,
mi pare che il rinvio alla Commissione si deve votare.
Montesano (P.S.D.I.)
- C'è qualcuno che dissente che io
lo metta in votazione?
Fillietroz
(U.V.)
- E allora passiamo alla
votazione.
Montesano (P.S.D.I.)
- Ma si tratta non di una nomina di
Commissione - permettetemi colleghi Consiglieri - si tratta di una
riunione. Il Presidente di questa Commissione è l'Assessore alle
Finanze, il quale si impegna, davanti a tutto il Consiglio, che è
d'accordo di convocare la Commissione. Mi sembra che sia
sufficiente.
Fillietroz
(U.V.)
- L'oggetto all'ordine del
giorno deve essere per forza deciso con votazione
dell'Assemblea.
Caveri
(U.V.)
- In altre parole, il Consiglio deve
decidere il deferimento alla Commissione delle proposte Germano e
Fillietroz, nonché della proposta di un cambiamento della
convenzione con la banca. Sono tre le questioni che devono essere
rimandate e deferite alla Commissione.
Bordon (D.C.)
- Non è molto chiaro, però io non sono
molto addentro, non sono il Paviolo famoso. Quindi volevo dire solo
una cosa: a me pare che si possa benissimo rinviare questo alla
Commissione, esaminarlo, perché non vorrei che rinviandolo alla
Commissione volesse dire lo accettiamo subito. Sia chiaro, perché
allora lo votiamo e incominciamo a vedere che risultato ha e poi va
in Commissione lo stesso, se volete, solo questo.
Caveri
(U.V.)
- Deferimento alla Commissione delle
questioni sollevate da Germano e da Fillietroz e la terza sollevata
da me, però io vorrei, desidero che l'Assessore Bordon, molto
chiaramente, molto esplicitamente, per evitare malintesi che sono
già avvenuti in questo Consiglio, dica molto chiaramente,
esplicitamente, che accetta il deferimento di queste tre questioni
alla nota Commissione.
Bordon (D.C.)
- No, accettiamo una discussione ampia su
tutta la legge, secondo me, perché le carenze sono tali - e,
appunto, non andiamo a dare delle colpe, come ha detto il
Consigliere Germano - ma sono tante le carenze di questa legge, è
bene che la Commissione la riveda, perché, purtroppo, la legge è
stata fatta e, al momento dell'applicazione, abbiamo visto che cosa
ne veniva fuori. Per esempio, quando mi si dice: "Rivedremo la
convenzione con le banche", io ne sono veramente lieto di questo,
ma voglio soltanto vedere che cosa diranno le banche! Perché le
banche sono purtroppo abbastanza rigide su questo: non c'è una
banca che mi abbia offerto, per esempio, un tasso inferiore a
quello che è qui e Fillietroz lo sa...
(... voci in aula ...) (si presume che sia Caveri)
...questo non c'entra niente, questo c'entra perché pareva a me
e allora qui dovremmo chiedere proprio il permesso a Lei per
esprimere un parere, no eh! Perché, guardi, che fino lì non ci
siamo ancora arrivati!
Caveri
(U.V.)
- Queste ultime battute sue non
c'entrano con l'oggetto che deve decidere il Consiglio! L'oggetto
che deve decidere il Consiglio è il deferimento di queste tre
questioni e di tutte le altre questioni possibili alla
Commissione.
Bordon (D.C.)
- Benissimo: allora io Le dico che ci sono
tante battute sue che c'entrano molto meno di questa e noi ce le
assorbiamo così alla buona, divertendoci...
Montesano (P.S.D.I.)
- ...beh, d'accordo...
(scampanellata)
...chiusa! chiuso! Vuole parlare il
Consigliere Andrione e poi Fillietroz e poi Germano.
Andrione
(U.V.) -
Pour une question de procédure:
pour interrompre une discussion sur un point à l'ordre du jour et
pour le renvoyer à une Commission, il faut une votation du Conseil.
C'est prévu par le Règlement, qu'on peut interrompre une discussion
seulement pour renvoyer à une Commission ou pour un autre motif,
mais avec votation. C'est simplement cela que je voulais dire,
question de procédure, pas dans le fond.
Fillietroz
(U.V.)
- Appunto, io ripeto quanto ha
detto Andrione, cioè che il Regolamento del Consiglio prevede per
il rinvio alla Commissione la votazione, perché ci potrebbero
essere anche dei Consiglieri che non sono d'accordo per il rinvio
alla Commissione; quindi il Regolamento prevede, effettivamente,
una votazione. A ogni modo il rinvio alla Commissione vuol dire
rinvio a quella Commissione, nominata appositamente già a suo
tempo, per la discussione di questa legge.
Montesano (P.S.D.I.)
- Però Fillietroz, se ricordo bene,
il rinvio alla Commissione riguarda le proposte di legge, non le
mozioni, cioè la votazione per il rinvio... un attimo, mi lasci
finire - Consigliere Germano, se Lei non mi lascia finire di
esprimere il mio pensiero - ...qui è una mozione, e già che è una
mozione; ora, per poter mettere in votazione una cosa del genere,
una mozione, ci dovrebbe essere la proposta di legge, proprio messa
a parte, non nella mozione che dice: "si propone al Consiglio di
modificare la legge"! Ma si è così...: "i sottoscritti Consiglieri
regionali chiedono che sia inserita fra gli argomenti da trattarsi
nella prossima seduta del Consiglio il seguente oggetto: "Modifica
della legge regionale 30.11.65, n. 24, ecc.". Però ci vuole anche
un reperimento di spesa, ci vuole un reperimento di fondi, è vero,
e appunto perciò tutte quelle questioni... Ma io voglio arrivare
alla conclusione, cioè a dire: io metto in votazione, credo che
sarà unanime, che la Commissione venga investita dello studio di
questi punti che sono emersi dalla discussione. È quello che voi
volete. Siete tutti d'accordo? E allora votate all'unanimità.
Chi è favorevole, favorevole al deferimento, chi è favorevole
alzi la mano. Chi è contrario? Astenuti?
Il Consiglio approva all'unanimità.
