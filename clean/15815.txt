Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 2118 del 25 settembre 1996 - Resoconto
SEDUTA POMERIDIANA DEL 25 SETTEMBRE 1996
OGGETTO N. 2118/X Nomina di un rappresentante della Regione in
seno al Consiglio di amministrazione della società per azioni
Gressoney Incremento Turistico (S.A.G.I.T.).
Presidente Ha chiesto la parola il Consigliere Perron.
Perron (UV) Je propose M. Tousco Franco Ernesto.
Presidente Si passa alla votazione:
- Consiglieri presenti e votanti: 29
- Schede nulle: 2
- Schede valide: 27
- Schede bianche: 6
Hanno riportato voti:
- Tousco Franco Ernesto: 21
Presidente In base all'esito della votazione risulta nominato
quale rappresentante della Regione in seno al Consiglio di
amministrazione della Società per Azioni Gressoney Incremento
Turistico (S.A.G.I.T.), per il triennio 1996/1999 che scadrà il 30
giugno 1999, il sig. Tousco Franco Ernesto (residente in Gaby,
Fraz. Tzendelabò, 1).
Deliberazione Il Consiglio
Premesso che:
la legge regionale 27 marzo 1991, n. 12, disciplina le nomine e
le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
· con legge regionale 3 agosto 1971, n. 10 è stata autorizzata
la sottoscrizione di capitale azionario da parte della Regione a
favore di Società di funivie e seggiovie locali e di altre società
aventi per fine iniziative di interesse turistico locale;
- l'articolo 14 dello Statuto della Società per Azioni Gressoney
Incremento Turistico (S.AG.I.T.) prevede che un membro del
Consiglio di amministrazione sia nominato dalla Regione, ai sensi
dell'articolo 2458 del Codice Civile;
- la legge regionale 24 agosto 1992, n. 50, stabilisce che i
rappresentanti designati dalla Regione nei Consigli di
amministrazione nelle società di cui la Regione sottoscrive quote
di capitale azionario, devono avere almeno uno dei seguenti
requisiti:
- titolo di studio di scuola secondaria di secondo grado;
- almeno tre anni di esperienza di amministrazione di un ente
locale o di una società di trasporto a fune;
- il succitato Consiglio di amministrazione è scaduto il 30
giugno 1996 per compiuto triennio di carica;
Vista la determinazione della Commissione per le nomine che, a
seguito della pubblicazione nel Bollettino ufficiale della Regione
n. 3 del 16 gennaio 1996 dell'elenco delle nomine in scadenza nel
primo semestre dell'anno 1996, nella riunione del 21 maggio 1996,
si è espressa sulle seguenti candidature:
1) Albertinelli Claudio 6) Magro Giuseppe
2) Campane Edgardo 7) Raimo Fiorentino
3) Campane Vincent 8) Todeschi Marco
4) Coda Gianni 9) Tousco Franco Ernesto
5) Dalle Giorgio 10) Vicari Pierre Joseph
Ritenuto necessario provvedere alla nomina di un rappresentante
della Regione in seno al Consiglio di amministrazione della
summenzionata società per il triennio 1996/1999 che scadrà il 30
giugno 1999;
Visto il parere favorevole di legittimità rilasciato dal
Dirigente del Servizio Affari Generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 3 agosto 1971 n. 10, 27 marzo
1991, n. 12 e 24 agosto 1992, n. 50;
Delibera
1) di nominare, ai sensi dell'articolo 2458 del Codice Civile,
quale rappresentante della Regione in seno al Consiglio di
amministrazione della Società per Azioni Gressoney Incremento
Turistico (S.A.G.I.T.), per il triennio 1996/1999 che scadrà il 30
giugno 1999, il sig. TOUSCO Franco Ernesto (residente in Gaby,
Fraz. Tzendelabò, 1);
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
