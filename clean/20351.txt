Classificazione
LINGUA FRANCESE



Oggetto del Consiglio n. 361 del 28 gennaio 2004 - Resoconto
OGGETTO N. 361/XII - Pubblicazione di un sondaggio sulla
situazione linguistica realizzato dalla Fondazione Chanoux.
(Interpellanza)
Interpellanza
Ricordato che la Fondazione "Emile Chanoux", con il supporto
delle Università di Torino e di Trento, ha realizzato nel settembre
2001 un imponente sondaggio sulla situazione linguistica in Valle
d'Aosta;
Evidenziato che, essendo il questionario composto da un
centinaio di domande ed essendo state realizzate 7.500 interviste,
si tratta della più vasta ed approfondita indagine mai condotta
sulla situazione linguistica in Valle d'Aosta;
Rilevato che il sondaggio è stato realizzato con un grande
rigore scientifico;
Constatato che i risultati di tale sondaggio sono
consultabili sul sito internet della Fondazione e sono contenuti in
un apposito CD, ma non esiste una pubblicazione cartacea di facile
consultazione;
Evidenziata la necessità di una pubblicazione che contenga
quanto meno il testo del questionario e le Tabelle riassuntive
complessive di ogni domanda;
i sottoscritti Consiglieri regionali
Interpellano
la Giunta regionale e l'Assessore competente per
sapere:
a) se non ritiene opportuno prendere gli opportuni accordi
con la Fondazione Chanoux per la pubblicazione di un volume che
presenti e riassuma i risultati complessivi dell'indagine;
b) in che modo si intende valorizzare e divulgare i risultati
del sondaggio.
F.to: Riccarand - Squarzino Secondina
Président - La parole au Conseiller Riccarand.
Riccarand (Arc-VA) - Questa interpellanza è nata dal fatto che
nelle scorse settimane tutti noi consiglieri abbiamo ricevuto una
lettera del Presidente della Fondation Emile Chanoux, con allegato
un volume: "Una Valle d'Aosta bilingue, un'Europa plurilingue", che
raccoglie gli atti di un convegno svoltosi nel 2002 sulle
risultanze di un sondaggio realizzato nel
2001…
(interruzione dell'Assessore Charles Teresa, fuori
microfono)
… io leggo che la lettera è
indirizzata: "aux Conseillers régionaux de la Région autonome de la
Vallée d'Aoste"…
In questa lettera il Presidente della Fondazione segnala che nel
settembre 2001 la Fondazione ha realizzato questo che è definito
"Le sondage linguistique plus vaste jamais effectué dans notre
Région", in quanto il sondaggio ha coinvolto 7.500 Valdostani. Ho
poi visto dai dati che sono forniti che sono arrivate 7.250
risposte, quindi si tratta di un sondaggio estremamente vasto,
realizzato con criteri scientifici assolutamente rigorosi, che
rientrava in un'operazione di più vasta scala a livello europeo,
quindi si tratta di una ricerca, di un lavoro di estrema
rilevanza.
Il problema che poniamo con l'interpellanza è questo: oggi
abbiamo gli atti del convegno, che riassumono i principali
interventi del convegno che vi è stato nel 2002 per commentare i
risultati del sondaggio, allegato a questi atti vi è anche il CD,
che contiene i dati del sondaggio, ma non esiste una pubblicazione
vera e propria su carta che ci permetta di consultare i dati
effettivi del sondaggio. Non esiste una pubblicazione cartacea in
cui possiamo vedere qual è il questionario con tutte le sue domande
e qual è stato il risultato complessivo di ogni domanda che è
venuta fuori dalle 7.250 risposte. Si dirà: "basta andare a vedere
sul sito della Fondazione oppure basta andare a vedere sul CD", ma
non è la stessa cosa, perché è molto più complicato. Il CD deve
essere scaricato, ho fatto molta fatica per riuscire a leggerlo, ho
dovuto chiedere l'appoggio di qualcuno che ne conoscesse più di me,
non sono strumenti che si possono usare agevolmente e poi anche per
la consultazione il sistema della videata su computer è
complesso.
Siccome si tratta di un lavoro molto importante e vi sono
risultati molto interessanti e che devono rimanere agli atti,
perché devono essere consultabili in qualsiasi momento, ci sembra
opportuno che venga fatto un quaderno, tipo quello che ci è stato
mandato, ma in cui vi è il questionario, in modo che uno può vedere
tutte le domande che sono state fatte e la tabella riassuntiva
complessiva della Regione per ognuna delle domande - le domande del
questionario sono circa 100 - per vedere come hanno risposto i
cittadini valdostani. È un po' strano che si facciano gli atti sul
convegno di commento ai risultati, senza che poi noi disponiamo
degli atti originari, questo al di là delle riflessioni che
possiamo fare sui risultati. Indubbiamente però, in una realtà come
la nostra, in cui l'aspetto linguistico è così rilevante, in cui
per la prima volta è stato fatto un sondaggio scientifico su una
scala così vasta che ci permette di avere una fotografia della
situazione al 2001, il fatto di non avere questo strumento, di non
poterlo utilizzare, di non poterlo dare a tutti quelli che hanno
intenzione di esaminare queste cose è, secondo noi, una cosa che
non va bene.
Chiediamo quindi che vi sia un'iniziativa da parte
dell'Assessore perché, in accordo con la Fondazione, arrivi a fare
una pubblicazione in cui, in un centinaio di pagine, si dia il
quadro complessivo dei risultati del sondaggio.
Président - La parole à l'Assesseur à l'éducation et à la
culture, Charles Teresa.
Charles (UV) - L'imposant sondage, comme vous l'avez appelé, que
moi j'avais appelé ici "le large sondage sur la situation
linguistique", qui s'est déroulé en 2001 - d'ailleurs vous m'avez
anticipé sur plusieurs arguments, il faut le dire -, réalisé par la
Fondation Chanoux en collaboration avec d'importantes institutions
italiennes, a fait époque et a fait tant de bruits, écrire tant de
pages, tant d'articles.
Comme toujours les résultats peuvent être lus scientifiquement,
politiquement, sentimentalement, de manière instrumentale, mais
votre interpellation ne va pas dans ce sens. Vous avez affirmé que
les résultats du sondage peuvent être consultés sur le site
internet de la fondation et à travers un CD, comme l'on fait de
notre temps; il est vrai que moi non plus je ne suis pas très
experte à utiliser ces moyens, mais les jeunes préfèrent
normalement ces formules. Vous rappelez aussi qu'il existe cette
publication que moi je n'ai pas reçue, mais que j'ai cherché à la
bibliothèque pour répondre à cette interpellation, je la demanderai
à la fondation. Il existe cette recherche, que j'ai examinée ces
jours-ci, au titre: "Une Vallée d'Aoste bilingue dans une Europe
plurilingue", qui réunit les actes du congrès, qui commente les
résultats de la recherche de 2001 et le congrès daté de 2002.
Moi je crois que ce n'est donc pas le cas d'envisager la
publication de la recherche, tout au plus pourrait le faire la
fondation; je n'avais jamais pensé à la publication de ces
résultats avant votre interpellation, donc cela n'était pas inséré
dans nos programmes. Il m'est donc difficile de donner maintenant
une réponse ponctuelle. D'ailleurs je me demande: est-ce qu'une
publication comme celle que vous conseillez ne paraîtrait-elle pas
déjà dépassée après 3 ans? Elle donc ne refléterait peut-être même
pas la situation actuelle, elle serait déjà en quelque manière
datée.
Président - La parole au Conseiller Riccarand.
Riccarand (Arc-VA) - Noi non chiediamo che sia la Giunta o la
Regione che fa la pubblicazione. Chiediamo solo una sollecitazione,
un'intesa, una collaborazione da parte della Giunta regionale,
della Fondazione Chanoux, che del resto opera anche su mandato e
con finanziamento della Regione, affinché si integri il materiale
finora prodotto rispetto a questa ricerca linguistica con una
pubblicazione la più semplice che sia…
Quindi non è un problema di costi, basta una cosa semplice ma in
cui si dia il quadro completo della situazione. Si stampa il
questionario che è stato alla base della ricerca con le sue 100
domande e si stampano i risultati complessivi del campione totale
della Valle d'Aosta.
Si tratta di 100 schede, una per ogni domanda, in cui si vedano
le varie risposte, poi vi è, come si vede nel CD, la torta con la
suddivisione delle percentuali; quindi semplicemente una cosa
riassuntiva, che non sostituisce il materiale su CD o su computer,
perché nel materiale sul CD vi è il dato diviso comune per comune,
quindi uno può andarsi a cercare il dato dettagliato comune per
comune. Ma sul computer non si ha un quadro complessivo della
situazione come può venire da una consultazione cartacea. Abbiamo
tutti ben presente la diversa importanza che la pubblicazione
cartacea ha rispetto alla pubblicazione su tecnologie moderne:
queste ultime permettono a chi vuole approfondire tutta una serie
di approfondimenti, ma la pubblicazione cartacea ci serve per avere
un quadro chiaro. Secondo noi, quindi, è necessario farla,
altrimenti non si valorizza il lavoro fatto. Si è fatto un lavoro
imponente, che ha impiegato notevoli risorse, che ha richiesto
molta attività, che è di estrema rilevanza e di estrema attualità,
perché la situazione non è cambiata da adesso al 2001 poi, anche se
lo fosse, a noi interessa capire qual era la situazione in quella
data. Come si fanno i censimenti ogni 10 anni, allo stesso
modo… anche l'ISTAT sicuramente ha
tutto computerizzato, però poi fa le sue pubblicazioni cartacee in
cui fornisce i dati riassuntivi.
Chiediamo che vi sia un'iniziativa da parte della Giunta
regionale, dell'Assessore competente nei confronti della Fondazione
Chanoux per sollecitare la pubblicazione di un quaderno che
contenga questi dati. Riteniamo che questa sia una documentazione
indispensabile, in modo che sia per tutti possibile una
consultazione di questi risultati. Trovo un po' anacronistico, ad
esempio, questo quaderno sul Convegno di valutazione: uno si legge
gli interventi dei vari ricercatori in questo convegno, però sono
tutti riferiti a dei dati che uno non ha sottomano, perché manca la
fonte del dibattito, quindi bisogna integrare questa pubblicazione.
Ci riserviamo più avanti di informarci sull'evoluzione di questa
richiesta.
