Classificazione
BILANCIO E CONTABILITA' REGIONALE



Oggetto del Consiglio n. 2980 del 20 settembre 2007 - Resoconto
OGGETTO N. 2980/XII - Comunicazione di provvedimenti
amministrativi di variazione al bilancio.
Il Consiglio
Premesso che ai sensi dell'articolo 42 - primo comma - della
legge regionale 27 dicembre 1989, n. 90 come sostituito dall'art. 5
della legge regionale 7 aprile 1992, n. 16, la legge regionale
relativa all'approvazione del bilancio di previsione della Regione
per l'anno 2007 ha autorizzato la Giunta regionale ad apportare,
per l'anno 2007, variazioni di bilancio mediante provvedimenti
amministrativi da comunicare al Consiglio;
Rilevato che, ai sensi dell'articolo 37, comma 3, della legge
regionale 27 dicembre 1989, n. 90, come sostituito dall'articolo 4,
comma 1, della legge regionale 21 agosto 2000, n. 27, il prelievo
di somma dal fondo di riserva per spese impreviste è disposto con
deliberazione della Giunta regionale da comunicare al Consiglio
regionale entro quindici giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale di approvazione del bilancio per
l'anno 2007;
Prende atto
della comunicazione delle seguenti deliberazioni della Giunta
regionale:
Oggetto n. 1857 in data 13 luglio 2007:
Variazioni al bilancio di previsione della Regione per l'anno
2007 e a quello pluriennale per il triennio 2007/2009 per
variazioni tra capitoli appartenenti al medesimo obiettivo
programmatico e conseguente modifica al bilancio di
gestione.
Oggetto n. 1859 in data 13 luglio 2007:
Prelievo di somma dal fondo di riserva per le spese impreviste
per l'anno 2007 e conseguente modifica al bilancio di
gestione.
Oggetto n. 1918 in data 20 luglio 2007:
Variazioni al bilancio di previsione della Regione per l'anno
2007 e a quello pluriennale per il triennio 2007/2009 per
variazioni tra capitoli appartenenti al medesimo obiettivo
programmatico e conseguente modifica al bilancio di
gestione.
Oggetto n. 1919 in data 20 luglio 2007:
Prelievo di somma dal fondo di riserva per le spese impreviste
per l'anno 2007 e conseguente modifica al bilancio di gestione,
nonché rettifica alla D.G.R. n. 1725 in data 29.06.2007.
Oggetto n. 1921 in data 20 luglio 2007:
Variazione al bilancio di previsione della Regione per l'anno
2007 e pluriennale 2007/2009 e conseguente modifica al bilancio di
gestione per l'iscrizione di assegnazioni statali.
Oggetto n. 1996 in data 27 luglio 2007:
Variazioni al bilancio di previsione della Regione per l'anno
2007 e a quello pluriennale per il triennio 2007/2009 per
variazioni tra capitoli appartenenti al medesimo obiettivo
programmatico e conseguente modifica al bilancio di
gestione.
Oggetto n. 1997 in data 27 luglio 2007:
Variazione al bilancio di previsione della Regione per l'anno
2007 e per il triennio 2007/2009 per l'iscrizione di proventi
derivanti dall'attività di formazione e addestramento resa dal
personale del corpo valdostano dei vigili del fuoco.
Oggetto n. 2076 in data 3 agosto 2007:
Prelievo
di somma dal fondo di riserva per le spese impreviste per l'anno
2007 e conseguente modifica al bilancio di gestione.
Oggetto n. 2079 in data 3 agosto 2007:
Variazione al bilancio di previsione della Regione per l'anno
2007 e per il triennio 2007/2009 per l'iscrizione delle somme
erogate in eccedenza dalla Regione agli enti locali nel periodo
1994/2002.
Oggetto n. 2161 in data 10 agosto 2007:
Variazione al bilancio di previsione della Regione per l'anno
2007 e a quello pluriennale per il triennio 2007/2009 per
variazioni tra capitoli appartenenti al medesimo obiettivo
programmatico e conseguente modifica al bilancio di gestione,
nonché rettifica alla D.G.R. n. 2081 in data 3 agosto 2007.
Oggetto n. 2222 in data 23 agosto 2007:
Variazione al bilancio di previsione della Regione per l'anno
2007 e a quello pluriennale per il triennio 2007/2009 per
variazioni tra capitoli appartenenti al medesimo obiettivo
programmatico e conseguente modifica al bilancio di gestione,
nonché rettifica alla D.G.R. n. 261 del 10/08/2007.
Oggetto n. 2225 in data 23 agosto 2007:
Variazione al bilancio di previsione della Regione per l'anno
2007 e a quello pluriennale per il triennio 2007/2009, e
conseguente modifica al bilancio di gestione per l'iscrizione di
assegnazioni statali e comunitarie.
Oggetto n. 2226 in data 23 agosto 2007:
Variazioni al bilancio di previsione della Regione per l'anno
2007 e a quello pluriennale per il triennio 2007/2009 per
l'iscrizione di finanziamenti da parte della "Fondazione CRT-Cassa
di Risparmio di Torino" quali contributi nell'ambito delle
iniziative previste dalla L.R. 6/2006.
Oggetto n. 2326 in data 31 agosto 2007:
Variazione al bilancio di previsione della Regione per l'anno
2007 e a quello pluriennale per il triennio 2007/2009 per
variazioni tra capitoli appartenenti al medesimo obiettivo
programmatico e conseguente modifica al bilancio di
gestione.
Presidente -
La parola al Consigliere Sandri.
Sandri (GV-DS-PSE) -
Due delucidazioni che illustrerò
insieme, anche se credo che le risposte arriveranno da Assessori
differenti.
La prima la chiamerei "la delucidazione Cerise" e credo che sia
di competenza... non so se dell'Assessore alle finanze, ma forse
dell'Assessore ai lavori pubblici, perché è una variazione - sto
parlando della deliberazione n. 1919 - dove 4 milioni di euro,
spese per la realizzazione di interventi in somma urgenza per il
ripristino di danni causati da eventi calamitosi, grazie al fatto
che probabilmente eventi calamitosi non ne sono arrivati, mi sembra
che siano stati devoluti a programmazione e realizzazione degli
interventi di sistemazione di aste torrentizie, zone franose, opere
in difesa da valanghe, cioè sono state attribuite all'Assessore
alle opere pubbliche... forse per particolari interventi che si
vorrebbe capire come mai e perché.
La seconda questione è in merito alla deliberazione n. 1996 là
dove somme cospicue: 110.000 euro nel 2007, 350.000 euro per il
2008-2009 vengono trasferite dai fondi per l'Università al mitico
"ex cotonificio Brambilla", di cui stiamo facendo un resoconto di
quanto ci è costato, per capire come mai c'è stato questo
spostamento, se c'erano delle spese per la gestione che non erano
state previste, delle sovraspese, non lo so, e poi per l'erogazione
di borse di studio a favore di studenti universitari stranieri,
frequentanti sedi valdostane, 175.000 euro nel 2008 e 200.000 euro
nel 2009. Mi sembra che siano due gli studenti stranieri
all'Università della Val d'Aosta... non so se li manteniamo a botte
di 80-100mila euro all'anno! Vorrei capire questo che non era
collegato con gli studenti universitari e l'università... perché
per "sedi valdostane" si intendeva forse le sedi valdostane del
Politecnico, non dell'Università... comunque, su questi due temi,
le aste torrentizie e la "Brambilla Università"... se potevamo
avere delle delucidazioni.
Presidente -
La parola alla Consigliera Squarzino
Secondina.
Squarzino (Arc-VA) -
Non per rispondere, ma per fare
altre domande sul punto, naturalmente... salto i punti già indicati
dal collega Sandri.
Vorrei capire la deliberazione n. 2076, là dove si dice che
vengono dirottate da un capitolo all'altro 20mila euro perché ci si
è trovati di fronte a spese non prevedibili nel momento in cui si
approvava il bilancio. Qui, dato che l'argomento di cui si parla è
la celebrazione del 60° Anniversario della Liberazione e
dell'Autonomia della Val d'Aosta, quindi credo che lì c'era la
richiesta di realizzare o acquistare opere all'interno di questa
manifestazione, volevo capire come mai... visto che sicuramente c'è
stata una programmazione chiara rispetto a queste spese e poi anche
alla pubblicazione eventualmente o acquisto di opere... quali
possono essere le spese non prevedibili per cui si è richiesta
un'integrazione di 20.600 euro.
Per quanto riguarda la deliberazione n. 2161, in questo caso si
tratta di attività relative al Dipartimento Sovrintendenza beni e
attività culturali, qui si devono utilizzare 50.000 euro per
provvedere al restauro preventivo di nuovi reperti riaffioranti
nell'area megalitica e si dice che si possono utilizzare, perché
gli interventi che erano stati programmati relativamente al lavoro
di manutenzione, rilievo, restauro e conservazione del patrimonio
archeologico, quindi interventi già programmati per i quali erano
stati previsti i fondi, non sono stati effettuati a causa di
problemi tecnici. Sarebbe interessante capire quali sono questi
"eventuali problemi tecnici" che hanno impedito di fare questi
interventi, che hanno consentito un risparmio di 50.000 euro e che
hanno consentito di provvedere a questo restauro preventivo dei
reperti trovati nell'area megalitica.
Ancora, la deliberazione n. 2222: qui anche si cerca di reperire
21.000 euro dalle spese generiche che riguardano congressi e
convegni per impegnarle per la valorizzazione dell'autonomia e per
la realizzazione di segni distintivi della Regione. Si voleva
capire come mai a un certo punto si è fatto ricorso a questo
cambiamento di budget, spostamento di risorse da un capitolo
all'altro del budget, quando credo proprio questa "Festa
dell'autonomia" è stata giustamente programmata in tutti suoi
aspetti e nelle spese in modo preciso. Mi chiedo come mai... si
tratta di 21.000... 40 milioni di lire che mancano non è una
piccola cifra; si voleva capire per quali motivi è stato necessario
ricorrere a questo trasferimento di risorse da un capitolo
all'altro.
Presidente -
La parola all'Assessore al territorio,
ambiente e opere pubbliche, Cerise.
Cerise (UV) -
Le somme urgenze per le quali sono stati
richiesti questi soldi, riguardano gli interventi realizzati sulla
strada di Cogne e in particolare il primo per la sistemazione di un
vallo a protezione della strada e in relazione alla frana
verificatasi in occasione del Ponte Laval per circa 2,5 milioni di
euro. L'altra parte riguarda sempre un intervento sulla strada
regionale per Cogne in occasione dell'abitato di Pondel, in quanto
era stata realizzata una serie di reti paramassi a seguito di un
incidente mortale, avvenuto alcuni anni or sono. Purtroppo si
pensava che il versante fosse coperto, per quanto riguarda la
strada, da questa serie di reti; invece, proprio all'inizio
dell'estate, ci siamo trovati di fronte a un nuovo crollo che ha
interessato la parte iniziale del tratto verso Cogne: questo ci ha
messi nella condizione di prevedere un allungamento di queste reti
paramassi, con un intervento di somma urgenza che è in fase di
realizzazione adesso. La strada verrà chiusa in accordo con
l'impresa l'8 ottobre, peraltro su istanza del Comune di Cogne,
altrimenti l'intervento lo avremmo già avviato, ma siccome la
chiusura è quasi totale per cui si devono prevedere delle fasce
orarie, ed avendo ancora nella zona di Cogne alcune attività
turistiche in esercizio, d'accordo con l'impresa abbiamo convenuto
di aprire il cantiere l'8 ottobre. Per cui questi soldi sono andati
per questi due interventi.
Presidente -
La parola al Presidente della Regione,
Caveri.
Caveri (UV) -
Per quel che riguarda i capitoli segnalati
dal collega Sandri, questi sono capitoli che riguardano interamente
la convenzione con il Politecnico di Torino, per essere più
precisi, la prima parte è il finanziamento di parte corrente che
serviva per il Politecnico di Torino e che quando il Politecnico
era ad Aosta, transitava attraverso le casse dell'Università della
Valle d'Aosta, in questo caso transita direttamente al Politecnico.
Per quel che riguarda le spese di gestione, la cifra riguarda parti
gestionali dell'ex cotonificio che, dall'apertura dell'anno
scolastico, è in parte popolato dagli studenti di alcune scuole
superiori e lo sarà a giorni anche dagli studenti del Politecnico.
Difatti, a questo proposito - a dire la verità non ricordo a
memoria il numero di quanti siano gli studenti stranieri che vanno
al Politecnico, ma sono numerosi -, il prof. Profumo ci aveva
sollecitato, per evitare un ambiente troppo provinciale, di fare
delle borse di studio. Ricordo che sicuramente ci sono 2 Cinesi, mi
sembra 2 Sudamericani, comunque sono degli studenti che vanno al
Politecnico a Verrès... nei prossimi giorni le faccio avere il
dettaglio.
Per quanto riguarda invece le richieste della collega Squarzino,
in particolare quei 20.600 euro servono per l'acquisto di libri,
che sono un libro della Château Editori, "Politica e passione" o...
qualcosa del genere... sono protagonisti della politica valdostana,
e un libro sui decreti luogotenenziali della "Fondazione Chabod",
che è stato presentato il 7 settembre. C'era un problema di
scarsità di fondi per cui c'è stato un transito da alcuni altri
fondi del Gabinetto verso questi fondi. La stessa cosa vale per
l'altro capitolo da lei segnalato: per quei 21mila euro questi
fondi sono stati spostati per alimentare il complesso della spesa
della "Festa della Valle d'Aosta".
Presidente -
La parola all'Assessore all'istruzione e
cultura, Viérin Laurent.
Viérin L. (UV) -
En ce qui concerne les bourses d'étude,
dans la convention avec le Polytechnique nous avons prévu la
possibilité pour des élèves étrangers de pouvoir venir étudier au
Polytechnique, en mettant que dans le choix des bourses d'études
seront privilégiés les élèves des Pays francophones.
Pour ce qui, est par contre, collègue Squarzino, des 50 mille
euros que nous avons passé d'un chapitre à l'autre, c'est
simplement une question technique, dans le sens que nous avions
imaginé d'utiliser cet argent pour une partie d'illumination des
murs romains, mais en effet nous avons donné l'étude de
faisabilité, nous sommes en train d'y travailler; pour cette année
on n'y arrivera pas ou on y arrivera que pour une partie. Alors
nous avons décidé de virer cet argent sur Saint-Martin qui a besoin
d'interventions avec urgence.
Président -
La parole au Conseiller Sandri.
Sandri (GV-DS-PSE) -
Ringrazio il Presidente e gli
Assessori per le risposte.
Mi permetto però una considerazione e un richiamo per le
prossime variazioni di bilancio, perché per quanto riguarda gli
interventi sulla strada di Cogne credo che, se andiamo a fare i
conti di cosa ci abbiamo speso in tutti questi anni, forse se
avessimo trasformato la galleria del trenino di Cogne in una strada
asfaltata di sufficiente diametro, avremmo evitato tutti questi
problemi... se questo vale per il passato, forse vale per il
presente e per il futuro! Credo che la strada regionale per Cogne
sia una strada ad altissimo rischio idrogeologico e lo dimostrano
questi ulteriori 4 milioni, oltre tutti quelli spesi per i
paravalanghe sopra, forse sarebbe bene buttare qualche soldo nel
prevedere un itinerario completamente diverso, che non vada a
raccordarsi ad Aymavilles, ma vada ad accordarsi con la strada per
Pila o per Peroulaz: questo taglierebbe via, partendo da Epinel,
una grande fetta di strada che in questo momento è a grande rischio
e lo dimostra quanto lei ha appena detto.
Per quanto riguarda l'Università, ringrazio il Presidente se ci
vorrà fornire il numero degli studenti stranieri...
Caveri (fuori microfono) -
... la invito il 2 ottobre,
che c'è il prof. Profumo al Politecnico...
Sandri (GV-DS-PSE) -
... c'è però un problema di
lamentela che sto dicendo degli studenti valdostani, perché siamo
al 20 settembre e gli orari dell'Università della Val d'Aosta, non
del Politecnico, non sono ancora stati pubblicati; per cui, visto
che lei è il Presidente della Fondazione Università, si faccia
interprete con il Rettore di queste dimenticanze.
Caveri (fuori microfono) -
... se vuole, possiamo anche
fare le pulizie, se del caso...
Président -
Le Conseil prend acte.
