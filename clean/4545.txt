Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 220 del 29 aprile 1982 - Resoconto
OGGETTO N. 220/VII - RATIFICA DELLA DELIBERAZIONE N. 1592 IN
DATA 2 APRILE 1982, ADOTTATA DALLA GIUNTA REGIONALE IN VIA
D'URGENZA.
Oggetto n. 1592 in data 2 aprile 1982:
Concessione e liquidazione
alla
Società Cooperativa
s. r. l.
C0. IN. 0F. con sede
in
Aosta, di un contributo
straordinario
di
Lire 20.000.000 - Approvazione e
finanziamento di spesa.
PRESIDENTE:
La parola al Consigliere Voyat; ne ha
facoltà.
VOYAT - (U.V.):
Durante la riunione intercorsa tra i
responsabili della CO. IN.OP. e i Capi Gruppo consiliari, io, quale
rappresentante dell'Union Valdôtaine, avevo espresso perplessità in
merito alla richiesta di aumento del contributo per la CO.IN.OP.,
sia perché ritenevo in
q
uel momento che il contributo
fosse già abbastanza consistente, sia perché sapevo che, per
intervento della Giunta e della maggioranza, anche altre Ditte o
Associazioni sarebbero intervenute in aiuto delle CO.IN.OP.
Tuttavia, in considerazione della buona volontà dimostrata dalla
CO.IN. OP. per raccogliere fondi tra i soci, raccolta già in atto,
e delle notevoli difficoltà incontrate per raccogliere in poco
tempo la somma necessaria, sarei dell'avviso, in questo momento, di
richiedere un aumento del contributo.
A questo riguardo, preciso che l'Union Valdôtaine non è
d'accordo sui 50 milioni richiesti dalla CO.IN.OP. e dalle
Associazioni sindacali, in quanto si ritiene opportuno solo un
piccolo contributo aggiuntivo compatibile con le possibilità della
Giunta e delle finanze regionali.
PRESIDENTE:
La parola al Consigliere Pedrini; ne ha
facoltà.
PEDRINI - (Ind. - P.L.I.):
Sono d'accordo con quanto ha
detto il Capogruppo dell'Union Valdôtaine.
PRESIDENTE:
La parola al Presidente della Giunta; ne ha
facoltà.
ANDRIONE - (U.V.):
Io chiederei che questa buona volontà
venisse quantificata. Qui si può procedere in due modi: o il
Consiglio ratifica aumentando la somma - ma credo sia complicato -
oppure ratifica
q
uesta delibera e dà mandato alla Giunta
per un nuovo contributo (basta il mandato orale). In ogni caso
vorrei sapere di che cifra si tratta. Vorrei fare la proposta di
convocare i rappresentanti della CO.IN.OP. e di stabilire con loro
una cifra compresa fra i 10 ed i 15 milioni, da sancire nella
prossima delibera, come: "ulteriore contributo ... ecc." Va
bene?
Ritengo di avere ricevuto verbalmente mandato in questo
senso.
PRESIDENTE:
Sono iscritti a parlare i Consiglieri Minuzzo
e Carlassare. Mi permetto di fare un piccolissimo richiamo al
Regolamento che dice che gli emendamenti che comportano variazioni
negli importi, devono essere accompagnati, almeno, da un parere
dell'Assessore alle Finanze e della relativa possibilità di
stanziamento. Questa come precisazione del Presidente del
Consiglio.
La parola al Consigliere Carlassare; ne ha facoltà.
CARLASSARE - (Dem. Prol. - Nuova Sin.):
Prendo atto della
buona volontà espressa sia da Voyat, sia dal Presidente Andrione di
andare incontro a quelle che sono le esigenze della CO.IN.OP.
Ritengo che una migliore definizione delle modalità e dell'importo
del contributo da dare alla CO.IN.OP. si possano avere con la
discussione della mozione che è ad uno degli ultimi punti
dell'ordine del giorno.
Sono infatti del parere che una discussione più articolata e più
approfondita del problema non possa che definire meglio, sul
momento, le modalità e l'importo del contributo da concedere.
Sono d'accordo per liquidare questo contributo e di stabilire
l'ulteriore somma da erogare definendo modalità e
importo nella discussione che sarà fatta sulla mozione.
PRESIDENTE:
La parola al Consigliere Minuzzo; ne ha
facoltà.
MINUZZO - (P.S.D.I.):
Mi rendo conto e sono stupito, del
comportamento del collega Pedrini, ma non voglio aprire una
polemica.
Abbiamo assistito tutti alla conferenza dei Capi Gruppo e
sentito quali erano le intenzioni del collega Pedrini, il quale ha
poi dovuto abbandonare la riunione per un battibecco con il collega
Mafrica. Sono pertanto stupito che, "tout court", egli abbia oggi
accolto la proposta fatta dal collega Voyat.
Mi rendo conto di quanto sia impopolare dire di no ai 10 mila
soci di una cooperativa, soprattutto ad un anno dalle elezioni
regionali, ma non intervengo per questo.
Volevo dire che questo della Giunta è un intervento
straordinario come io sono stati altri interventi.
Abbiamo visto infatti che è stato pagato un impianto di
amplificazione a qualcuno cui era stato rubato (però non è stata
rimborsata al collega Viberti la giacca che gli avevano rubata e
per la quale aveva chiesto un contributo straordinario). Tuttavia
ritengo che ora non sia accettabile la premessa della delibera, o
almeno non lo sia da parte nostra e pertanto chiedo che la premessa
alla delibera venga emendata perché, pur nella considerazione che
la cooperativa abbia sicuramente svolto un'attività di contenimento
dei prezzi di generi alimentari, non ritengo che essa abbia un
"elevato valore sociale", per cui chiedo alla Giunta regionale se è
disposta a sopprimere il 4° comma della premessa che dice:
"Valutato altresì che una eventuale chiusura della cooperativa
provocherebbe un grave danno alla popolazione locale ed in
particolare ai soci che sarebbero costretti all'acquisto di generi
alimentari presso i dettaglianti".
Ritengo, Assessore Chabod, che i dettaglianti siano comunque dei
cittadini valdostani che vivono col loro lavoro, e non penso che
per aiutare una struttura commerciale, la cui responsabilità è solo
ed esclusivamente della Regione, possiamo dire loro, sia pure con
molta diplomazia, che sono dei ladri, perché
è
proprio
questo che, in fondo in fondo, significa questo comma. Io voto
dunque questa delibera come intervento straordinario, così come ne
abbiamo votati molti altri e mi riservo di intervenire in seguito,
in modo più approfondito, sulla mozione.
Tuttavia chiedo al Presidente della Giunta se è disposto ad
accettare questi emendamenti alla premessa della delibera che ho
appena esposto.
Al Presidente del Consiglio chiedo invece che al 2° comma venga
soppressa la dicitura: "di elevato valore sociale" e che venga
soppresso tutto il
4°
comma.
PRESIDENTE:
La parola al Consigliere Tonino; ne ha
facoltà.
TONINO - (P.C.I.):
Io non voglio anticipare la
discussione della mozione, a questo punto faccio una dichiarazione
di voto.
Noi siamo favorevoli a questo intervento che reputiamo di
carattere straordinario. Siamo dell'avviso che per risolvere i
problemi della CO.IN.OP. occorra seguire altra strada che
spiegheremo discutendo della nostra mozione. Riteniamo che gli
interventi a fondo perduto siano comunque degli interventi
straordinari che ci lasciano sempre perplessi - anche quando si
rivolgono alla CO.IN.OP. - che si fanno in casi del tutto
eccezionali e questo crediamo sia un caso eccezionale.
Non ci pronunciamo oggi sull'entità dell'eventuale ulteriore
contributo perché ciò, secondo la nostra opinione, dipende da come
risponderanno la Giunta ed il Consiglio alla richiesta che noi
facciamo al 1° punto della nostra mozione. Crediamo che le due cose
siano legate.
Per quanto riguarda la premessa del deliberato, devo dire che
anche noi siamo rimasti perplessi per queste affermazioni un
tantino categoriche e che si prestano effettivamente, a delle
interpretazioni diverse.
Crediamo sia opportuno togliere questo senso per cui uno è
gravemente danneggiato se deve andare a fare la spesa dai
dettaglianti. E' una osservazione molto discutibile. Sarebbero
moltissimi i cittadini danneggiati in Valle d'Aosta. Credo sia più
giusto scrivere che i soci sarebbero costretti all'acquisto di
generi alimentari a prezzi più elevati.
Questa è la conseguenza finale; non criminalizziamo i
dettaglianti.
PRESIDENTE:
La parola al Presidente della Giunta; ne ha
facoltà.
ANDRIONE - (U.V.):
Poiché qualsiasi atto amministrativo
deve essere motivato e motivare vuol dire spiegare le ragioni per
le quali si fa (nel caso specifico trattasi di un intervento
straordinario) ritengo sia utile specificare che le cooperative, in
particolare quelle di consumo, esistono specificatamente (è
dichiarato nella ragione sociale) per eliminare quel tipo di
maggiori costi, rappresentato dal commercio al dettaglio. Non credo
di offendere nessuno dicendo che questo è il motivo.
D'altra parte non si tratta di scoprire l'America, se si dice
che il commercio al dettaglio si specializza e vende dei prodotti
di qualità migliore, mentre le cooperative, compresi i supermercati
(ma questo è un problema più grave) vendono prodotti più comuni e
che, di conseguenza, possono avere un prezzo inferiore. Per questo
motivo noi non emendiamo, manteniamo invece la motivazione che
abbiamo data e vi preghiamo di spiegare ai dettaglianti,
onestamente, quanto viene redatto.
PRESIDENTE:
La parola al Consigliere Voyat; ne ha
facoltà.
VOYAT - (U.V.):
Innanzitutto ci sta bene la proposta
fattaci dal Presidente della Giunta e cioè un contributo da un
minimo di 10 ad un massimo di 15 milioni. Anche noi sappiamo che
questa è solo una parte di intervento straordinario che deve essere
fatto per la CO.IN.OP. Evidentemente ci siamo preoccupati di
parlarne adesso perché si tratta di una ratifica per la
deliberazione di Giunta e non della mozione, quindi parleremo solo
di una parte del problema.
Per quanto riguarda la questione delle premesse, penso che il
Presidente della Giunta abbia tutte le ragioni di mantenerle perché
a me sembra che
q
ui, si stiano ricopiando i famosi
volantini e manifesti che ci facevano al momento dell'istituzione
della CO.IN. OP., volantini fatti dalle Associazioni sindacali e da
certi partiti che, allora favorevoli, ora non lo sono forse più
tanto.
PRESIDENTE:
Avevamo già chiuso la discussione generale.
Prima di fare le dichiarazioni di voto, dobbiamo sapere cosa
votiamo. Il Consigliere Minuzzo mantiene i suoi emendamenti
soppressivi. Quindi facciamo le dichiarazioni di voto sugli
emendamenti soppressivi proposti dal Consigliere Minuzzo.
Per dichiarazione di voto, la parola al Consigliere Carlassare;
ne ha facoltà.
CARLASSARE - (Dem. Prol. - Nuova Sin.):
Per dichiarazione
di voto. Io sono contrario alla modificazione del 2° comma perché
uno dei compiti della CO.IN.OP. che espressamente si era data - e
qui dovremmo discutere se è riuscita ad assolverlo - era quello di
avere una vendita di prodotti, non inferiori alla media come
qualità a quelli del commercio, in quanto lo Statuto della CO. e
IN.OP. prevede che si vendano generi di prima necessità, in
particolare generi alimentari di qualità scientificamente superiore
a quelli reperibili sul libero mercato.
Uno degli obiettivi che si era posta questa cooperativa era
quello di fare un dettagliato esame chimico dei prodotti, un
dettagliato esame dei prezzi e della costruzione dei prezzi al fine
di fare conoscere ai propri soci perché uno stesso prodotto veniva
pagato diversamente al dettaglio e perché certi prodotti erano da
preferire ad altri.
Per questo io sono per il mantenimento di questo comma così
com'è. Per quanto riguarda il 4° comma ritengo invece sia
conveniente accettare l'interpretazione prima suggerita da Tonino,
in quanto questa Cooperativa non si era posta il problema di fare
la guerra ai dettaglianti, bensì di riuscire a creare una
trasparenza dei costi che concorrono a determinare il prezzo finale
dei prodotti. L'obiettivo era di colpire la speculazione che
avviene nei vari passaggi, per cui il dettagliante non veniva e non
viene considerato come un nemico della cooperativa (la quale, fra
l'altro, doveva adoperarsi anche per favorire l'associazionismo fra
i dettaglianti) ma doveva invece essere considerato come il
personaggio costretto a subire tutta una serie di regole di
mercato, per cui l'obiettivo primo non era quello di fare la guerra
al dettagliante, ma di fare la guerra alla speculazione che avviene
a causa dei vari passaggi che esistono fra produzione e
consumo.
PRESIDENTE:
Se nessuno chiede la parola metto in
approvazione il 1° emendamento proposto dal Consigliere Minuzzo
riguardante il 2° comma.
ESITO DELLA VOTAZIONE
Presenti: 27
Votanti: 27
Favorevoli: 1
Contrari: 26
Il Consiglio non approva
PRESIDENTE:
Se nessuno chiede la
p
arola metto
in approvazione l'emendamento n. 2 proposto dal Consigliere Minuzzo
riguardante il 4° comma.
ESITO DELLA VOTAZIONE
Presenti: 27
Votanti: 20
Astenuti: 7(Pedrini, Bajoco, Carral, Dolchi, Mafrica, Tonino e
Carlassare)
Favorevoli: 1
Contrari: 19
Il Consiglio non approva
PRESIDENTE:
Passiamo all'emendamento proposto dal
Consigliere Tonino per la soppressione delle due ultime parole:
"presso i dettaglianti" per sostituirle con le parole: "prezzi più
elevati".
La parola al Consigliere Minuzzo; ne ha facoltà.
MINUZZO - (P.S.D.I.):
Per dire che mi asterrò dalla
votazione di questo emendamento perché, benché cambi la forma, la
sostanza rimane quella. Probabilmente il collega Tonino è molto più
diplomatico e molto più signore, ma la sostanza è la stessa.
PRESIDENTE:
Se nessuno chiede la parola metto in
approvazione l'emendamento proposto dal Consigliere Tonino.
ESITO DELLA VOTAZIONE
Presenti: 28
Votanti: 26
Astenuti: 2 (Pedrini, Minuzzo)
Favorevoli: 6
Contrari: 20
Il Consiglio non approva
PRESIDENTE:
La parola al Consigliere Minuzzo per
dichiarazione di voto sul complesso della ratifica; ne ha
facoltà.
MINUZZO - (P.S.D.I.):
Per dichiarare la mia astensione
sulla ratifica di questa delibera di Giunta in quanto, benché
d'accordo su questo intervento della Giunta regionale come
intervento straordinario in favore della CO. IN.OP., non possiamo
votarlo per i motivi espressi poc'anzi e cioè per il contenuto
della premessa. Infatti, noi non possiamo condividere del tutto i
motivi per i quali la Giunta regionale concede questo contributo
straordinario.
PRESIDENTE:
La parola al Consigliere Lanivi per
dichiarazione di voto; ne ha facoltà.
LANIVI - (D.P.):
Votiamo a favore del provvedimento con
questa considerazione: che la ricerca sul significato delle parole
non deve impedire la chiarezza dei pensiero.
Ci pare che qui il pensiero sia molto chiaro: si tratta di un
intervento a favore della CO.IN.OP., che noi riteniamo positivo. La
discussione sulle eventuali motivazioni è decisamente secondaria
rispetto a questo chiaro intendimento.
PRESIDENTE:
Se non ci sono altri interventi metto in
approvazione la ratifica della deliberazione n. 1592.
ESITO DELLA VOTAZIONE
Presenti: 28
Votanti; 27
Astenuti: 1 (Minuzzo)
Favorevoli: 27
Il Consiglio approva
