Classificazione
ASSISTENZA SANITARIA E OSPEDALIERA
Piano socio-sanitario regionale
INFORMAZIONE
Radiotelecomunicazioni



Oggetto del Consiglio n. 3480 del 3 aprile 2024 - Resoconto
OGGETTO N. 3480/XVI - Interrogazione: "Progettualità volte a
sviluppare l'utilizzo dell'intelligenza artificiale nel sistema
sanitario regionale".
Marguerettaz (Presidente) -
Punto n. 21 all'ordine del
giorno. Per la risposta, la parola all'Assessore Marzi.
Marzi (SA) -
Le domande sono: "quale sia ad oggi il
livello di utilizzo dell'intelligenza artificiale nell'ambito del
nostro sistema sanitario regionale e se l'Azienda sanitaria USL sia
a conoscenza del progetto citato nell'articolo e/o se sia ad oggi
coinvolta in progettualità volte a sviluppare l'utilizzo
dell'intelligenza artificiale nell'ambito del nostro sistema
sanitario". Con il continuo rinnovamento del suo parco strumentale,
l'Azienda ricorre sempre più di frequente con importanza alla
dotazione di dispositivi e applicazioni di intelligenza
artificiale. Ad oggi sono installate e utilizzate applicazioni di
intelligenza artificiale nella nuova risonanza magnetica,
collaudata lo scorso mese di novembre, anche la nuova TAC, 128
strati in corso di installazione, finanziata quota parte con fondi
PNRR, sarà caratterizzata da tecnologie che fanno ricorso a modelli
di intelligenza artificiale. L'Azienda USL ha inoltre in procinto
di aggiornare tecnologicamente il parco apparecchiature
dell'endoscopia digestiva inserendo strumenti di intelligenza
artificiale. Quest'ultima operazione rientra, tra l'altro,
nell'ambito del progetto transfrontaliero denominato "FRIDHA"
(Formation et Réseau Intégré d'Hôpitaux Alpins), che abbiamo già
citato in risposta a una precedente iniziativa sul tema. Il
progetto è finanziato dal programma Interreg Italia-Francia Alcotrà
e vede l'Azienda sanitaria valdostana capofila di un partenariato
con gli Hôpitaux du Pays du Mont-Blanc, di Chamonix, Sallanches. Il
progetto, volto a mettere in rete i servizi sanitari
transfrontalieri per migliorare l'offerta nel settore della
diagnostica delle patologie dell'apparato digerente e il
trattamento chirurgico assistito da robot, prevede infatti anche
l'ampliamento delle dotazioni tecnologiche con ricorso a strumenti
di intelligenza artificiale.
Sempre nell'ambito dei modelli dell'intelligenza artificiale,
l'Azienda ha inoltre fatto ricorso ai cosiddetti "algoritmi" di
Machine Learning
ad apprendimento automatico, con
l'obiettivo di stratificare la popolazione per patologia. Il
Machine Learning è una branca dell'intelligenza artificiale che si
basa sull'idea che i sistemi possono imparare dai dati,
identificare modelli autonomamente, prendere decisioni con un
intervento umano ridotto al minimo. Tale attività è stata condotta
a partire dal 2018 nell'ambito del progetto "MISMI" (Modello
Integrato di Salute per una Montagna Inclusiva); in base ai dati
del progetto MISMI ha quindi consentito di sperimentare
l'elaborazione dei cosiddetti "dati sintetici", cioè dati
artificiali generati da algoritmi, opportunamente addestrati a
riprodurre le caratteristiche e la struttura dei dati originali,
realizzando un primo modello di stratificazione per patologie della
popolazione. L'obiettivo del progetto era quello di attuare la
medicina d'iniziativa suddividendo la popolazione per gruppi di
patologia e valorizzando in particolar modo la presa in carico dei
pazienti cronici o potenzialmente cronici da parte dei medici di
famiglia, con l'obiettivo di svolgere attività di prevenzione,
evitare l'avanzamento delle malattie e successivamente anche il
ricorso ai servizi ospedalieri. Il progetto ha tuttavia dovuto
essere sospeso poiché le nuove norme statali intervenute in materia
di
privacy
hanno demandato la competenza relativa alla
stratificazione della popolazione al Ministero della salute. Il
Ministero pertanto dovrà disciplinare in dettaglio le attività che
dovranno essere svolte a livello centrale e quelle che invece
potranno essere eseguite a livello regionale territoriale da parte
delle Regioni. Ad oggi, nonostante i numerosi solleciti formulati
dalle Regioni tutte, si rimane in attesa delle disposizioni che
devono essere emanate a livello centrale.
Relativamente alla piattaforma di Agenas citata
nell'interrogazione, apprezziamo le potenzialità che la medesima
potrà mettere a disposizione dei servizi sanitari regionali,
evidenziamo tuttavia che nei mesi scorsi, a causa dei rilievi
promossi dal Garante della privacy, Agenas ha dovuto sospendere la
procedura di gara che era in corso. Questo fatto, unitamente ad
altre tematiche che hanno contenuto di dati personali degli
assistiti, attesa la delicatezza della materia e la necessità di
regole chiare e condivise, ad oggi ancora assenti, con l'Autorità
garante per la protezione dei dati personali.
Come abbiamo già avuto modo di dire in quest'aula, collega
Aggravi, anche con lei su questo tema, il tema privacy ad oggi
risulta essere il nodo centrale rispetto alla gestione di tutto
quello che ha a che fare con l'intelligenza artificiale nel mondo
sanitario.
Presidente -
Per la replica, la parola al collega
Aggravi.
Aggravi (RV) -
Sicuramente, quando si parla di
intelligenza artificiale, la maggior parte di noi ha in mente scene
di film fantascientifici, in realtà l'intelligenza artificiale è
già nel comune utilizzo non soltanto di dispositivi che tutti i
giorni e in tutti i minuti anche della nostra vita utilizziamo, ma
anche laddove pensiamo che non ci sia.
La chiusura della risposta dell'Assessore apre un tema
estremamente complesso, come anche lo si evince dalla stessa
risposta e in parte anche occupandosi del tema, che riguarda
appunto la sicurezza della gestione e della custodia dei dati
personali. In tal senso abbiamo delle situazioni quasi paradossali,
abbiamo citato in quest'aula il famoso tema degli
omissis
,
laddove si richiamava la normativa della
privacy
quasi
all'estremo, dall'altro lato invece ci si rende conto, magari in
corso d'opera, che non si sono definiti dei paletti o delle misure
di riservatezza nella gestione magari di una procedura oppure di
una ricerca o di un progetto e in parte questo è il caso.
Dall'altra, come nel caso della centralizzazione della competenza,
ad esempio, in questo caso sul Ministero della salute, ma potremmo
parlare di tanti altri casi, bloccando lo sviluppo, perché poi alla
fine, quando non si sa che cosa fare, si centralizza e poi però
mancano le disposizioni attuative e le disposizioni da parte del
centro. Sul discorso privacy abbiamo anche situazioni molto più
semplici, come banalmente - e l'Assessore lo sa - laddove se
vogliamo mettere in collegamento più medici di medicina generale,
poi però dobbiamo permettere ai singoli colleghi di poter accedere
ai dati del paziente nel momento in cui il collega non c'è e anche
lì abbiamo un tema di privacy, senza dover andare a richiamare gli
scritti di Asimov, cioè in maniera molto più semplice.
Ci spiace che una progettualità, che poteva avere, almeno dalle
premesse, un
appeal
, si sia sostanzialmente sospesa per
questioni chiamiamole burocratiche o regolamentari, ci auguriamo
che, al di là della giusta salvaguardia della privacy di tutti i
nostri dati, in particolare anche di quelli più sensibili tra i
dati sensibili che riguardano la parte sanitaria, questo però non
impedisca la possibilità di evolversi soprattutto laddove, con
tecniche di
Machine Learning
, si possa andare anche
banalmente a mettere insieme delle conoscenze che a volte ci sono
nell'ambito delle pubblicazioni scientifiche o quant'altro, per
permettere non soltanto alle macchine di imparare, ma anche ai
nostri medici di poter essere più proattivi e più aggiornati di
sempre.
Presidente -
Direi che vista l'ora, possiamo chiudere i
lavori di questa mattina. Riprendiamo alle ore 15:00.
---
La seduta termina alle ore 12:54.
