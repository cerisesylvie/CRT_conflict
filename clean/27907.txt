Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 303 del 14 dicembre 1970 - Resoconto
OGGETTO N. 303/70 - Comunicazioni del Presidente della
Giunta.
Dujany (D.P.)
- Vorrei solo dare alcune precisazioni in
relazione ad un argomento di discussione del Consiglio in data del
30 novembre scorso. È a proposito del taglio delle piante site
sulla statale n. 26 della Valle d'Aosta. Vorrei solo citare quale è
la cronologia dei fatti.
In data 9 giungo 1970 l'ANAS con propria nota, a seguito della
caduta di due pioppi che hanno provocato un incidente mortale e
l'interruzione della Ferrovia, invitava l'Assessorato
dell'Agricoltura e Foreste ed altri ad esprimere il proprio nulla
osta per il taglio di piante ammalorate e in precarie condizioni di
stabilità.
Analoga richiesta veniva inviata all'Assessorato del Turismo,
Antichità e Belle Arti. Il quale, il 25 giugno del 1970, esprimeva
il proprio parere favorevole. In data 7 luglio 1970 l'Assessorato
dell'Agricoltura si esprimeva favorevolmente il nulla osta al
taglio di piante di pioppo che risultassero in precarie condizioni
statiche, invitando contemporaneamente l'ANAS a dare
tempestivamente notizia circa l'inizio dei lavori onde disporre i
necessari accertamenti.
Il 7 luglio del 1970 la Presidenza della Giunta concedeva il
proprio nulla osta alle condizioni contenute nelle note dei due
Assessorati chiamati ad esprimere il parere.
I lavori sono iniziati il 20 ottobre del 1970; l'ANAS comunicò
l'inizio dei lavori il 26 ottobre del 1970; il 29 ottobre del 1970
la Presidenza della Giunta inviava un telegramma all'ANAS
richiamandola all'osservanza di quanto stabilito nel nulla osta;
l'ANAS non ha risposto e ha proceduto al taglio di tutte le
piante.
Adesso mi viene comunicato che l'ANAS ha sospeso la
continuazione del taglio di piante in attesa di ulteriori decisioni
da parte dell'Amministrazione regionale.
L'Assessore Maquignaz - che scusa la sua assenza in quanto ha
dovuto prendere parte al funerale di un suo parente che ha luogo
stamattina - mi ha pregato di voler esprimere il suo pensiero circa
i giudizi piuttosto pesanti pronunciati in questo Consiglio nei
riguardi degli ispettori forestali e riconosce di esserne lui pure,
sia pure involontariamente, in parte responsabile in quanto non era
in condizioni di dare tutte le precisazioni richieste dai
Consiglieri per un argomento che, d'altra parte, non era iscritto
all'ordine del giorno.
Egli tiene comunque a fare presente che il funzionario addetto a
quel servizio ha dovuto sopperire a tale funzione da solo, per
malattia del suo superiore diretto, e che ha sempre agito con senso
di responsabilità e con senso di dovere.
Una seconda comunicazione riguarda un ordine del giorno
approvato dalla Giunta in data 9 novembre 1970 in cui si afferma
che la Giunta ha rilevato che l'articolo 38 dello Statuto speciale
per la Valle d'Aosta dispone che le Amministrazioni assumono in
servizio nella Valle possibilmente funzionari originari della
Regione che conoscano la lingua francese non è stato attuato e che,
nonostante richieste formulate dalla Regione e dai comuni, i
Segretari comunali vengono assegnati direttamente dagli organi
centrali senza tener conto della sopracitata disposizione; rilevato
inoltre che la Corte Costituzionale con sentenza del 1969 - pur
riconoscendo non fondate alcune eccezioni sollevate dalle
Amministrazioni provinciali di Mantova, Vicenza e Brescia, in
merito ad alcune norme dello stato giuridico dei Segretari comunali
e provinciali - ha però formulato delle considerazioni sul
contrasto di norme del predetto stato giuridico con i principi di
autonomia degli Enti locali; tenuto presente che la Corte
costituzionale, nella stessa sentenza, ha ritenuto che il
legislatore nel dettare una nuova disciplina dello stato giuridico
dei Segretari comunali deve tener conto, nel momento in cui vengono
realizzate le Regioni a statuto normale, della nona disposizione
transitoria della Costituzione la quale impone l'adeguamento della
legge ai nuovi principi autonomistici stabiliti dagli articoli 5 e
128 della Costituzione stessa; ritenuto che l'adeguamento della
legge per quanto concerne la Regione Autonoma della Valle d'Aosta
deve tener conto delle disposizioni dell'articolo 38 dello Statuto
speciale essendo assolutamente necessario che i Segretari dei
Comuni della Regione conoscano la lingua francese, sia in
adeguamento di un preciso dettato costituzionale sia perché devono
essere in grado di redigere atti, verbali, documenti in entrambe le
lingue ufficiali nella Regione della Valle d'Aosta; ribadita la
necessità che la legislazione vigente e quella da emanare siano
adeguate ai principi costituzionali che garantiscano l'autonomia
degli Enti locali; invita il Governo nazionale a predisporre i
nuovi strumenti legislativi che garantiscano l'autonomia dei comuni
valdostani e che prescrivano per i Segretari comunali la conoscenza
della lingua francese.
Bordon (D.C.)
- Se me lo concedete io vorrei aggiungere
qualche cosa sul taglio delle piante per avere la collaborazione
del Presidente della Giunta, non so se è possibile, sarò molto
breve. Io penso di non andare a vedere quello che è accaduto perché
ho l'impressione che l'ANAS abbia sospeso il taglio delle piante in
quanto che ha finito i propri lavori, ad ogni modo vorrei solo
aggiungere che, come si dice, "passata la festa gabbato lo santo",
ma questo è un problema ormai superato e io, invece, vorrei
richiamare l'attenzione del Presidente della Giunta su un'altra
questione.
Io so che, - l'abbiamo visto attraverso le lettere ricevute, le
raccomandate con ricevuta di ritorno che abbiamo ricevuto in questi
ultimi giorni, che anche il Presidente della Giunta riceve
comunicazioni per conoscenza - che accadono dei casi difficili,
cioè queste piante che, fino a ieri, erano di proprietà di un
privato, che costeggiavano la strada, potevano essere abbattute, i
rami venivano tagliati quando si metteva per esempio una linea
telefonica senza chiedere niente ai padroni del terreno, né al
padrone della pianta, cioè ci si rendeva padroni di questi alberi,
questo poteva essere per certe piante, per certe qualità di piante
di nessuna importanza, invece là dove c'erano alberi da frutta,
ecc. questi alberi venivano rovinati senza che il proprietario
dell'albero, del terreno, potesse intervenire.
Oggi che cosa accade? Accade questo: che si ha l'ordine di
abbattere queste piante entro 10 giorni e che cosa si verifica? Che
addirittura nelle vicinanze immediate di questi alberi passano le
linee telefoniche; ora, voi capite perfettamente che non c'è più
nessuno che voglia andare ad abbattere queste piante per timore che
- se per un minimo errore, perché, quando si abbatte un albero, non
è che si possa prevedere che cada in quel cerchio fissato prima,
possa avere un piccolo spostamento. Quindi, immaginatevi in un caso
simile si rovina la linea telefonica e sono centinaia di biglietti
da mille di danno che il proprietario dovrebbe pagare a questa Sip;
ora, in linea di massima, io penso che il Presidente della Giunta
riceverà delle lettere di questo tenore: che i proprietari dei
terreni, sia pure con più o meno dispiacere, sono tutti disposti a
lasciar tagliare questi alberi e lasciarli abbattere ad una
condizione però: che l'ANAS dia tutta una attrezzatura - perché, lo
abbiamo visto in questi ultimi giorni - di trattori, di tutto
quanto li abbattano direttamente loro, perché, se noi dobbiamo
abbattere gli alberi in 10 giorni, il personale non lo si trova,
nessuno si prende questa responsabilità perché se non si ha un
certa attrezzatura non li si può abbattere e voi capite
perfettamente che è un problema di non facile soluzione e questo si
verifica in tanti paesi, in tanti comuni della Valle d'Aosta.
Ora, io penso che il Presidente della Giunta riceverà delle
lettere di questo tenore, con queste lettere i proprietari faranno
presente questa enorme difficoltà, questo pericolo, per cui ci
mettano a disposizione almeno il personale dell'ANAS e il personale
della Sip che, eventualmente, sospendano, per un momento, questa
linea o si trovino sul posto al momento in cui si abbatte l'albero,
perché, capite, che si darà volentieri il permesso all'ANAS di
abbattere l'albero, a condizione che queste piante se le abbatta
direttamente lei senza farle abbattere dai proprietari.
Caveri (U.V.)
- Je dirai deux mots par rapport à la
première partie des déclarations du Président de la Junte. À propos
de la question des plantes coupées par l'ANAS il y a plusieurs
branches de l'Administration de l'État qui fonctionnent très mal,
mais je pense que, s'il fallait vraiment donner la palme, donner le
prix à l'Administration qui fonctionne pire il faut vraiment le
donner à l'ANAS, parce que je crois que c'est la pire des
Administrations de l'État.
Je ne veux pas traiter cette question longuement parce que, au
fond, nous aurons le temps de retourner sur ces paroles qui ont été
prononcées de la part de l'Assesseur Maquignaz et de la part du
soussigné à propos de cette question. Je prends acte que
l'Assesseur Maquignaz reconnait d'avoir, involontairement,
peut-être, déterminé un malentendu. Je regrette de dire ces choses
en absence de M. Maquignaz, d'autre part, il est largement
représenté par ses collègues de Junte, de manière que je peux en
parler comme s'il était présent. L'Assesseur Maquignaz n'a pas vu
le rapport de l'Inspecteur forestier qui est complètement contraire
à l'ANAS, rapport qui condamne l'action de l'ANAS, qu'est qu'il est
arrivé ?
Que l'Assesseur Maquignaz a lu une seule phrase et la phrases
est celle-ci. "In linea di larga massima si può affermare che quasi
tutte le piante tagliate e ancora da tagliare - per quelle tagliate
mi riferisco a quelle che interessavano lo svincolo della
circonvallazione di St. Vincent - sono fisiologicamente prossime
alla maturità, per cui si può esprimere un parere favorevole alla
loro eliminazione".
L'Assesseur Maquignaz, en ayant lu seulement ce passage, a donné
l'impression à ceux qui l'écoutaient que l'inspecteur forestier
avait approuvé l'activité de l'ANAS, tandis que si on lit le
rapport de l'inspecteur forestier, rapport très long, très bien
rédigé, on voit que c'est un réquisitoire contre ce qui a fait
l'ANAS. Ma réaction d'alors était une réaction naturelle et que
l'on peut expliquer, une réaction légitime, mais si M. Maquignaz
avait lu tout le rapport j'aurais certainement approuvé ce qu'a dit
l'inspecteur forestier, à part que, personnellement j'ai la plus
grande estime pour la préparation et le zèle de cet inspecteur
forestier. Evidemment, si on lit une seule phrase extraite du
contexte du rapport, évidemment alors je pense que
"quandoque
bomus dormitat homerus"
, avec cela je ne veux pas que l'on
pense que je veux donner à quelqu'un des diplômes de bonne
conduite. Je pense, en effet, que nous, Conseillers régionaux, nous
avons le droit et le devoir de critiquer l'activité de nos
fonctionnaires, l'activité ou la passivité, il y a à peu près le
20-25% des employés de la Région qui ne font rien tout le jour ou,
pour le moins, qui battent
"la fiacca"
et il manquerait
encore ça que nous ne pouvions pas critiquer les employés qui ne
font rien ou qui font peu. Cela ne veut pas dire que nous
condamnons le soixante-dix, soixante-quinze pour cent des
fonctionnaires et des employés qui font leur devoir. De manière
que, très tranquillement, je veux faire une amende honorable ou
m'excuser pour les paroles que j'ai prononcées à la dernière séance
du Conseil régional : je déclare que, vraiment, j'ai été induit en
erreur par le fait que Monsieur Maquignaz peut-être - parce que
l'argument n'était pas à l'ordre du jour, il ne s'était pas
préparé, il a parlé peut-être comme ça, un peu à grande vitesse, et
voilà qu'il y a eu ce malentendu qui n'est qu'un malentendu. Cela
ne veut pas dire que tout ce que nous avons dit dans des
précédentes occasions à propos de la question financière, qui n'a
pas trouvé jusqu'à présent une solution satisfaisante, ça ne veut
pas dire que nous renonçons aux positions prises à cet égard. Entre
autre, nous avons dit plusieurs fois que le corps forestier est
insuffisant, parce que c'est absurde de prétendre que deux
inspecteurs forestiers puissent faire le travail nécessaire en
Vallée d'Aoste ; dans d'autres administrations régionales nous
avons des secteurs, nous avons des départements, nous avons des
bureaux où il y a une inflation d'employés et, par contre, il n'y a
que deux inspecteurs forestiers qui ne peuvent pas faire ce qui
devrait être fait par le corps forestier. Cela ne veut pas dire que
nous faisons une faute à eux, quand on pense que dans la région
Trentino-Alto Adige il y a soixante-dix inspecteurs forestiers et
que nous savons qu'il y en a deux dans la région de la Vallée
d'Aoste, tout en faisant les proportions de territoire et de la
superficie de forêts et, tout en n'approuvant pas qu'il y ait
soixante-dix inspecteurs forestiers, parce que il nous semble un
chiffre assez exagéré, même si la région Trentino-Alto Adige est
tellement importante du point de vue forestier. Cependant, quand
même, entre soixante-dix et deux inspecteurs forestiers il y a une
belle différence. Ici on a proposé l'institution d'autres bureaux,
la nomination d'autres employés et nous, nous sommes contraires
pour les raisons déjà dites plusieurs fois ; parce que nous nous
approchons à deux-trois milliards par an de dépenses pour les
employés de la Région. Cependant, nous devons reconnaître que deux
inspecteurs forestiers sont absolument insuffisants, les martelages
devraient être faits par des inspecteurs c'est-à-dire par des
officiers du corps forestier et ces martelages sont faites par des
sous-officiers quand, peut-être, au contraire ils ne sont faits que
par des simples gardes. Alors, il me semble d'avoir éclairci mon
point de vue sur la question forestière, sur les plantes, sur
l'ANAS, sur l'inspecteur qui fait un rapport qui est parfait et,
naturellement, si on lit une seule phrase, il y a eu Talleyrand -
je ne me rappelle pas si c'était Talleyrand ou Fouché qu'il a dit:
"Donnez-moi une phrase de nom et je vous le prendrai". Nous n'avons
jamais pensé de prendre un inspecteur forestier, mais on nous lit
une seule phrase et on ne nous lit pas le reste du rapport et voilà
pourquoi il y a que ce malentendu; alors je crois que cette
tragédie est finie et il reste la tragédie des plantes de manière
que là nous avons été avisés "a funerali avvenuti".
Manganoni (P.C.I.)
- Hanno sospeso il taglio delle
piante, va beh cosa volevano tagliare? Le hanno tagliate tutte, beh
è vero che non hanno tagliato ancora a cento metri per parte, ma le
piante che erano lungo la strada le hanno tagliate tutte. Comunque,
anche se la Regione è a posto perché aveva autorizzato il taglio
delle piante in deperimento, ma lì sono state tagliate tutte.
Allora la legge regionale 28 aprile 1960, n. 3 dispone che: "È
vietato eseguire delle costruzioni e piantagioni, distruggere o
modificare quelle esistenti" e - non vi leggo tutto per questioni
di tempo - e dispone ancora che: "qualora il ripristino non fosse
possibile - perché qui non è possibile ripiantare le piante che
hanno tagliato perché non attecchiscono più - "è tenuto - che viola
queste leggi - "al pagamento di una indennità stabilita con decreto
del Presidente della Giunta regionale".
Ora, beh qui siamo un po' fuori della realtà. Comunque, in base
a questa legge, il Presidente della Giunta dovrebbe, con un
decreto, imporre all'ANAS il risarcimento dei danni; ora,
Presidente, io non è che le chieda di emettere un decreto facendo
risarcire, ecc. ecc. Comunque, qui dimostra e conferma quanto è
stato detto dai colleghi che mi hanno preceduto: che l'ANAS se ne
fa un baffo di tutto; comunque io penserei di inviare non so, una
lettera un po' energica non solo all'ANAS di Torino ma anche al
centro, richiamandola, insomma, al rispetto delle leggi, se non
altro, perché l'ANAS fa rispettare le leggi agli altri - noi
sappiamo anche come fa a farle rispettare - però è stata la prima a
violarle.
Savioz (P.C.I.)
- Io prendo atto delle dichiarazioni
effettuate dal Presidente della Giunta e lo ringrazio per questo;
però Sig. Presidente, mi consenta: qui ci troviamo di fronte ad una
situazione che è, veramente, poco, direi poco simpatica, per non
dire altro, nei confronti dell'amministrazione regionale. Io vorrei
proprio esprimere il mio rammarico per dover constatare per
l'ennesima volta che l'amministrazione regionale, per quanto
concerne l'ANAS, interessa all'ANAS solo quando ha bisogno ma non
porta verso l'amministrazione regionale nessun rispetto di nessun
genere. Infatti qui è più che evidente, da quanto Lei ha riferito,
che l'ANAS se ne è fatto un baffo di tutte le disposizioni emanate
dagli uffici competenti della Regione e dalla Giunta stessa
mediante l'autorizzazione per quelle piante su cui potevamo essere
d'accordo. Io riconosco che era logico e giusto, però l'ANAS ha
fatto tabula rasa completa di tutto e da quanto sento dall'amico
Consigliere Bordon anche i proprietari dovrebbero provvedere a
tagliare le piante che sono fuori completamente dall'asse stradale,
cioè dalle distanze regolamentari dell'asse stradale. Quindi,
questo peggiora ancora la situazione: si arriva al punto di voler
proprio fare tabula rasa di tutto quello che esiste come patrimonio
boschivo lungo la strada statale.
Io sono stato venerdì a Verrès e sono arrivato, prima di
arrivare al villaggio di Plout dove ci sono quelle due bellissime
allées, una deve essere di acacia e l'altra deve essere di platani;
stavano tagliando i ciliegi all'inizio delle allées del villaggio
di Plout. Io non ho veste per potermi fermare e per poter impedire,
ma, non lo so, così, pensavo un momento alla Sardegna e ad altri
posti dove, ad un certo punto, si adoperano altri mezzi per fermare
le cose, perché non è mica ammissibile di continuare in questo modo
qui, così in barba a tutte le disposizioni. Io non so se hanno
iniziato o no, spero di no, lei mi dice che hanno sospeso, spero
che non abbiano iniziato il taglio di quelle due allées che sono
una più bella dell'altra, la verità, però, è che l'ANAS ha tagliato
tutto, anche nelle piazzuole; c'erano dei bei ciliegi, piante che
potevano avere 15-20 anni, in perfette condizioni di salute,
tagliate raso; i pioppi che sono stati tagliati davanti a Sogno
erano in perfette condizioni, i pioppi che hanno tagliato davanti a
Ottoz in perfette condizioni, i pioppi che hanno tagliato sulla
discesa che c'è prima di arrivare al ponte di St. Marcel in
perfette condizioni, io ho fatto tre volte la strada su e giù e mi
sono fermato, ho guardato e ho osservato. Per me per quel che ho
potuto vedere il 60% delle piante erano sanissime; quindi è
vergognoso che l'ANAS adotti dei sistemi di questo genere qui,
sistemi da mafia perché questi sono dei sistemi veramente borbonici
dove credono di essere loro gli imperatori della possibilità
dell'Amministrazione regionale per quanto concerne il patrimonio
pubblico. La nostra Valle è già una Valle purtroppo priva - non è
stato mai trattato il problema delle piantagioni lungo le strade -
e, in molti posti, sono state sradicate da parte dei proprietari
per delle ragioni evidentissime. Quindi io prego il Presidente
della Giunta di voler almeno rendersi interprete presso l'ANAS e di
insistere, in virtù dei poteri che a lui sono delegati, perché si
provveda a rimettere in sesto le piante che sono state, non le
piante che sono state eliminate, metterne delle altre nuove, perché
fra 20-30 o 40 anni la gente possa avere di nuovo un po' di ombra
quando devono fermarsi per qualsiasi ragione lungo la Statale, e
nello stesso tempo salvare il possibile paesaggio che purtroppo
oggi hanno distrutto.
Chamonin (M.A.V.)
- Io credo che risulti evidente che
situazioni come quella di cui si discute in questo momento e come
altre che già sono all'ordine del giorno di questo Consiglio
potrebbero molto più facilmente essere discusse e risolte se, in
Valle d'Aosta, ci fosse, se non una Direzione Compartimentale,
regionale, almeno un ufficio distaccato del compartimento di
Torino. Io credo, quindi, che la Giunta dovrebbe vedere se vi è
qualche possibilità in quel senso e fare quello che è possibile
fare, perché è evidente che se qui ad Aosta ci fosse un ufficio con
dei funzionari responsabili molte questioni si risolverebbero molto
più facilmente e certamente con più tempestività.
Pedrini (P.L.I.)
- Soltanto per dire una parola: molto
bene quello che ha detto il Consigliere Chamonin, a quello che egli
dice io non soltanto mi associo ma mi permetto di ricordare che
questa proposta fu fatta dal sottoscritto tre o quattro anni fa,
insomma si perde nel tempo. Quindi, è quanto mai opportuno l'averlo
ricordato, l'averlo richiamato all'attenzione, perché solo così si
risolverebbe questo problema, siamo stati tutti all'ANAS e sappiamo
come stanno le cose.
Fosson (U.V.)
- Qualcuno vuol prendere la parola sulle
comunicazioni? Allora passiamo agli altri oggetti dell'ordine del
giorno. Consigliere Balestri.
