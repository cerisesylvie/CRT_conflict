Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 343 del 20 dicembre 1972 - Resoconto
OGGETTO N. 343/72 - Legge regionale concernente: "Norme ed
interventi nel settore dell'agricoltura per la conservazione del
paesaggio agricolo montano e per la protezione della
natura".
Maquignaz (D.P.)
- Credo che non ci sia molto da
aggiungere alla relazione, in quanto che è già stata elaborata in
modo di spiegare chiaramente quali sono i motivi per cui si porta
avanti questo provvedimento, e quindi mi pare che buona parte è già
contenuto nella relazione.
Vorrei sono richiamare l'attenzione sull'ultima parte della
relazione, dove si dice che il disegno di legge con lettera,
allegata in copia alla presente, è già stato trasmesso ai
competenti organi della CEE già nel mese di maggio.
In proposito risulta che la Commissione CEE non intende iniziare
in ordine al disegno di legge stesso la procedura prevista dal
primo comma del paragrafo due del precisato articolo del trattato
di Roma.
Cioè, mentre tutto il piano Mansholt è indirizzato verso l'aiuto
e il sostegno di quelle iniziative di quelle aziende che hanno una
validità economica, in Valle d'Aosta questo discorso non è
possibile.
Noi sappiamo che malgrado tutti gli sforzi che potremo fare,
però, non avremo mai le aziende completamente autonome, dal punto
di vista economico, e in quanto che la natura del terreno e tutti
gli altri fattori che ci sono qui nella nostra zona, portano delle
limitazioni enormi per cui questa economicità è molto difficile da
realizzarsi.
Sappiamo, invece, che qui l'agricoltura è un'attività che ha un
compito non semplicemente produttivo, ma anche conservativo del
paesaggio e della stabilità del suolo, per cui è chiaro che questo
discorso non andava molto e cozzava un po' contro gli indirizzi del
piano Mansholt. Vorrei ricordare solo che questo discorso era stato
fatto dall'Amministrazione regionale al Convegno a cui noi abbiamo
partecipato il 17 settembre 1969 a Trento, dove tutte le regioni
dell'arco alpino si erano riunite per esaminare appunto il piano
Mansholt e per vedere i limiti di applicabilità.
Vorrei solo leggere una parte della relazione che avevo tenuto a
Trento e che, la relazione, per la prima volta mi pare ha sollevato
un discorso nuovo, in quanto avevo sentito sempre delle lodi a
tutto questo disegno comunitario, la Valle d'Aosta, invece, in quel
momento ha cominciato a manifestare le perplessità.
Io dicevo che l'attività agricola montana trascende di gran
lunga gli esclusivi risultati economici ed aziendali.
Si tende sempre verso quel concetto dapprima accennato, che la
vorrebbe riconoscere quasi come un servizio pubblico.
Basti pensare che cosa ne farebbe del tanto decantato turismo
delle zone alpine, senza la tenacia insostituibile dell'opera
dell'agricoltura.
Infatti il paesaggio alpino conserva tutta la sua bellezza
grazie alla presenza dell'agricoltore che con la sua opera
contribuisce a dar vita alle vallate alpine, le quali così
vitalizzate costituiscono quell'importante attrattiva turistica e
cosa dire dell'importante problema della difesa del suolo?
A tutti è noto che delle cause dei disastri idrogeologici ormai
sempre più frequenti e i cui riflessi, anche se non sono tanto
importanti per la modesta agricoltura montana, riguardano, invece,
da vicino la ben più consistente agricoltura delle sottostanti
pianure e l'abbandono delle attività agricole in montagna, e quindi
non è solo questo abbandono che minaccia gli insediamenti umani ma
anche le industrie, le opere di valore artistico e di
antichità.
Eravamo in quel momento, dopo le alluvioni che avevano portato
quei gravissimi danni a Firenze.
La presa in considerazione di questi concetti potrebbe
consigliare una minore rigidità nel determinare la parte della
comunità, l'ampiezza delle aziende, e riconoscere che l'agricoltura
montana non può essere costretta in quei rigidi limiti di
convenienza economica e ancora dubitare che le aziende agricole
rappresentino l'optimo economico per le nostre zone.
Dicevo, infine, e a conclusione dell'intervento, che è assai
difficile pensare che così varie situazioni possono in via
esecutiva essere costrette e compresse entro schemi predisposti e
quindi ridotti a un denominatore comune.
Si rende quindi necessario, a nostro avviso, che il memorandum
accolto da uno specifico capitolo dedicato all'agricoltura montana
e ai suoi problemi, poiché si reputano insufficienti le possibilità
offerte dalle misure proposte.
Dopo questa relazione mi ricordo che il rappresentante del
mercato comune ha riservato buona parte della sua risposta proprio
per cercare di controbattere queste nostre impostazioni, ma nemmeno
lui era pienamente convinto.
Le Regioni Trentino-Alto-Adige e Friuli-Venezia-Giulia hanno
appoggiato le nostre perplessità e ultimamente anche la Francia,
che ha capito gli inconvenienti, si è unita a questa nostra azione
e oggi a Bruxelles si sta cercando di portare avanti degli
indirizzi e delle norme precise per le zone di montagna.
Ecco da dove risulta questo che noi abbiamo aggiunto in
relazione, perché risulta da tutto questo lavoro fatto in
precedenza, e il Presidente della Giunta, che è stato ultimamente a
Bruxelles, ha avuto la conferma che si stanno veramente
interessando per cercare di fare delle norme differenziate per la
zona di montagna.
Quindi, volevo solo chiarire questo per dimostrare che non è
stato facile in quanto l'orientamento era un po' diverso.
Per ora sono orientati in questo senso e noi pensiamo che quanto
prima ci siano queste disposizioni comunitarie.
Quindi da Bruxelles non avremo un'approvazione ufficiale, perché
non hanno fatto queste direttive e quindi non possono rilasciare
nessun parere favorevole, però ci hanno promesso e lo abbiamo messo
in relazione perché sono le testuali parole che sono state dette a
Bruxelles che non solleveranno alcun problema e il provvedimento
può seguire il suo iter normale.
Vorrei ancora solo dire una cosa.
Ci troviamo ad affrontare questo provvedimento un po' in
ritardo, purtroppo.
Il provvedimento era stato portato avanti ed approvato dalla
Giunta già nel mese di maggio; purtroppo le commissioni lo hanno
approvato solo di recente e quindi non è potuto venire in Consiglio
prima.
Quindi c'è il rischio che non si possano utilizzare i
cinquecento milioni del '72.
Noi, comunque, lo portiamo avanti e faremo tutto il possibile
perché questo abbia l'approvazione.
È chiaro che se fosse passato il mese di settembre, avremmo
avuto un po' più di tempo a nostra disposizione.
Vorrei concludere solo dicendo questo: non è con questo
provvedimento che noi riteniamo di aiutare l'agricoltura.
Questo è un provvedimento che deve affiancare gli altri
provvedimenti: quello sulla cooperazione, che il Consiglio ha già
approvato e di cui, finalmente, abbiamo avuto l'approvazione da
Bruxelles, o quello dei miglioramenti delle culture pregiate e
tutti gli altri orientamenti che sono già stati indicati
chiaramente con dei provvedimenti approvati dal Consiglio.
Quindi, da un lato noi cerchiamo di portare avanti il discorso
più valido della ristrutturazione delle aziende, però,
contemporaneamente, per evitare questo abbandono in massa degli
agricoltori e per dar loro la possibilità di pazientare, io direi
proprio queste parole ancora alcuni anni, perché non si possono
cambiare le cose in poco tempo, soprattutto in agricoltura. Pare
che questo premio sia un riconoscimento, io direi, un
riconoscimento che noi facciamo agli agricoltori per il lavoro che
fanno, non solo per l'attività produttiva, ma anche per l'attività
più generale che è quella di favorire lo sviluppo poi di tutti gli
altri settori economici.
Quindi, dicevo, non è che abbiamo la pretesa con questo di aver
risolto tutto, però, a nostro avviso, si rendeva indispensabile
perché altrimenti gli agricoltori non ce la fanno più.
Quindi, se da un lato li aiutiamo a ristrutturare le loro
aziende, a renderle più economiche nel limite del possibile,
dall'altro dobbiamo dargli quell'aiuto immediato per evitare questo
abbandono di massa.
E iniziative del genere noi ne abbiamo - parlavo l'altro giorno
delle iniziative delle stalle sociali, abbiamo a Saint-Nicolas, a
Sarre, a Cogne, La Magdeleine, Gressan, Valtournanche, Emarèse e
Pollein - sono tutte iniziative di stalle sociali, di cui alcune
già avviate, altre in fase di elaborazione, però vediamo che c'è un
certo cambiamento e un po' alla volta gli agricoltori hanno capito
che per combattere questo spezzettamento delle proprietà bisogna
riunirsi.
Abbiamo pure un altro fenomeno molto importante che è quello
invece delle iniziative private dove con i terreni in affitto, con
dei contratti novennali, arrivano a portare avanti delle iniziative
che noi riteniamo valide. Infatti, in questi ultimi tempi, abbiamo
visto passare un 20-25 iniziative di stalle da 20 a 60 capi, fatte
da privati che non hanno certamente quella superficie, ma che
raggiungono quella superficie mediante l'affitto.
Quindi sia con l'ingrandimento del patrimonio aziendale, sia con
l'affitto e attraverso la gestione collettiva delle stalle sociali,
vediamo che nel campo zootecnico che è quello più in crisi in
questo momento, un nuovo orientamento c'è, però bisogna aiutarli
perché altrimenti non riusciranno a portare avanti queste
riforme.
Tonino (P.S.I.U.P.)
- Come membro della Commissione
consiliare per l'agricoltura e proprio per aver partecipato in
quella sede di discussione su questa proposta di legge, ritengo che
sia la relazione del disegno di legge che, tra l'altro
profondamente modificata, ritengo in senso migliorativo, sia il
disegno di legge stesso, rispecchiano quelle innovazioni di
principio che danno un'altra configurazione all'attività agricola
nelle zone montane, cioè riconoscerle tramite sostanziali
incentivi, un'attività che non è fine a se stessa, ma che deve
essere vista come un'attività di servizio allargata ad altre
collettività: difesa del suolo, protezione della natura, turismo,
paesaggio, ecc..
E poi, non ultimo, anche un tentativo di arginazione degli
attuali squilibri di natura sociale ed economica fra settori e
settori.
Ritengo che questo disegno di legge, per le cose che ho detto
prima, debba essere votato, auspicando che avrebbe dovuto venire
contemporaneamente... che venga portato al più presto in Consiglio
il relativo regolamento, che è poi quello che, a seconda dei
contenuti, dà la validità e il contenuto alla legge stessa.
Volevo solo chiedere, infine, all'Assessore se gli ... (?)
beneficeranno già di questo contributo per il 1972.
Manganoni (P.C.I.)
- Io ho apprezzato la relazione che
accompagna la legge ed ho altrettanto apprezzato la relazione che
ha fatto in questo momento l'Assessore all'Agricoltura che
riassumono la realtà delle condizioni della vita dei montanari e il
dovere nostro di intervenire concretamente e presto. Insisto su
questo argomento, prima che dalla campagna se ne siano andati
tutti, perché sarà molto difficile farli ritornare, anche se do
atto alla Giunta, cioè ne do atto alla Giunta, delle notevoli
difficoltà che ha dovuto superare specialmente nell'ambito del MEC,
e non voglio qui ripetere quanto è già stato detto e quanto è
contenuto nella relazione, però voglio fare alcune osservazioni:
nella legge si accenna alla legge 102 del 3 dicembre 1971, che
sarebbe quella dell'istituzione delle comunità montane, ora io qui
voglio porre una domanda alla Giunta.
Intende la Giunta rispettare le scadenze stabilite da quella
legge?
Secondo: considerata la particolarissima situazione della Valle
e dei provvedimenti legislativi regionali esistenti, che non
esistono nelle altre regioni, particolarmente in quelle a statuto
ordinario, ebbene, intende la Giunta sentire preventivamente, cioè
prima di varare questa legge regionale, prevista dalla legge
nazionale del 3 dicembre 1971, intende sentire preventivamente il
parere del Consiglio dei Comuni e delle Comunità montane
interessate?
Io vorrei che questa legge che noi dobbiamo varare, e siamo già
in ritardo, non fosse un atto che viene dall'alto, ma un problema,
innanzitutto spiegato, in secondo luogo, discusso e sentito dalle
popolazioni interessate.
Do atto del riconoscimento di questa relazione che l'agricoltura
in montagna deve essere considerata un servizio sociale, ed è forse
la prima volta che si fa quest'affermazione in modo ufficiale.
Siamo un po' in ritardo, perché altrove questo è già stato
riconosciuto da tempo, comunque do atto che questo è stato fatto,
però bisognerà che le leggi, le disposizioni, i provvedimenti che
il Consiglio regionale prenderà in seguito nel campo
dell'agricoltura, tengano conto di questo principio che oggi
affermiamo e da questo principio ne derivino anche gli atti e,
particolarmente, i fatti.
Ora, e qui mi sia permesso di accennare a un problema di cui se
ne è già accennato in Consiglio, ma che io voglio ribadire: a
pagina 4 si accenna alla programmazione regionale.
Ora io vorrei porre una domanda alla Giunta: è da circa 10 anni,
che questa programmazione studia, dieci anni di studi, dopo lo
spreco di quintali di carta stampata, che ebbene, sono certo, non
un solo cittadino della Regione, amministratori regionali compresi,
si è preso la briga di leggere per intero, data la loro inutilità,
dopo aver sperperato centinaia di milioni di denaro pubblico.
Quest'organismo, che io definirei col corpo di elefante e con la
testa di dimensioni molto più ridotte, fino a quando
quest'organismo intende continuare gli studi, fra virgolette,
quando si deciderà a presentare delle conclusioni concrete, perché
delle chiacchiere ne ha già presentate troppe.
Questa, è una domanda che io rivolgo alla Giunta, essendo il
problema connesso a questa legge e alla quale chiederei di
rispondere.
All'articolo 5 si subordina l'applicazione della legge al piano
regolatore regionale.
È vero che sull'ordine del giorno di oggi, vi è, ed è stato
inviato ai Consiglieri, la bozza del piano regionale, ed è portata
all'esame del Consiglio, e me ne compiaccio, a differenza della
programmazione, qui si è dimostrato una maggiore serietà, ma si
tratta pur sempre di una bozza.
Ora, io mi auguro che si passi dalla bozza al piano definitivo
in un lasso di tempo ragionevole anche per evitare che l'articolo 7
della legge, che stiamo discutendo in questo momento, che contiene
delle norme transitorie, non diventi poi un articolo definitivo
perché dovremo sempre ricorrere alle norme transitorie, mancando
questo famoso piano di programmazione, piano regionale.
E infine questa legge, vedi l'articolo 10, dovrebbe essere
applicata già nel 1972; è necessario, però, sempre stando a quanto
previsto dalla legge, provvedere alla nomina della Commissione,
vedi l'articolo 7, ed elaborare il regolamento, vedi l'articolo
8.
Ora nel passato Consiglio è stato distribuito ai Consiglieri una
lettera da parte dell'Associazione degli allevatori valdostani,
nella quale lettera si manifestava, precisamente, questa
preoccupazione.
Infatti, non ve la leggo tutta, dice: "Si permette di
prospettare la sua preoccupazione circa la decorrenza della legge
medesima, siamo ormai in dicembre e non vorremmo che la procedura
per l'approvazione del provvedimento legislativo ne rinviasse
l'attuazione al prossimo anno".
Ora queste preoccupazioni degli allevatori le faccio mie, fra
dieci giorni, scade l'anno.
Ora la Giunta si impegna a provvedervi in tempo, cioè a fare in
modo che queste incentivazioni previste dalla legge, ma che
dovranno essere specificate dal regolamento, vengano versate agli
allevatori, non solo nel 1973 e negli anni seguenti, ma già nel
1972. Io comprendo che fra dieci giorni noi non potremo versare
questi contributi nel 1972; io comprendo e non insisto su questo,
però, quella che è l'assicurazione che io vorrei dalla Giunta è
questa: neanche se noi andiamo magari in gennaio e febbraio per
portare a termine tutte queste pratiche di regolamenti, entro
almeno i 2 primi mesi del 1973, si impegna la Giunta a versare agli
allevatori i contributi del 1972.
Ecco, prima domanda. Seconda domanda: i 500 milioni, previsti
dall'articolo 10 per il 1972 e previsti anche dal bilancio
dell'anno scorso, sono sufficienti?
Io chiederei una risposta alle domande che ho posto alla Giunta,
no ed è questo impegno che chiedo alla Giunta di prendere.
Bordon (D.C.)
- Avrei da parlare almeno per un'ora, se
qui dentro volessero fare anche un po' di polemica e il materiale
certamente non mancherebbe, perché un problema che si dibatte da un
anno, con alterne vicende, e, pertanto, avremmo tutta la
possibilità di dire il nostro parere, suscitando anche delle
discussioni che io oggi non voglio suscitare.
Chiedo ad ogni modo scusa se io non potrò fare il panegirico
alla Giunta, io non potrò colmare la Giunta di tutte le lodi che ho
sentito testé dire perché noi non siamo all'opposizione per finta,
come certi partiti che siedono qui dentro, noi siamo
all'opposizione perché ci siamo effettivamente e dobbiamo dire le
cose come dobbiamo e come le pensiamo.
Fatta questa premessa, quindi lungi da me il desiderio di
suscitare polemiche e discussioni e quindi cercherò di essere molto
breve, perché parlando a lungo è molto facile qualche volta che si
venga fuori in affermazioni, che se invece si scrivessero con il
compitino a casa, dosando le parole, le parole e le frasi non
verrebbero fuori.
Allora come prima battuta mi viene spontaneo, e non voglio
sprecare il suggerimento datomi dall'amico Manganone, che
francamente abbiamo degli oppositori qui dentro, ai quali dovremmo
regalare un violino, perché più violinisti di così non li abbiamo
mai visti.
Ma su questo niente importanza e non conviene neanche
insistere.
Allora dirò che abbiamo finalmente questa legge che è uscita
adesso e della quale abbiamo già parlato tanto tempo fa, e
lungamente abbiamo parlato.
E noi che non chiediamo e non vogliamo vantare nessuna
primogenitura perché non ci interessa per niente, lo abbiamo detto
quando si è parlato delle medicine e di altri provvedimenti, no,
non che non abbiamo interessi da portare avanti come primogenitura,
siamo lieti che questa legge sia venuta fuori oggi.
Siamo lieti che sia venuta fuori oggi, però, dobbiamo ricordare
alcune cose che non possiamo dimenticare: innanzitutto è una legge,
specialmente nella sua relazione, e l'amico Maquignaz ce l'ha
illustrata, che si può leggere una parte nelle righe scritte e una
parte fra le righe, per la parte non scritta.
Allora io vorrei ricordare innanzitutto che non so come si farà
a rispondere quanto vogliamo dare per il 1972 a questi allevatori o
a questi agricoltori, perché non riesco neanche a capire quale sia
la cifra fissata, perché per il bilancio del 1972 ci sono 500
milioni e, se vi ricordate, e se non vi ricordate, perché qualche
volta non conviene farlo, c'è il verbale della seduta consiliare
che ricorda come il nostro gruppo della D.C. ebbe a presentare nel
mese di marzo del 1972 un'interpellanza per chiedere che al
bilancio fossero iscritti 1.500.000.000 e non 500.000.000 perché
ritenevamo che con 500.000.000 tanti e tanti calcoli non si
potessero fare, tanto più che allora si parlava in modo più
ristretto di questa legge. Io la preferisco così, perché allora
sembrava soltanto che si dovesse dare un contributo alle mucche,
nient'altro che questo.
Chi ha dieci mucche nella stalla, deve avere un contributo, e
noi accettavamo anche questo, siamo contenti di avere meno, in
attesa di avere il più.
Però, il ragionamento era questo: noi dicevamo da non
dimenticarsi quel famoso censimento fatto in data 2 maggio 1972
alla vigilia delle elezioni politiche di allora, per cui dicevamo
se in Valle d'Aosta ci sono 30.000 bovine, con 500.000.000 non
gliene diamo molti, perché con 500.000.000 che abbiamo in bilancio,
se ci sono effettivamente trenta bovine, facciamo pure il calcolo
che volete, viene 18-15.000 lire per mucca, quindi questo non è lo
scopo né nostro né vostro, della Giunta, perché né voi né noi
vogliamo prendere in giro i coltivatori diretti e gli allevatori di
bestiame.
E allora avevamo chiesto un miliardo e mezzo; naturalmente ci si
rispose allora e io mi ricordo che ebbi una delle poche
discussioni, che ho avuto con l'amico Maquignaz, perché fino a
prova contraria ci stimiamo a vicenda, perché tutti e due portiamo
avanti dei problemi che devono servire per risolvere questo
problema dell'agricoltura della Valle d'Aosta, del quale si potrà
parlare, anche brevemente, dopo. Però ricordo che allora io non mi
arrabbiai, né ebbi a male ed ebbi anche il conforto, in quel
momento, di avere vicino a me il Consigliere comunista Manganoni,
perché, se non erro, e se non ho dimenticato, ma non ha molta
importanza, perché sono i fatti che contano, mi si disse che la
legge era già stata inviata al MEC, quindi io protestai perché in
quel momento, l'amico Maquignaz, dicevo, ma il Consiglio avrebbe
dovuto vedere prima, e superiamo questo; non ha importanza; noi
siamo lieti oggi di sapere che in data 17 maggio, non so quando,
c'è la lettera qui, quindi io ringrazio anche di questo, perché mi
dà la possibilità di fissare le date, quindi a metà maggio venne
inviato al Ministero degli Affari esteri a Roma per essere inviato
al MEC.
Sono veramente lieto che oggi si possa dire che possiamo andare
avanti senza aspettare quel risultato lì, perché, Signori, noi lo
dicevamo già allora, non perché siamo molto intelligenti, perché
qui dentro di intelligenti ce ne sono solo due o tre al massimo,
proprio in gamba, io sono uno di quelli, ma potrei citarvi gli
altri, caso mai, però, la verità è solo questa: che noi dicevamo se
per caso... vuoi essere anche tu con me? Metto anche Manganoni.
Guarda sono veramente lieto di metterti e allora gli altri li
dimentico però.
E allora, dicevo, se per caso avessimo dovuto aspettare questo
risultato, malgrado tutti i sudori di Maquignaz, certamente non
sarebbe passato molto presto, perché sappiamo come sono questi
provvedimenti.
Anche allora avevamo il piacere di sedere in un Consiglio
regionale in compagnia di Manganoni. Anche allora dicevamo le
stesse cose che dicevamo adesso: che il piano Mansholt per noi non
quadrava, perché, addirittura, quando si pensa di andare a 125.000
lire, adesso io la cifra non me la ricordo, ma correggetela,
l'importanza è di dare una cifra per l'abbattimento di una mucca,
insomma, perché ce n'erano troppe qui da noi, e questo non quadra!
Quando addirittura si viene fuori e si dice servizio pubblico, ma
io chiedo, se andiamo indietro, ci offenderemmo a vicenda, se non
riconfermassimo oggi di averlo sempre detto! Perché quando abbiamo
detto: come si fa a parlare di turismo, quando non ci sia
un'agricoltura funzionante in Valle d'Aosta? Io credo che tutti noi
abbiamo detto questo senza essere i capoccioni del MEC o di
Mansholt; arrivati a un certo momento io mi vergognerei se non
pensassimo, perché lo abbiamo letto su tutti i giornali, che se per
caso si abbandonano le coltivazioni di alta montagna avremo degli
slittamenti di terreno, avremo delle frane, quante volte abbiamo
avuto le alluvioni e le abbiamo attribuite ai disboscamenti,
all'abbandono della campagna in alta montagna. Sono tutte cose, si
capisce, come si fa ad andare a studiare per esempio l'agricoltura
della Danimarca o del Belgio o di altre Regioni portandolo qui da
noi? Quindi non è una cosa possibile, e qui bene ha fatto
l'Assessore Maquignaz, in questa sua relazione, a puntualizzare
queste cose e non c'è barba di professore, c'era un signore lì che
aveva cercato di dimostrare che non era vero; non c'è barba di
professore che possa dimostrare il contrario, perché questa è la
realtà dei fatti ed è una realtà che viene avanti, non per fatto
nostro, ma per centinaia di anni, perché è sempre stato così. Io mi
domando e dico: quando domani noi avremo dei paesi di alta montagna
come già abbiamo abbandonati e non avremo più i pascoli di alta
montagna perché mancano le mucche giù in basso, io voglio vedere
che cosa ne viene fuori.
Naturalmente qui si potrebbero fare delle lunghe disquisizioni;
problema sociale, ma quanto tempo è che diciamo che non ci sarà mai
più nessuno che starà in agricoltura? Mi ricordo due anni fa a
Morgex con il Presidente Dujany che ebbe a leggere una relazione
della programmazione - e io qui non sparo a palle infuocate contro
la programmazione, perché mi riserverò di farlo un'altra volta - ho
già chiesto una volta quanto si è speso per questa programmazione,
mi sono stati dati dei dati che mi sembrano un po' striminziti. Ma
io mi domando: si diceva allora lassù delle lunghe statistiche
perché si sapeva che in agricoltura ci sono solo più i vecchi,
perché i giovani non ci stanno, ma chi è quel giovane che rimane in
agricoltura? Quando attraverso 365 giorni dell'anno e forse 366 per
gli anni bisestili, non ha certamente due giorni alla settimana di
riposo, perché tutti i giorni deve essere sotto! E qual è il
guadagno? E, naturalmente, ecco il problema sociale che si
presenta, e bisognerà vedere che cosa possiamo fare perché io
voglio vedere, anche se sono a pari guadagno un agricoltore e un
altro che non lo sia, anche a pari guadagno, se io il sabato e la
domenica posso andare a pesca o andare a farmela bene mentre in
quell'altro settore non posso fare che il lavoro di tutti i giorni,
io non so come ci rimarranno. Ma questo è un altro discorso.
Allora, espressomi su questi punti di vista che mi sembra siano
condivisi da tutti, io voglio solo soffermarmi su alcune cose.
Qui, ho detto prima, è una relazione che dice bene; il disegno
di legge in esame necessita per vari punti di successive norme
regolamentari di applicazione; quindi io penso che voteremo questo
molto volentieri, ma non a cuor leggero, Maquignaz, perché questo
Regolamento, che verrà discusso in Consiglio indubbiamente, per cui
cercheremo di apportare il nostro modesto parere, questo
Regolamento noi non l'abbiamo visto, come non avevamo visto questa
legge e quindi il Regolamento sarà un po' la fase di tutto, perché
qui il problema si presenta; ecco perché forse io dicevo un po'
cattivamente, perdonatemi, bisogna leggere anche fra le righe. Qui
si è prevista un po' tutta la discussione che si può fare; a un
certo momento si dice: queste zone ricadono nelle zone destinate
all'esercizio dell'agricoltura del piano regolatore regionale;
giustamente i miei predecessori hanno fatto notare che non esiste
ancora, ma in attesa che esso venga fuori - e speriamo che venga
presto - anch'io una volta tanto mi unisco a Manganoni per queste
cose -, questo piano in attesa che esso venga c'è una Commissione,
abbiamo visto la composizione della Commissione e vediamo un po'
che cosa ne viene fuori attraverso il registro comunale delle
aziende agricole, ecc., speriamo che dia dei risultati positivi
ecc. ecc..
Ma un'altra osservazione che volevo fare è questa: noi non ci
dovremmo preoccupare oggi dell'importo, perché voi, giustamente, a
un certo momento avete messo qui "con successivi provvedimenti
legislativi saranno approvate e finanziate le maggiori spese annue
da autorizzare per l'applicazione della presente legge"; quindi, se
per caso Bordon avesse voluto dire: ma sono pochi 500 milioni, che
cosa volete fare con questi 500 milioni? Bisognerà - e ritorniamo
alla nostra richiesta del febbraio 1972 - portarlo di più; voi mi
tappate la bocca subito perché dite: "No, non ti preoccupare, sono
qui, quindi stai tranquillo". Ed io sto tranquillo fino allora.
Conclusione, almeno per questa parte, noi abbiamo una
preoccupazione, Maquignaz, e questo lo diciamo a te, e poi lo
ridiremo in Consiglio, se si verificherà: che questa legge venga
fuori con dei risultati positivi, molto, molto, molto celeri,
perché si dice, io voglio sapere se daranno i denari del 1972. Ma
io credo che uno qualunque di noi risponde di sì, perché i denari
del 1972, 500 milioni, sono passati nel 1973, perché non è che
siano andati a finire tra le economie; ma noi sappiamo che abbiamo
per 5 anni, mi sembra, 500 milioni. Sappiamo anche che non sono
sufficienti, ma sappiamo anche che c'è la possibilità di aumentare
lo stanziamento, e, quindi, questo ci tranquillizza.
La mia paura è un'altra: io non vorrei ancora una volta che si
venisse fuori con un qualche cosa che ha del buono, indubbiamente,
perché poi questo è il discorso che noi dobbiamo portare avanti, ma
non vorrei che a un certo momento si andasse avanti con il
rallentatore, non che io protesti perché non si va abbastanza
celermente, perché purtroppo siamo stati su quei banchi e ci
auguriamo di non ritornare più - si signore, anche per te, perché
ormai sei vecchio anche tu - e quindi ci auguriamo di non tornare
più, sappiamo che non si possono sempre risolvere tutti i problemi
con la bacchetta magica, però, io ritengo, che sia il momento di
andare avanti perché è veramente difficile.
Naturalmente mi servo, prima che me ne dimentichi, dell'ultima
battuta mi sembra di Maquignaz. Maquignaz dice: "Ma con questo noi
riteniamo mica di avere salvato l'agricoltura", e ne siamo convinti
anche noi tutti quanti. Questo è già un bel passo avanti che si fa,
perché si tratterà di vedere se proprio verrà dato quel contributo,
ma voi capite, per esempio, dovessimo dare non dico meno, non dico
dobbiamo dare quelle 50.000 lire per vacca, se ne possono dare di
più ben vengano, ma voi capite che non bisognerebbe poi neanche
cadere nel ridicolo, venendo fuori, dando un contributo di
15-20.000 lire per vacca, perché, secondo me, sarebbe troppo poco.
D'altronde io credo che non tocchi solo questo settore
dell'allevamento delle bovine, perché, colui che magari ha da
spendere dei denari in alpeggio per tener l'alpeggio funzionante,
ecc., dovrà essere aiutato, ma di questo parleremo dopo.
Perché il problema l'abbiamo già talmente dibattuto ma mi sembra
che qualche volta se non lo si ripete, non si vuole tediare
nessuno, si finisce per cadere nel dimenticatoio. Ma io ricordo che
qui dentro un po' tutti, perché, come dicevo prima, non ci facciamo
mica un vanto di primogenitura, ma noi qui avevamo parlato nel
settore sociale farmaceutico, ecc. e tra parentesi avremo poi
occasione di parlarne perché non c'è l'Assessore, ma anche qui io
voglio parlare a un certo momento, quando abbiamo votato il 27
luglio, se non sbaglio, le norme per le medicine, per approvare in
Consiglio. Oggi siamo alla fine di dicembre e non abbiamo ancora
visto attuato questo. Ora parleremo anche di allora, chiamerò anche
in causa qualche amico, perché alla fine dei conti quando uno fa
parte di una maggioranza dovrebbe farsi promotore di queste cose,
perché a un certo momento o si è carne o si è pesce, non si può
portare avanti un problema, lo si approva qui in Consiglio e dopo
cinque mesi ancora deve andare in attuazione. Ci spiegheranno il
perché, noi ne prenderemo nota e ci auguriamo che siano motivi
plausibili; ma di questo parleremo con le voci del bilancio che ce
ne daranno la possibilità.
Ma è indubbio che, si diceva prima, concessione di almeno 50.000
lire per le bovine, questo l'abbiamo detto, concessione di un
analogo premio annuale a tutti i viticoltori, perché vedrete che ci
sono anche i viticoltori che devono essere aiutati, perché a un
certo momento non si potrà pretendere soltanto in un settore,
perché anche al viticoltore che va molto bene in questo momento ha
bisogno di aiuto e lo abbiamo sentito dire anche l'altro giorno dal
Consigliere, non so chi, nelle annate difficili come per esempio
quest'anno; concessione di un analogo premio annuale a tutti i
frutticoltori perché allora abbandoniamo questi frutteti, perché
voi capite perfettamente che non trovate più uomini per poter dare
quel liquido anticrittogamico, non trovate più la manutenzione, più
niente, allora a un certo momento diamo anche lì un premio per
tagliare le piante e dove andiamo a finire?
Quindi fa ridere, bisognerà aiutare quel settore, una legge
regionale che prevede interventi e non contributi e mutui abbinati
per il risanamento delle stalle e dei ricoveri. Lo ha detto
Maquignaz prima, quindi anche quello bisognerà esaminare, una nuova
legge regionale che intervenga più concretamente per la costruzione
e il riattamento di case per gli agricoltori, perché
effettivamente, io, ripeto, qui a onor del vero che molti
Consiglieri hanno già trattato questo stesso argomento e guardo il
mio amico Manganoni, Pedrini, tutti quanti, noi arriviamo a un
certo momento che quasi quasi l'agricoltore si trova aiutato per
aggiustare la propria casa, ma troviamo altre classi di lavoratori
che sono aiutate di più, questo è indubbio.
Quindi anche questo noi lo dovremo vedere; poi qui avevamo
guardato "Istituzione di un centro regionale per il ritiro, il
pagamento e l'eventuale cura del bestiame", un'istituzione di un
centro regionale di bovine selezionate a disposizione degli
agricoltori che intendono acquistare bestiame con garanzia di
qualità, perché, oggi come oggi, voi lo sapete, con la bonifica -
l'Assessore ce lo insegna - ma lo sappiamo anche noi perché lo
viviamo. A un certo momento arrivano nella stalla, fanno gli esami,
hai 10-12 bovine, te ne partono sei, e tu vai a cercare quelle
altre da portare nell'isola bonificata e molte volte non le trovi.
Quindi anche questo è un esame, è un problema che dovremo
esaminare.
Impegno dell'Amministrazione regionale per sostenere e favorire
la costituzione di caseifici, l'abbiamo già sempre detto, anche
l'Assessore; istituzione qui di un Albo professionale per gli
agricoltori, questo mi sembra che lo si possa studiare perché
adesso si è fatto l'albo dei commercianti, vedremo quello che si
potrà fare.
E si chiedeva un aumento, tutti lo abbiamo chiesto, non noi, ma
tutti, un aumento dei contributi agricoli.
Quindi io penso che questi siano i problemi che noi dobbiamo
portare avanti e, per concludere, che questa legge abbia da
proseguire nel minor tempo possibile, essenzialmente che questo
Regolamento venga portato avanti, perché ripeto noi ci auguriamo
che siano dei provvedimenti che effettivamente diano ossigeno a
questi coltivatori, a questi allevatori, perché, ripeto, se fossero
degli importi di 15, 18, 20.000 lire sono insufficienti e quindi è
attraverso il Regolamento che fisseremo questo.
Naturalmente io mi auguro, qui non è una battuta cattiva per
voler fare della polemica, ma io mi auguro che questa legge, che
era nata con quell'affare del censimento il 2 maggio, aveva
un'ombra questa legge, aveva un'ombra che non piaceva, io mi auguro
che quell'ombra se ne vada e che rimanga soltanto più la sostanza,
per cui ancora una volta un problema di quest'importanza in campo
agricolo, che per me è sempre il primo problema della Valle
d'Aosta, abbia da essere preso all'unanimità, perché questo è
quello che vogliamo in questo Consiglio.
Siggia (P.C.I.)
- Altri interventi?
Borrel
Tubère (D.C.)
- ...in questa legge la
somma, come dice l'amico Bordon ... collega Manganoni e non ripete,
500 milioni oggi all'agricoltura per questo lavoro, per tutto
quello che vuoi sulla legge illustrata, salvaguardia alle bellezze
naturali e lo spopolamento della montagna, 500 milioni sono
veramente, direi una parola grossa, ridicoli, perché se noi
pensiamo che questi agricoltori avranno da 15 a 16.000 lire per
capo di bestiame all'anno, secondo me, è una, direi in parole
povere, in patois, "un treina d'an" che si vuol dare, non è un
aiuto veramente efficiente che si dà all'agricoltura.
Se poi noi pensiamo al divario che c'è tra gli addetti
all'agricoltura, che ancora oggi arrivano ad avere un introito
netto di 300/400 lire al giorno, voi potete immaginare dal punto di
vista sociale noi come ci troviamo con gli agricoltori, con gli
allevatori.
Qui nella vicina Svizzera, nel cantone vicino a noi, hanno fatto
un provvedimento di questo genere e lo spopolamento della montagna
si è ridotto in due anni dal 22% all'uno per cento. Dunque vedete
che questi provvedimenti sono più che necessari; ma io mi permetto
di ripetere: qui all'On.le Assessore all'Agricoltura e all'On.le
Presidente della Giunta che bisogna fare lo sforzo massimo per dare
a questi agricoltori-allevatori qualche cosa di più e mi sembra che
un miliardo e mezzo, con un bilancio di 48 miliardi, non sia poi
una esagerazione; gli agricoltori vanno aiutati, ma vanno aiutati
in un modo veramente tangibile.
Bancod (U.V.)
- Io volevo dire che effettivamente in
questi ultimi tempi ci sono stati parecchi provvedimenti per
l'agricoltura, tutti buoni, però, dobbiamo proprio chiederci,
ancora nessuno insomma praticamente abbiamo visto un risultato
positivo o bloccati per la CEE o Mercato Comune, insomma, e
praticamente gli agricoltori non hanno avuto nessun, non hanno
ancora visto niente. Questa legge insomma naturalmente è
auspicabile per gli agricoltori però non vorremmo che fossero
illusi; io mi ricordo che nella riunione che hanno fatto prima nel
maggio, quando certe persone sono andate, daremo 50.000 lire per
mucca, questi agricoltori avevano già fatto il conto, e io ho 50
mucche, io ho 100 mucche, mi prendo cinque milioni e io me ne sto
tranquillo. Non avevano mica detto, c'è un limite, non l'avevano
detto quella gente; hanno detto apertamente 50.000 lire per mucca,
e questo è illudere, e non vorremmo che adesso, insomma, arrivino
poi a questo punto.
Quindi io direi, visti tutti questi inconvenienti, prima di
tutto dobbiamo vedere un po' di snellire i contributi in atto per
l'agricoltura, cioè attrezzi agricoli, insomma che l'agricoltore ne
abbia un immediato beneficio: la bonifica sanitaria del bestiame, i
fabbricati agricoli e tutti i tetti anche, i tetti di quello che
sembra, che per qualcuno non interessa.
L'Assessore all'Agricoltura dovrebbe, secondo me, prendere
contatti anche con l'Assessore all'Istruzione pubblica; prenderanno
senz'altro contatto insomma però si dovrebbe fare un certo
discorso, si parla tanto di abbandono insomma di quest'agricoltura,
ma, da una parte si dice abbandono, dall'altra però si cerca di
eliminare, per esempio, le scuole nei piccoli villaggi, nelle
piccole frazioni. Lo so che ci sono case di cui non si può fare a
meno, ma non bisogna esagerare, perché, altrimenti, l'abbandono
dell'agricoltura avviene automaticamente.
Mi ricordo, insomma, adesso non è per fare un paragone, ma noi
discutiamo tanto, abbiamo discusso qui in Consiglio regionale, la
Cogne porta via questo, porta via le lavorazioni qua e là, tutti
d'accordo che non bisogna portarle via queste lavorazioni, bisogna
farle sul posto, ma la scuola è sul posto, lì è tutto un altro
discorso. Quindi dobbiamo rivedere un po' anche questo, perché io
mi ricordo quando hanno fatto la mozione sulle vipere; la mozione
sulle vipere è una cosa, insomma una iniziativa lodevole, perché lì
dimostra che l'agricoltura se ne va completamente, perché quando
non c'è più nessuno, pagare sì fino ad un certo punto, ma in ultimo
quando sono tutti via non ritornano più.
Pedrini (P.L.I.)
- Evidentemente, Sig. Presidente,
parlando quasi per ultimo, mi trovo handicappato, perché l'amico
Bordon, la Sig.ra Tubère hanno fatto un po' i mattatori di questa
legge e quindi bisogna dare loro atto.
Evidentemente ci sono, secondo me, ancora alcune cose da
aggiungere.
Noi liberali siamo perfettamente d'accordo che in questo sono
stato pregato anche dall'Unione Agricoltori Valdostani di portare
il plauso per questa legge, questo evidentemente è un passo, un
primo passo che si fa per fermare lo spopolamento della
montagna.
Noi liberali siamo lieti che si sia iniziato finalmente il
cammino, un cammino che è lungo, che, ripeto, Bordon ha così, con
grandi pennellate accennato, ma che evidentemente noi dobbiamo
ancora una volta ribadire su alcuni concetti che sono l'espressione
genuina ed esatta di una legge che noi liberali abbiamo presentato
in favore dell'agricoltura e che è stata discussa alcuni giorni fa
in Commissione, è stata rinviata alla Commissione agricoltura e
turismo e sulla quale noi evidentemente intendiamo ancora
insistere. Benissimo, sussidi alle mucche, sussidi ai viticultori,
tutto bene; però, a un dato punto bisogna ricordarci che prima di
dare i sussidi alle mucche bisogna vedere se il nostro agricoltore
ha la stalla in cui mettere le mucche, se ha l'abitazione civile e
rurale in cui vivere. Questo è il primario problema a cui noi
liberali ci siamo proprio, diciamo, adeguati e abbiamo cercato con
questa nostra legge di spingere, perché è perfettamente inutile che
a un dato punto ci diano dei contributi per mucche o bestiame in
genere quando praticamente abbiamo delle stalle malsane, quando
abbiamo delle abitazioni dove i nostri agricoltori per primi non
hanno evidentemente la malattia del bestiame, ma hanno altre
malattie che sono portate dall'umidità, che sono portate da tutte
quelle conseguenze di quelle case vecchie che provocano veramente
il danno alla salute del nostro agricoltore.
Quindi voto favorevole da parte del Partito Liberale a questa
legge, con l'invito all'Assessore di meditare un momentino ancora
sulla legge presentata dai liberali e che, in un certo senso, forse
vorrei dire anche una parola cattiva, ma per questioni politiche si
è voluta già snaturare in quanto da quando è stata presentata ad
oggi si è già presentato qua in aula ed è stato approvato qualche
provvedimento cui noi intendevamo, noi non ci pieghiamo a queste
cose, né ci abbassiamo a queste cose, noi prendiamo atto delle cose
che si fanno, noi siamo lieti, anche se la nostra legge fosse
bocciata, di aver potuto portare un contributo fattivo
all'agricoltura valdostana, un contributo che evidentemente noi
riteniamo sia innegabile perché non è l'industria che salverà la
Valle d'Aosta, ma sarà soltanto il turismo e l'agricoltura. Questa
è la base programmatica, capillare di quello che vuol dire l'enorme
carrozzone della programmazione che, evidentemente, noi non
approviamo, ma su questo punto avremo agio durante il bilancio di
parlarne, avremo agio di esprimere maggiormente il nostro concetto
e quindi noi chiudiamo, ricordando e pregando l'Assessore di
ricordarsi che il problema è primario, sotto un certo profilo, ma
vi sono dei problemi annessi che evidentemente non bisogna
dimenticare.
Siggia (P.C.I.)
- Altri interventi?
Se nessuno altro Consigliere ha da intervenire chiudo la
discussione generale al disegno di legge dando la parola
all'Assessore per le risposte.
Maquignaz (D.P.)
- Mi pare che tutti i Consiglieri che
hanno preso la parola si siano dichiarati favorevoli a questo
provvedimento, con delle osservazioni, con delle perplessità,
comunque, in linea di massima, il provvedimento sembra che abbia
trovato il consenso di tutti i Consiglieri.
Però le osservazioni che sono state avanzate, a mio avviso, non
toccano molto anche la Giunta perché, l'avevo detto all'inizio, ci
dispiace portare questo provvedimento al 20 di dicembre; noi
avremmo voluto portarlo prima, è dal mese di maggio che noi lo
abbiamo approvato come Giunta e trasmesso per il relativo
inoltro.
Quindi non è colpa della Giunta se prima le Commissioni non
hanno esaminato e non lo abbiamo potuto portare in Consiglio,
questo lo vorrei solo chiarire, perché è chiaro che le perplessità
che vengono fuori circa la possibilità di utilizzazione di questi
fondi c'è, sussiste, l'abbiamo anche noi, però, non è colpa nostra,
cioè come Giunta qui non possiamo fare di più.
Posso solo dire che il 13 di maggio è stato trasmesso alla
Presidenza del Consiglio.
Per quanto riguarda la questione invece del Regolamento, la
questione del Regolamento invece è importante: c'è una ragione ben
precisa che avevo già avuto occasione di dire in Consiglio, perché
noi avevamo studiato un disegno di legge completo, applicativo,
perché questo è un disegno di legge, è una legge che esprime una
volontà politica, un orientamento con alcune condizioni, però non
dice ancora niente, perché, mancano tutte le norme applicative.
Quindi noi avevamo predisposto questo progetto di legge
completo, però, dai contatti che abbiamo preso sia con la legge
della Francia, sia con le altre che hanno iniziato questi esami, e
abbiamo anche avuto la convinzione che noi a Bruxelles non siamo
tenuti a portare dei provvedimenti applicativi dettagliati, questi
ce li dobbiamo vedere noi qui in sede.
Quindi noi mandiamo avanti una legge quadro, io la chiamerei una
legge quadro, che poi, invece, le modalità applicative ce le
vedremo noi in Consiglio regionale secondo la nostra
situazione.
Quindi questa non è una carenza, è stata un'opportunità che noi
abbiamo ritenuto di accettare perché mi pare che salvaguardi anche
un po' la nostra autonomia, l'autonomia del Consiglio
regionale.
Quindi il Regolamento che noi abbiamo predisposto e che è
praticamente la legge che era già stata preparata prima, prevede
questo intervento a tutti quelli che lavorano la terra, perché
questo è un provvedimento che deve andare a favore non dei
proprietari dei terreni, delle aziende, ma a quelli che lavorano la
terra, e mi pare che siano quelli veramente da premiare perché sono
quelli che sostengono il lavoro. Quindi la legge prevedeva le
diverse possibilità di intervento sia che abbiano del bestiame, sia
che non abbiano del bestiame, che, però, è un Regolamento che verrà
quanto prima in discussione, ma prima dobbiamo sbloccare con la
legge quadro.
Quindi non possiamo anticipare, nemmeno portarlo
contemporaneamente, prima deve andare avanti la legge poi possiamo
portare avanti le modalità applicative.
Quindi sono d'accordo di accelerare al massimo l'esame del
Regolamento; sono d'accordo di proporre al più presto possibile,
invece, questa Commissione, perché la Commissione pure si rende
indispensabile in quanto non abbiamo il piano regionale urbanistico
e quindi nel frattempo dovremmo lavorare attraverso la Commissione
prevista dalla legge.
Venendo all'ultimo punto del finanziamento, è chiaro che noi in
questo momento in bilancio avevamo 500 milioni, quindi abbiamo
cercato di utilizzare i 500 milioni, ci auguriamo, e faremo tutto
il possibile, seguiremo questa legge perché possa andare avanti e
si possano già dare i contributi anche per il 1972. Però, come
garanzia, la Giunta quale garanzia può prendere? Non dimentichiamo
che siamo al 20 di dicembre a discutere di questa legge, quindi noi
faremo tutto il possibile.
Per quanto riguarda, invece, alcune osservazioni, per l'entità
della somma, la legge stessa, come diceva Bordon, già prevede che
quando la legge entrerà in vigore, se non saranno sufficienti
questi fondi con successivi provvedimenti legislativi, saranno
approvati finanziamenti suppletivi e quindi quello mi pare che non
sia ancora un problema oggi. Oggi il problema è di cercare di avere
l'approvazione di questa legge.
Un'osservazione che non è completamente in quest'oggetto, che
esce un po' all'oggetto, è quella fatta dal Consigliere Manganoni
circa il provvedimento delle Comunità montane. Preciso che noi
nella relazione abbiamo citato la legge sulle Comunità montane solo
perché riprende alcuni concetti che sono quelli che noi abbiamo
portato avanti nella nostra relazione; quindi per dimostrare che
anche da questa legge vengono fuori quelle necessità che noi
abbiamo ravvisato qui in Valle. Però lei aveva fatto una domanda
precisa, quindi le dico questo: che la legge sulle Comunità montane
è già stata approvata dalla Giunta, verrà quanto prima in
Consiglio, però non prima di avere sentito tutti gli amministratori
comunali, cioè una riunione con tutti i Sindaci dove questa volta
potremmo portare avanti un discorso più chiaro e più elaborato e
sentiremo le varie osservazioni circa questo problema. Quindi
passerà, prima che venga, passi alle Commissioni, al Consiglio,
sentiremo le Amministrazioni comunali; preciso, però, che questo
non è una legge che riguarda l'agricoltura, questa è una legge che
riguarda tutti i settori economici, quindi riguarda anche
l'agricoltura, però, naturalmente qui invece come Giunta
esamineremo questo e lo porteremo avanti in quanto interessa tutti
i settori economici, però non potremo rispettare i termini; la
legge scade, mi pare dovevamo approvarla per il 15 di dicembre, se
non sbaglio, o il 3 di dicembre; quindi non vengono rispettati i
termini. Non dobbiamo dimenticare, però, che non è questione di 15
gg. o di un mese, si tratta di portare avanti una legge che vada
bene e che si possa realizzare quel decentramento amministrativo di
cui tutti siamo convinti, quindi non si tratta di portarlo nel
termine esatto della legge. La legge ha previsto un termine
evidente, però se noi arriviamo un mese dopo, non credo che questo
porti nessun pericolo, nessun inconveniente, tanto è vero che la
richiesta per ottenere i fondi del 1972 è già stata avanzata;
conosciamo già la ripartizione che è di 476 milioni, però,
naturalmente, non si tratta di portare avanti la legge solo perché
c'è una scadenza, ma la legge deve essere portata avanti quando
tutti sono convinti che vada bene.
Altre osservazioni particolari mi pare, o almeno in questo
momento mi sfuggono, comunque se ho dimenticato qualcosa pregherei
di rifare la domanda; dico solo che la nostra preoccupazione in
questo momento è quella, malgrado il ritardo con cui viene in
Consiglio, è di seguire questo provvedimento perché possa essere
approvato e si possano distribuire questi fondi che noi abbiamo in
bilancio, indipendentemente dai fondi che si trovano sul bilancio
del 1973, quindi parlo dei fondi del 1972.
Siggia (P.C.I.)
- La parola al Presidente della Giunta.
Consigliere Manganoni.
Manganoni (P.C.I.)
- Per le domande che io avevo posto,
ho ottenuto la risposta dell'Assessore. Io avevo chiesto, siccome
questa legge si accenna in un certo modo - è in relazione alla
programmazione no? - e io avevo chiesto quand'è che dalle
chiacchiere, dalla carta stampata inutile si passerà a qualche cosa
di concreto in fatto di programmazione.
Siggia (P.C.I.)
- Presidente della Giunta.
Dujany (D.P.)
- Je voulais faire quelques considérations
générales et je crois que, indirectement, je répondrais aux
problèmes posés par le Conseiller Manganoni.
Crise de l'agriculture, c'est un problème dont on parle depuis
des années, c'est un problème qui n'intéresse pas exclusivement la
Vallée d'Aoste ni la nation italienne ni l'Europe, mais je crois le
monde entier.
Nous avons cherché à travers cet instrument de commencer à
donner une indication, à chercher de faire quelque chose pour
affronter ce problème. Qu'est-ce que nous ont dit la programmation
et les recherches? Que la quantité des agriculteurs présents en
Vallée d'Aoste en 1971 on est passé à cent mille et sept cent
unités. Le pourcentage de la population qui travaille à
l'agriculture est encore du douze pour cent; ce pourcentage n'est
pas un pourcentage épouvantable, on rentre encore dans la moyenne
générale des pays plus développés et surtout des pays du Nord, de
façon qu'il est nécessaire d'intervenir et il est nécessaire
d'intervenir avec une certaine... d'une certaine façon
décisive.
Alors quelles sont les lignes programmatiques qui a tracé la
Junte et qui a présenté au Conseil à travers différentes
propositions?
Élevage du bétail, travail du lait et de la viande et chercher
d'augmenter et perfectionner la viticulture, voilà ce sont là les
deux directions; pour faire ceci du point de vue matériel il faut
donner cependant à l'agriculteur une certaine essence matérielle
mais surtout un certain confort moral. L'abandon de la campagne
n'est pas exclusivement et toujours seulement un problème
économique mais bien souvent est un problème moral, est un problème
de la situation dans laquelle se trouve le campagnard en rapport
aux autres conditions économiques et sociales du pays.
Et c'est justement pour rejoindre ce but qu'on prévoit dans
cette loi de fixer un certain salaire à faveur de l'agriculture, de
l'agriculteur, qui développe justement une fonction qui n'est plus
une fonction de production économique utile à soi-même et dans la
société, mais le campagnard et l'agriculteur est reconnu comme une
activité qui développe un intérêt public, un intérêt qui intéresse
la communauté entière, l'agriculteur qui s'insère dans une économie
plus générale où l'agriculteur prête un service en faveur des
autres activités.
Alors une autre affirmation qu'on peut faire, qui est un peu, je
crois, une affirmation nouvelle, qui est reconnue par tous et tous
les Conseillers et les groupes qui m'ont précédé l'ont reconnue:
l'agriculteur qui développe un service social; et c'est justement
dans le but de cette activité qui développe qui est entrevue cette
loi et c'est justement là la finalité de cette intervention
proposée par la loi dont est objet de discussion.
Les autres deux problèmes pour résoudre le problème de
l'agriculture ou bien qu'on peut envisager de le voir résoudre,
c'est de chercher d'augmenter la dimension des activités agricoles.
L'étable de quelques vaches est destinée à être liquidé et il faut
le remplacer par des étables ainsi appelés sociale, où il y ait une
certaine possibilité d'organisation et une certaine possibilité de
rentabilité et surtout une certaine possibilité de travail dans un
milieu confortable et moralement supportable.
En deuxième lieu il faudra incrémenter le secteur spécialisé de
la viticulture; voilà, je crois que ce sont là les trois lignes
directrices qui devront nous guider sur le problème de
l'agriculture dans l'avenir, qui est un secteur très important dans
l'économie de la Vallée d'Aoste plus que du point de vue
strictement économique du point de vue moral et du point de vue
culturel.
Siggia (P.C.I.)
- Chiusa la discussione generale,
passiamo all'esame articolo per articolo del disegno di legge, se
non ci sono osservazioni o interventi, do l'articolo per
approvato.
Art. 1 - Il Consiglio approva.
Art. 2 - Il Consiglio approva.
Art. 3 - Il Consiglio approva.
Art. 4 - Il Consiglio approva.
Art. 5 - Il Consiglio approva.
Art. 6 - Il Consiglio approva.
Art. 7 - Il Consiglio approva.
Art. 8 - Il Consiglio approva.
Art. 9 - Il Consiglio approva.
Art. 10 - Il Consiglio approva.
Art. 11 - Il Consiglio approva.
Si passa alla votazione a scrutinio segreto del testo integrale
della legge -
Presenti e votanti: trentadue - favorevoli: ventotto - contrari:
quattro - Il Consiglio approva.
