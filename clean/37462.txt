Classificazione
CONSIGLIO REGIONALE
Attività consiliare d'aula



Oggetto del Consiglio n. 1222 del 20 maggio 2015 - Resoconto
OBJET N° 1222/XIV - Communications du Président de la
Région.
Presidente -
La parola al Presidente della Regione.
Rollandin (UV) -
Merci Président.
Mardi 12 et mercredi 13 mai j'ai participé à la réunion de la
Commission COTER du Comité des Régions qui a eu lieu à Riga en
Lettonie. La Commission a consacré ses travaux à la préparation de
différents avis en vue de la prochaine session plénière du Comité,
ainsi qu'à la définition d'un premier bilan des négociations sur
les programmes opérationnels 2014-2020. À ce sujet la Commission a
mis en évidence certaines priorités qu'elle considère comme
incontournables pour l'amélioration de la politique de cohésion,
telles que la diminution des charges administratives, la
simplification des procédures et la pleine implication des Régions
et des villes dans la définition des projets stratégiques et des
priorités des investissements. Aussi, la Commission a développé un
approfondissement fort intéressant sur la mobilité dans les zones
urbaines et, plus particulièrement, sur des exemples de bonnes
pratiques relatifs à des solutions novatrices et efficaces pour les
transports en commun, notamment pour ce qui est de l'utilisation de
carburants alternatifs, plus respectueux de l'environnement.
Venerdì 8 maggio è stato firmato con il Presidente del Consiglio
dei ministri, Matteo Renzi, un accordo in materia di finanza
pubblica. Al riguardo, di concerto con l'Assessore Perron, abbiamo
chiesto al Presidente della II Commissione consiliare di
organizzare quanto prima un incontro per illustrare i contenuti
dell'accordo e l'evoluzione della situazione finanziaria della
Regione secondo quello che è l'accordo che è stato firmato.
Au nom du Gouvernement et surtout du Conseil, je me permets de
souhaiter un bon travail à tous les élus aux nouveaux Conseils
communaux, je crois qu'ils auront la possibilité de démontrer leurs
capacités surtout parce qu'il y a une série importante de jeunes et
de femmes pour donner leur appui et un nouveau élan aux
administrations communales.
Presidente -
Grazie. La parola al collega Bertschy sulle
comunicazioni del Presidente della Regione.
Bertschy (UVP) -
Sì, grazie Presidente.
La visita del Segretario del PD, Renzi, del Presidente del
Consiglio, viene annunciata in tono un po' dimesso, molto più
pomposo durante l'ultima settimana di campagna elettorale, diciamo.
Io vorrei solo chiarire, Presidenti, la posizione che come
Capigruppo ci siamo trovati ad assumere per fare un po' di
chiarezza, visto che poi anche se sui
social
i candidati
alla carica di Sindaco hanno fatto, diciamo, affermazioni poco
veritiere. Ora, noi abbiamo avuto occasione di dirlo e di
ribadirlo: in campagna elettorale ognuno sostiene i propri
candidati, le proprie coalizioni, le proprie forze politiche, ha il
diritto di farlo ed è legittimato a farlo, le elezioni passano
proprio per un momento democratico di sostegno di idee, di proposte
e di persone. Quello che però non accettiamo è che si confondano le
elezioni con le istituzioni: non lo accettiamo perché le
istituzioni che rappresentiamo a volte...solo a leggere quella
grandiosa scritta, quel pensiero che c'è dietro mi vengono i
brividi, perché ci dimentichiamo dove siamo seduti tante volte...le
istituzioni che rappresentiamo non le rappresentiamo come persone
e, quando prendiamo delle posizioni, non le prendiamo come persone,
ma le prendiamo come ruoli nelle istituzioni che rappresentiamo in
responsabilità del voto che è stato espresso nei nostri confronti.
Ora, il segretario del PD ha tutte...è legittimato e, secondo il
nostro avviso, ha tutta la possibilità di venire in Valle d'Aosta a
dire e a sostenere il candidato Fulvio Centoz e infatti una
settimana prima di questa visita è stato annunciato dal suo partito
e non faccio alcuna polemica con il PD, perché anche questo è stato
confuso, no? Il problema non è di tipo politico con il PD piuttosto
che con altri: il problema è che cosa si vuole rappresentare.
Giustamente il partito del PD ha annunciato una settimana prima che
ci sarebbe stata nell'ultima settimana la visita in Valle d'Aosta
del Segretario del PD a sostegno della candidatura di Fulvio
Centoz. Nella mattinata del venerdì, in occasione di un incontro al
quale ha partecipato il Vicepresidente del Consiglio, ci è stato
annunciato che probabilmente nel pomeriggio ci sarebbe stata la
cortesia di una visita istituzionale. Avvisato, se non ricordo male
alle 12,28, pur avendo anch'io impegni elettorali nel mio piccolo
qualcosa cercavamo di fare anche noi dell'UVP, ho rinunciato a
questi impegni per il senso del dovere e delle istituzioni che
rappresento. Mi sono recato qui, come richiesto dalla
mail
alle 15,30 per una questione di protocollo richiesta dal
cerimoniale e sono stato qui proprio per rispettare il mio ruolo di
Capogruppo in Consiglio regionale, il mio movimento e rispettare la
visita di un'istituzione che nell'ultima settimana era stata
annunciata non come visita istituzionale, ma come sostegno ad una
campagna elettorale. Quella mattina abbiamo preso atto di questa
situazione, per cortesia e ripeto anche per rispetto del ruolo che
tutti noi rappresentiamo, mi sono recato qui e ho aspettato la
visita istituzionale. Nel frattempo la visita istituzionale si è
trasformata nell'annuncio che si sarebbe firmato il Patto di
stabilità con questa visita istituzionale, allora è chiaro che ci
siamo un po' interrogati su cosa stava succedendo, su come era
stata organizzata tutta questa grande parata. Il Presidente Renzi
ha tutto il diritto di venire qua e di farci aspettare qua tutto il
giorno, noi giustamente, com'è stato sottolineato, siamo pagati per
fare il nostro lavoro ed eravamo qua ad aspettarlo. Se però poi
tutto questo si trasforma in una campagna elettorale dell'ultimo
giorno, allora non ci sta più bene.
Il 21 aprile il Presidente del CPEL Giordano ha annunciato a
tutti i Sindaci della Valle d'Aosta che il Patto di stabilità era
già stato firmato, io non so a che titolo e come, ma c'è una
lettera che dice questo. L'8 maggio nel pomeriggio veniamo a
scoprire che il Patto di stabilità verrà firmato velocemente
nell'Ufficio cerimoniale e noi abbiamo aspettato qui a lungo, non
abbiamo voluto assolutamente mancare di rispetto, anzi - ripeto -
se il Segretario del PD fosse venuto in Valle d'Aosta per sostenere
la campagna di Fulvio Centoz avrebbe avuto tutto il diritto e non è
una mancanza di rispetto a tutti i cittadini, perché anche questo è
stato voluto...si è voluto trasformarlo come messaggio... Noi non
ci siamo arrogati il diritto di "vedere" la nostra visita in
precedenza a quella del comizio, assolutamente, però vedere che una
visita istituzionale è stata annunciata...è arretrata dopo un
comizio legittimo di una coalizione e vedere che il Presidente e
tutti gli Assessori alla chetichella si sono recati prima al
comizio e poi sono venuti qui al Palazzo regionale non ha
assolutamente fatto piacere. Questo non è corretto, ma non è che
non è corretto nei confronti dei cittadini, i cittadini vanno
rispettati: non è corretto per com'è stato organizzato
quest'evento, per com'è stato organizzato tutto questo e - lo
denuncio qui - non ha per nostro conto un valore di tipo
politico.
Noi vogliamo assolutamente far rimarcare che il Patto di
stabilità firmato quel giorno è stato solo un grosso annuncio
elettorale e, se possibile, d'ora in avanti non trasformiamo le
istituzioni in campagna elettorale ad uso e consumo di quello che
si deve sostenere. Ognuno aveva la sua campagna elettorale quel
giorno, anche l'UVP aveva il suo comizio di chiusura alle ore 17,
io ci ho rinunciato ancora per un momento e il rispetto dei
cittadini...sono i cittadini di qualsiasi coalizione...i cittadini
erano quelli del PD, dell'Union Valdôtaine, della Stella Alpina,
dell'UVP e di tutti gli altri eravamo qui ad aspettare il
Presidente del Consiglio dei ministri, che si è trasformato invece
in quel momento lì nel Segretario del PD, ne aveva tutto il
diritto, ma almeno non modifichiamo le carte in tavola. Ripeto: a
noi questa visita istituzionale è stata annunciata venerdì mattina
alle 12,28.
Presidente -
La parola al collega Chatrian.
Chatrian (ALPE) -
Grazie Presidente.
A nome del gruppo ALPE, vorremmo congratularci e fare gli auguri
a tutti i nuovi eletti nei Consigli comunali, giovani donne,
giovani uomini e persone che da diversi anni comunque amministrano
i vari Paesi, Comuni, i 68 Comuni dove c'è stata la competizione
elettorale. Da parte nostra quindi...che ci sia un vero
élan
nei Consigli comunali, che si ridia dignità ai Consigli comunali,
dibattito amministrativo-politico, ma soprattutto che si guardi
avanti, un metodo di lavoro diverso e soprattutto la necessità di
tanta trasparenza anche nei comuni più piccoli o medi, noi pensiamo
che sia il punto di partenza in questo momento di...non di
difficoltà, dove le idee faranno la differenza, dove la gestione
delle idee farà la differenza e soprattutto la capacità di quei
Consigli comunali, di quelle persone che hanno messo la faccia,
hanno deciso di candidarsi e hanno deciso di cercare di fare per la
cosa pubblica qualcosa di positivo, ma soprattutto di positivo per
tutta la comunità e non solo per una parte.
Il nostro auspicio quindi va in quella direzione, penso che sia
stata una campagna elettorale molto interessante, dove, nonostante
che nelle altre regioni comunque la percentuale di elettori sia
stata ridotta, in numerosissimi comuni valdostani la percentuale
invece è stata molto alta, vuol dire che i valdostani, comunque,
nel momento in cui c'è la possibilità di scegliere dei progetti,
c'è la possibilità di scegliere delle squadre, delle persone -
degli uomini e delle donne, come dicevo prima, giovani, meno
giovani - nuove di esperienza hanno deciso di comunque partecipare
al voto e quindi di dare il proprio sostegno. Io penso che da quel
lato possiamo solo essere contenti da una parte, dall'altra, come
dico, la situazione è quella che è, il futuro penso siano le idee,
la capacità...è la gestione delle idee che deve fare dal nostro
punto di vista la differenza.
Dobbiamo dirlo, come ALPE, in quanto Capogruppo, Presidente
Rollandin, la strumentalizzazione politica avvenuta l'8 maggio è
stata molto brutta: molto brutta perché tutti avevamo impegni in
campagna elettorale, erano gli ultimi giorni, non abbiamo
riflettuto, come gruppo ALPE, neanche un secondo di non partecipare
all'incontro con il Presidente Renzi, anche se avvisati in tarda
mattinata, nel pomeriggio io mi sono presentato non alle 15,30, ma
qualche minuto in più perché mi sembrava giusto così, peccato
però...invece il tutto è stato molto strumentalizzato dal punto di
vista politico...ci mancherebbe, il Presidente Renzi può
partecipare come Segretario di un partito al comizio annunciato dal
PD settimane prima, ci mancherebbe, anzi, ma nel momento in cui la
visita è a questo punto istituzionale mi sembra che ignorare quella
che è la sede più importante dell'Amministrazione regionale, cioè
il Consiglio regionale, rappresentato da tutti i Capigruppo, ecco,
da questo punto di vista, snobbare così brutalmente, in maniera
anche non bella...io penso che la decisione comunque di non
affrontare, come da decisione presa in tarda mattinata e poi
ufficializzata con una
mail
...secondo me, avete scritto una
brutta pagina, una brutta pagina non politica, ma istituzionale per
noi eletti, ma noi rappresentiamo una parte di popolazione, quindi
noi siamo eletti da una parte di popolazione. Detto questo, non ci
è piaciuta per niente la strumentalizzazione, soprattutto la
commistione molto poco chiara e volutamente gestita dal punto di
vista elettoralistico.
Per quanto riguarda invece il Patto di stabilità, noi non
conosciamo nel merito, nel dettaglio, il Presidente Renzi ha detto
che il tutto era già stato confezionato e condiviso già in passato
e concretizzato elettoralmente l'8 di maggio. Noi non sappiamo se è
un accordo commerciale per magari blindare certe pedine all'interno
della nostra Amministrazione regionale, noi entreremo subito nel
merito in II Commissione. Il grosso rammarico, ripeto, è stato
quello di strumentalizzare dal punto di vista politico quella che è
l'istituzione valdostana e questo per noi è stato un grande
rammarico perché anche noi eravamo impegnati sul territorio nella
campagna elettorale dei 68 Comuni, ma prima di tutto ci va il
rispetto delle istituzioni. Noi alle 15,20...in qualità di
Capogruppo di ALPE, ero presente e aspettavamo altri colleghi il
Presidente Renzi, che invece è stato dirottato al comizio di un
partito. Da questo lato ci sentiamo veramente snobbati, ignorati e
avete scritto una brutta pagina per la democrazia e soprattutto c'è
stato poco rispetto delle istituzioni valdostane.
Presidente -
La parola al collega Gerandin.
Gerandin (UVP) -
Merci Président.
Ho ascoltato con attenzione le comunicazioni del Presidente
Rollandin, pensavo che nel passaggio sull'accordo per quel che
riguardava il Patto di stabilità ci fosse un po' di enfasi, un po'
di entusiasmo nell'annunciarlo, anche perché era così tanto atteso
quest'accordo...tanto atteso e tanto annunciato. Non c'era ombra di
dubbio che fosse già annunciato, l'ha detto il mio collega Bertschy
in una comunicazione del 21 aprile 2015 che il Presidente del
Consiglio permanente degli Enti locali annunciava a tutti gli
amministratori della Valle d'Aosta che il Patto di stabilità era
stato chiuso e senza sanzioni. Prima di entrare un po' più nel
dettaglio, nella sostanza, volevo guardare un attimo la forma e
volevo solo esclusivamente dire che non ho intenzione di fare
nessuna strumentalizzazione politica, chi mi ha preceduto l'ha
detto, è del tutto legittima la visita del Presidente Renzi a
sostegno di una candidatura ad Aosta, personalmente non ritengo che
abbia avuto nessun impatto su quelli che sono stati i risultati di
Aosta, ma la mia considerazione è del tutto personale, però quello
che ci tengo a sottolineare è che in sostanza si è verificato
quello che avevo anticipato, si ricorda che, quando le avevo
chiesto qualche elemento in più, le dissi: non vorrei che poi
magari in occasione delle elezioni, alla presentazione dei comizi
delle elezioni comunali qualcuno venga ad annunciarci la
sottoscrizione di un accordo. Le dico che non voglio
strumentalizzare neanche questo, perché poi alla fine, se un
accordo è buono, è sottoscritto nell'interesse dei valdostani, io
penso che il tutto sia accettabile, anche se non nella forma: ecco
perché quanto meno è una mancanza di rispetto per il Consiglio,
quanto meno è una mancanza di rispetto per i cittadini valdostani
che sappiano da qualcun'altro e non dal loro Presidente i contenuti
di quest'accordo.
Per arrivare alla forma, beh, l'accordo che è stato sottoscritto
è una paginetta, dove non c'è nessuna intestazione da parte della
Regione, non c'è un protocollo e non c'è un timbro. È una paginetta
che, tra l'altro, al di là della trasparenza tante volte evocata,
ho dovuto fare un "116" per averne copia, quando sarebbe stato
necessario non solo distribuirla a tutto il Consiglio
regionale...perché penso che sia interesse di tutti visto che,
quando parliamo di Patto di stabilità, quando parliamo di
finanziarie, i motivi per cui non possiamo pagare è un Patto di
stabilità che ci penalizza. Su questo non c'è ombra di dubbio,
ecco, noi siamo stati fortemente penalizzati, ma non è neanche
logico a quella mozione che abbiamo approvato in data 26 marzo
2015, che impegnava il Presidente e l'Assessore ad andare in
Commissione ad illustrare la situazione prima della sottoscrizione
e addirittura diceva...non solo nei contenuti, diceva che andava
rivisto il metodo di calcolo. Allora, io semplicemente voglio solo
dire che non c'era bisogno di mobilitare un volo di Stato,
mobilitare le scorte, non so quanto, per sottoscrivere una
paginetta che...comunque la PEC, la posta certificata, avrebbe
avuto più significato e soprattutto sarebbe stato addirittura un
documento ufficiale. Questo è un accordo che ci mancavano solo le
slide
e la lavagnetta, è un accordo che poteva essere
tranquillamente sottoscritto davanti ad un bicchiere di Frascati e
ad una bruschetta durante magari un suo viaggio romano.
Detto questo, nella sostanza...ebbene, un Patto di stabilità che
per il 2014, almeno da quello che si riesce a leggere, perché poi
alla fine...giustamente c'è scritto che gli accordi...che quelli
che saranno i contenuti tecnici saranno definiti entro trenta
giorni, ma nei contenuti per il 2014 ci viene detto che
praticamente, di fronte ad un obiettivo eurocompatibile di 849
milioni, noi ne abbiamo spesi 838, per cui abbiamo portato a casa
assolutamente nulla se non il fatto di dire che non avete neanche
speso tutto quello che era l'obiettivo eurocompatibile, per cui
alla faccia di chi diceva: "non abbiamo soldi neanche per
finanziare". Dal 2015 in avanti, bene, da altre parti hanno
sottoscritto degli accordi di prospettiva e noi abbiamo portato a
casa 60 milioni per il 2015, ma la prospettiva poi è finita lì. Dal
2016 non abbiamo più un Comune capoluogo da barattare con chi ci
sarà al Governo, cosa daremo in cambio? Gli altri hanno chiuso dei
Patti di stabilità, io immagino e concludo...il Friuli Venezia
Giulia fino al 2017, Trento e Bolzano fino al 2022. Queste sono le
prospettive future, allora, io torno a dire che se era un buon
accordo, l'avrei detto e non avrei nessun motivo...però questo
fatto di...questo tono sottomesso, comunque questa mancanza di
entusiasmo, io immagino che non sia facile giustificare un Patto
che di Patto non ha nulla, di contenuti non ha nulla se non un
grande annuncio elettorale che poi alla fine ha portato quello che
ha portato. Grazie.
Presidente -
Non ci sono altre richieste? Punto 3, la
prego, Presidente, se vuole...Consigliere Bertschy, chiedo scusa,
ma il Presidente voleva replicare...
Bertschy
(UVP)
- Stava chiedendo il punto...se il
Presidente deve replicare io...
Presidente
- Il Presidente ha richiesto la parola. La
parola al Presidente della Regione.
Rollandin (UV) -
Sì, grazie.
Solo per specificare, com'è già stato ricordato, che era
prevista per la giornata dell'8 maggio una presenza istituzionale,
che doveva essere verso le 4, per cui era stato chiesto
correttamente, credo, ai Capigruppo di essere presenti già alle 3 e
mezza per avere quest'incontro alle 4. Purtroppo in quella giornata
la questione dei trasporti, sia dei trasporti aerei, sia il
maltempo, non ha permesso che Aosta fosse raggiunta nei tempi
previsti, conseguentemente è stato tutto ritardato di quasi due
ore, anzi di più di due ore, e la scelta che è stata fatta non da
noi è stata quella di anticipare la parte...io voglio solo dire
qual è la ragione tecnica che ha in qualche modo sovvertito quello
che era l'ordine con cui erano previsti questi incontri, di questo
ce ne scusiamo, perché chiaramente... Ringrazio per la
disponibilità i colleghi Capigruppo a cui è stato detto all'ultimo
minuto e voglio dare atto che si sono dati disponibili, ma non era
una mancanza e soprattutto non era una volontà di in qualche modo
non considerare correttamente quello che è il rapporto
istituzionale che c'era, solo che c'è stato questo cambio di marcia
fatto per le ragioni meteorologiche che ho appena detto, per cui
questo ha avuto un inconveniente di cui ci dispiace, perché sennò
c'era l'incontro con i Capigruppo e con la Giunta, poi ci sarebbe
stata la parte della firma di quel documento e poi ci sarebbe stata
la parte relativa al comizio che aveva una sua logica e che era
stata prevista con quei tempi. Ecco, questo solo per spiegare che
non c'è stata mancanza istituzionale, c'è stato purtroppo questo
disguido che ha creato sicuramente la possibilità di interpretare
in modo diverso, voglio solo ricordare che così non è.
Per quanto riguarda il Patto di stabilità, voglio ricordare che
in quest'aula avevamo anticipato che per il Patto di stabilità
avevamo raggiunto un accordo che non era ancora firmato, lo abbiamo
detto qui in aula, e conseguentemente a quest'annuncio c'è stata
quella lettera, di cui noi non avevamo mandato nessuna
comunicazione ufficiale in quanto non c'era ancora il documento,
questo potete verificarlo e quindi noi...l'atto che è stato firmato
come lo conoscete era la conclusione di quello che era già stato un
procedimento portato avanti per tempo e che aveva raggiunto un
accordo che qui è stato firmato. Grazie.
Presidente -
Grazie. La parola al collega Bertschy.
Bertschy (UVP) -
Per evitare che, come al solito, si
diriga un'informazione come si vuole, i problemi di perturbazione e
di ritardo del Presidente Renzi sono più che giustificati, ci
mancherebbe! Quello che non è giustificato a nostro avviso...e
anche la visita istituzionale posticipata poteva essere
giustificata, se dovevamo essere sempre qua ad
ascoltare...l'abbiamo fatto con la Presidente della Camera
Boldrini, cioè non era quello il problema: il problema era cosa
faceva il Presidente Renzi, la cosa non era stata annunciata a noi,
perché nella
mail
del Cerimoniale non c'era scritto che si
sarebbe firmato un Patto di stabilità e cosa si doveva fare in quel
momento lì. Il ritardo quindi nessuno lo poteva sapere, posticipare
anche...sicché che si veniva a firmare il Patto di stabilità lo si
sapeva con largo anticipo, no? Quindi...
(interruzione del Presidente della Regione, fuori
microfono)
...eh, però allora, Presidente, questo mi preoccupa ancora di
più. Se lei viene trattato così, se a lei, uomo di forte
rappresentanza politica a Roma per la Valle d'Aosta, viene
annunciato alla sera per il giorno dopo che il Presidente sale per
la firma, allora veramente aiutiamoci, perché qua siamo
all'invasione
de notre belle et jolie Vallée d'Aoste
. Le
volevo solo leggere questo passaggio, che è parte della lettera del
CPEL:
"gentilissimi, rilevo con soddisfazione che la Regione ha
concluso l'accordo con lo Stato in materia di Patto di stabilità
per l'anno 2014"
. Questo il 21 aprile, quindi o il Presidente
Giordano era un preveggente, oppure probabilmente era più
illuminato, però qualche cosa è successo...
(nuova interruzione del Presidente della Regione, fuori
microfono)
...sì, Presidente, ma
écoutez, on est en train de faire une
polémique qui n'a pas raison d'être, nous nous sommes ici pour
dire: attention que notre institution il faut la défendre et il ne
faut pas se plaindre, il faut la défendre avec force. Si le jour
avant il nous vient communiqué que quelqu'un vient pour signer un
feuille comme il est en train de faire voir Elso Gerandin, le
collègue, il y a quelque chose qui ne marche pas avec les rapports
avec l'État. Merci.
Presidente -
Grazie. Punto 3 all'ordine del giorno.
