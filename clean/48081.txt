Classificazione
TRASPORTI E VIABILITÀ
Impianti a fune



Oggetto del Consiglio n. 4222 del 19 dicembre 2024 - Resoconto
OGGETTO N. 4222/XVI - Interrogazione: "Caratteristiche dei
nuovi impianti di risalita previsti nel comprensorio Monterosa e
relativo dettaglio dei costi".
Bertin (Presidente)
- Punto numero 8. Risponde
l'assessore Bertschy.
Bertschy (UV)
- La domanda numero 1: le caratteristiche
dei nuovi impianti di risalita previsti col dettaglio dei costi.
Nelle premesse lei ha citato una serie di impianti, quindi mi
immagino che la domanda sia riferita alle seggiovie.
Nelle richieste fatte dalla società Monterosa per il 2023 e nei
programmi strategici futuri ci sono la sostituzione dell'Alpe
Mandria, che ha una lunghezza di 1460 metri, un dislivello di 477
metri, una portata oraria (l'impianto nuovo) di 3000 persone/ora e
può andare a una velocità fino a 6 metri al secondo. Ovviamente le
velocità sono poi regolamentate dal decreto del 2021. Il tipo di
impianto sarà un impianto ad ammorsaménto temporaneo. Il costo
parametrico al momento è di 16.500.000 euro.
L'altro impianto nei programmi della società è la sostituzione
al lago Ciarcerio della seggiovia Lago Ciarcerio Alpe Belvedere:
lunghezza di 500 metri, dislivello di 170 metri, la portata 2400
persone/ora, la velocità - trattandosi di un impianto ad
ammorsaménto permanente - è più bassa, 2,5 metri al secondo.
Il costo totale delle due seggiovie è di 9.400.000 euro.
Sul lato Belvedere la lunghezza è di 500 metri, il dislivello di
105 metri, la portata sempre di 2400 persone/ora e la velocità di
2,5 metri/secondo. È un impianto ad ammorsaménto permanente.
Riguardo alla domanda due (la destinazione degli impianti
smantellati), al momento nelle previsioni gli impianti verranno
demoliti e smaltiti secondo le norme di legge.
La terza domanda è la provenienza dell'acqua ai fini del
potenziamento degli impianti: su alcuni impianti ci sono delle
richieste di autorizzazione in corso; al momento, la risposta è che
 sull'impianto del Crest sarà utilizzata l'acqua del pozzo di
Champoluc e sull'impianto di Brusson del Ru Dialley; sull'impianto
di Gressoney-Saint-Jean, pozzo Weilde e bacino Bielciuken, con un
lavoro di autorizzazione in corso insieme a CVA per
l'autorizzazione di questo prelievo; sull'impianto Antagnod
attualmente viene fornito dal pozzo di Periasc e l'obiettivo è di
servirlo completamente dalla condotta di Ru Courtod (anche qui sono
in corso delle richieste di autorizzazioni).
Oltre ai dati che ha citato, credo che sia importante,
soprattutto per questa società, ricordare anche che è stata
finanziata la revisione generale della seggiovia
Champeille-Litteran - Estoul per un contributo di 1.080.000 euro,
così da completare e anche le reti di protezione sulla pista larici
del comprensorio Weissmatten.
Quindi c'è un intervento importante su tutto il panorama anche
delle piccole stazioni che segue gli indirizzi più volte espressi
sia in Consiglio che dal Governo.
Presidente
- Per la replica, consigliera Minelli.
Minelli (PCP)
- Ringrazio l'Assessore per la risposta e
le chiedo se è possibile poi avere copia, perché ho scritto
velocemente, ma non sono riuscita ad appuntarmi tutti i dati.
Inizio col dire che, dal nostro punto di vista, è assolutamente
positivo che vengano rifatti o ammodernati, come succede in questi
casi, degli impianti esistenti, ovviamente purché gli interventi
siano funzionali e portino poi dei miglioramenti significativi.
Le chiedo i dati, anche perché lei ha citato i dislivelli, e
quello che volevo capire in particolare è se nel caso di questi
rifacimenti - parlo della seggiovia e anche dell'impianto dell'Alpe
Mandria - ci sia un attestamento più in alto rispetto a quello che
è esistente.
Non so se lei lo possa specificare o se si desuma poi da questi
dislivelli che lei ha citato e che raffrontati a quelli attuali
possono dare la risposta.
Per quello che riguarda invece la questione dei bacini e del
potenziamento del rilevamento artificiale, anche lì ha citato la
provenienza dell'acqua, e la voglio poi vedere nel dettaglio.
Quello che è importante è capire se sono state valutate le
effettive disponibilità senza che l'utilizzo di questa acqua (parlo
anche di quella ovviamente dei pozzi) interferisca con altri
utilizzi che sappiamo esserci, per quello che riguarda l'acqua.
Riteniamo comunque importante che si facciano questi
ammodernamenti, prima ancora di pensare ad altri impianti di nuova
progettazione.
