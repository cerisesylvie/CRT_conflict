Classificazione
DEMANIO E PATRIMONIO REGIONALE



Oggetto del Consiglio n. 233 del 19 dicembre 2018 - Resoconto
OGGETTO N. 233/XV - Approvazione del programma di dismissione
di beni immobili di Vallée d'Aoste Structure s. a rl, ai sensi
della legge regionale 18 giugno 2004, n. 10.
Rini (Presidente) -
Possiamo ora procedere con i lavori
del Consiglio, siamo al punto n. 37.01.
La parola all'assessore Testolin per la presentazione.
Testolin (UV) -
È un provvedimento che è stato presentato
dall'allora Giunta Spelgatti in Commissione, un documento che
prevede la possibilità da parte di VDA Structure di mettere sul
mercato quattro immobili per cui si sono fatte delle valutazioni di
opportunità di dismissione e che, a fronte di immobili che hanno
molte volte delle difficoltà di utilizzo per quanto riguarda la
locazione, hanno riscontrato la necessità della società partecipata
di introitare delle risorse importanti e alleggerire
contestualmente le spese di ammortamento che sovente incidono
negativamente sul bilancio economico della società stessa.
Le strutture sono quattro, tre strutture agricole che sono
dislocate: una nella Valtournenche, una nella valle di Cogne e una
a Châtillon ed erano state conferite con l'ultimo passaggio
d'immobili del comparto agricolo, mentre la quarta struttura è un
fabbricato ex Lavazza sito in località Verrès. Sono stati fatti gli
approfondimenti complessivi in merito all'opportunità di provvedere
a questa dismissione e questo sarebbe il momento di approvare come
Consiglio questa linea di indirizzo e la possibilità da parte di
VDA Structure di procedere con l'attuazione di bandi
ad
hoc
.
Presidente -
Non ci sono richieste d'intervento, metto in
votazione l'atto presentato dall'assessore Testolin. La votazione è
aperta. La votazione è chiusa.
Esito della votazione:
Presenti: 34
Votanti           
: 31
Favorevoli: 31
Astenuti: 3 (Bertin, Minelli, Pulz)
Il Consiglio approva.
