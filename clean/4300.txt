Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 642 del 15 dicembre 1981 - Resoconto
OGGETTO N. 642/81 - DISEGNO DI LEGGE CONCERNENTE: "MODIFICHE ED
INTEGRAZIONI ALLA LEGGE 31 MARZO 1977, N. 17, CONCERNENTE LA
PROTEZIONE DELLA FLORA ALPINA".
Presidente
- Ha chiesto di parlare l'Assessore
all'Agricoltura e Foreste, Marcoz; ne ha facoltà.
Marcoz (UV)
- Dopo tre anni di applicazione della legge
regionale n. 17, come Assessorato siamo giunti all'idea di dovere
modificare alcuni articoli di tale legge, in particolare l'art. 5.
Con esso, si mette finalmente in chiaro l'errore di battitura che
c'è stato nella legge precedente tra l'art. 24 e l'art. 25, dove da
una parte si metteva 20 milioni di contributo e dall'altra si
mettevano 30 milioni. La richiesta per far funzionare questa legge
è di 30 milioni. Quindi, questo art. 5 viene a chiarire e
modificare gli artt. 24 e 25 della legge precedente.
L'art. 3, invece, corregge un errore di battitura, per cui
veniva messa una pianta protetta anziché un'altra, e si modifica
così l'allegato 1. Viene aggiunta (allegato 3) una pianta in più,
in quanto l'Iperico è una pianta di notevole valore per l'impiego
della liquirizia e quindi viene anch'essa protetta.
L'art. 2, infine, protegge i canneti e i cariceti dal
bruciamento oppure dal taglio, in momenti particolari, soprattutto
quando la selvaggina sta nidificando.
Più importante penso sia l'art. 1, dove viene modificato il
concetto che, per poter raccogliere le erbe protette e le piante
officinali era necessario, avere l'autorizzazione scritta e
autenticata dal pubblico ufficiale.
Si è visto che era una vessazione verso coloro che volevano
raccogliere in modo particolare l'assenzio romano, in quanto lungo
le strade poderali e in quelle locali, era impossibile pretendere
da questi raccoglitori la firma di tutti i 300 e più proprietari di
terreno lungo le strade poderali, autenticata dal pubblico
ufficiale. Si è perciò sopperito con la modifica di questo art. 5
con l'art. 1, sempre tenendo presente che per tutte le altre erbe
protette sarà sempre fatta menzione nell'art. 6, come prevede la
legge precedente, che dà l'autorizzazione in quanto alla raccolta
massima di un chilogrammo o due di quelle piante, si aggiungerà
nelle disposizioni del permesso l'autorizzazione per la raccolta di
minime quantità. Verrà richiesta sempre e comunque l'autorizzazione
del proprietario, controfirmata e autenticata dal pubblico
ufficiale. Nel caso dell'assenzio romano, invece, di cui è anche un
bene venga fatta pulizia lungo le strade in certi luoghi, si è
dovuto modificare questa legge, altrimenti sarebbe stato
impossibile concedere la raccolta di questa pianta.
Dopo l'esperienza di tre anni, si modifica solamente per questo
caso, confermando che in tutti gli altri casi sarà sempre
richiesta, in base all'art. 6, la firma e l'autorizzazione del
proprietario del fondo.
Presidente
- Voglio ricordare ai colleghi Consiglieri che
la Commissione per l'Assetto del Territorio ha espresso il suo
parere in data 26 novembre, la Commissione Affari Generali in data
20 novembre, e che esiste il parere favorevole dell'Assessorato
alle Finanze. Pertanto, dichiaro aperta la discussione
generale.
Nessuno chiede la parola, possiamo quindi passare all'esame
dell'articolato.
Do lettura dell'art. 1:
Art. 1
Il 3° comma dell'art. 5 della legge regionale 31.3.1977, n.
17, è sostituito dai seguenti:
"La domanda di autorizzazione, redatta in carta legale, deve
indicare: nome, cognome, data di nascita, occupazione ed indirizzo
del richiedente, località di raccolta, specie vegetali interessate
e relative quantità allo stato fresco.
Resta salso e impregiudicato il consenso del proprietario e
del titolare di altro diritto reale o del conduttore per la
raccolta delle specie vegetali autorizzate ai sensi del presente
titolo II.".
Presidente
- Metto in votazione l'art. 1 del disegno di
legge n. 330.
Esito della votazione:
Presenti: 26
Votanti: 26
Maggioranza richiesta: 14
Favorevoli: 26
Il Consiglio approva.
Presidente
- Do lettura dell'art. 2:
Art. 2
È sempre vietato l'abbruciamento dei canneti e dei
cariceti.
Ne è consentito lo sfalcio nel periodo compreso tra il 15
agosto e il 15 febbraio di ogni anno.
Presidente
- Metto in votazione l'art. 2 testé letto.
Esito della votazione:
Presenti: 26
Votanti: 26
Maggioranza richiesta: 14
Favorevoli: 26
Il Consiglio approva.
Presidente
- Do lettura dell'art. 3:
Art. 3
Nell'allegato n. 1 della legge regionale 31.3.1977, n. 17, in
luogo di:
"CARLINA ACAULIS L.
Compositae
Carlina-Carline a tige courte - C. blanche - C.
changeante
Chardonnerette Loque Itzardon".
Sostituire:
"CARLINA ACANTHIFOLIA All.
Compositae
Carline à feuilles d'acanthe".
Nell'allegato n. 3 della legge regionale 31.3.1977, n. 17,
dopo Imperatoria aggiungere:
"Iperico, nome botanico: Hypericum perforatum; parti usate:
parti aeree; quantitativo di droga secca detenibile per uso
familiare: Kg. 2".
Presidente
- Metto in votazione l'art. 3 testé letto.
Esito della votazione:
Presenti: 26
Votanti: 26
Maggioranza richiesta: 14
Favorevoli: 26
Il Consiglio approva.
Presidente
- Do lettura dell'art. 4:
Art. 4
Per la violazione di cui all'art. 2 della presente legge si
applicano le sanzioni amministrative previste dall'art. 11 della
legge 1.3.1975, n. 47.
Presidente
- Metto in votazione l'art. 4 testé letto.
Esito della votazione:
Presenti: 26
Votanti: 26
Magg. richiesta: 14
Favorevoli: 26
Il Consiglio approva.
Presidente
- Do lettura dell'art. 5:
Art. 5
Per le finalità previste dall'art. 17 della legge 31 marzo
1977, n. 17, è autorizzata la spesa annua di Lire 30 milioni, il
cui onere graverà sul capitolo 28400 della parte Spesa del bilancio
di previsione della Regione per l'anno 1981 e sui corrispondenti
capitoli per gli anni successivi.
Al finanziamento della maggiore spesa annua di Lire 10
milioni derivante dall'applicazione della presente legge si
provvederà mediante riduzione di pari importo dello stanziamento
iscritto al cap. 50000 (Fondo globale per il finanziamento di spese
per l'adempimento di funzioni normali - (Spese correnti) - Settore
I "Assetto del territorio e tutela dell'ambiente") della parte
Spesa del bilancio di previsione della Regione per l'anno
1981.
Per gli anni 1982 e 1983 al relativo onere si farà fronte con
le disponibilità del settore 2.2.1 "Assetto del territorio e tutela
dell'ambiente" programma 2.2.1.6 "Difesa del suolo".
Per gli anni successivi l'onere necessario sarà iscritto con
le leggi di approvazione dei rispettivi bilanci preventivi.
Presidente
- Metto in votazione l'art. 5 testé letto.
Esito della votazione:
Presenti: 26
Votanti: 26
Maggioranza richiesta: 14
Favorevoli: 26
Il Consiglio approva.
Presidente
- Do lettura dell'art. 6:
Art. 6
Al bilancio di previsione della Regione per l'anno
finanziario 1981 sono apportate le seguenti variazioni:
Parte Spesa
Variazione in diminuzione:
Capitolo 5000 - "Fondo globale per il finanziamento di spese
per l'adempimento di funzioni normali" (Spese correnti)
L. 10.000.000
Variazione in aumento:
Capitolo 28400 - "Spese per propaganda ed interventi per la
protezione della natura"
L. 10.000.000
La presente legge sarà pubblicata nel Bollettino Ufficiale
della Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
Presidente
- Metto in votazione l'art. 6 testé letto.
Esito della votazione:
Presenti: 26
Votanti: 26
Maggioranza richiesta: 14
Favorevoli: 26
Il Consiglio approva.
Presidente
- Non ci sono dichiarazioni di voto. Il
Consiglio è chiamato a votare per scrutinio segreto sul complesso
della legge:
Esito della votazione a scrutinio segreto:
Presenti: 27
Votanti: 27
Maggioranza richiesta: 14
Favorevoli: 24
Contrari. 3
Il Consiglio approva.
