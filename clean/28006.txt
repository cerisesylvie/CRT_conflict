Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 258 del 12 novembre 1970 - Resoconto
OGGETTO N. 258/70 - Istituto regionale
Psico-Medico-Pedagogico. Contributo statale e progettazione
dell'opera. (Reiezione di Mozione)
Mappelli (D.C.) -
Dunque, noi ci siamo permessi di
presentare questa mozione al fine anche di agevolare, di
contribuire, almeno questo è il nostro spirito, a quello che dovrà
essere l'Istituto Medico Pedagogico regionale.
Vi sono alcune considerazioni da fare prima di entrare nel
merito di questa mozione.
La prima considerazione è quella che, qualunque sarà poi
l'indirizzo che il Consiglio regionale vuol dare per la
progettazione e la costruzione di questo Istituto, è che a me pare,
dopo aver esaminato molto attentamente delle valutazioni anche se
pur per un incompetente come il sottoscritto, dopo aver esaminato
molto attentamente quanto noi abbiamo comprato, mi permetterei di
sottolineare una necessità inderogabile di voler vedere la
soluzione, se non per intero almeno in parte, di nuovi acquisti di
questi terreni. Perché, perché sfugge anche al più impreparato come
il sottoscritto, non può sfuggire il fatto che avendo due polmoni,
due polmoni quando parlo delle aree, cioè delle particelle 93 e 94,
è chiaro che queste due particelle sono legate per una larghezza,
io non ho preso le misure ma, a occhio, di qualche decina di metri.
Ed è chiaro, dunque, che avendo solo questi due polmoni legati solo
con questo strettissimo collegamento, per un complesso di questo
genere non vi è la configurazione per cui i tecnici possano
definire un Istituto di questo genere.
Pertanto, la prima considerazione che desideravo fare alla
Giunta, una raccomandazione, era quella di venire al più presto per
poter poi, se sarà accettata la mozione di tale concorso nazionale,
per poter mettere a disposizione di coloro che studieranno questo
progetto, almeno di prendere quella parte superiore del ruscello,
di quel famoso ruscello che sono le particelle 101-102-103-104. Con
queste particelle, esaminando bene il rettangolo, viene pressappoco
preciso con l'unico cugno che rimane, quello del castello di Sarre
che si inserisce per alcune decine di metri, comunque in pendenza.
Non è niente di straordinario.
Seconda considerazione è che ritengo, e anche questo fatto non
sia sfuggito alla Giunta, ed è quella della proroga del
finanziamento per la cessione mutuo, in quanto questa proroga scade
a fine di questo anno. Spero che in questo senso qualcosa sia già
stato fatto: non lo so, ma ritengo che sia stato fatto. Ed è chiaro
che, avendo degli impegni finanziari di questo genere, la Giunta
regionale avrà certamente il terreno spianato per la proroga di
questi mutui per incominciare...
E adesso entriamo nel vivo della mozione, in quanto ci eravamo
permessi di fare questa mozione perché la nostra esperienza ci ha
insegnato a suo tempo cosa voleva dire a volte per un ingenuo, sì
sì, è vero, mi ritengo un ingenuo, a volte per un ingenuo come il
sottoscritto di voler così prendere delle iniziative che poi non
sempre corrispondono a quelli che devono essere i fini e mi spiego
meglio.
Per quanto riguarda l'Istituto geriatrico, quando entrammo nella
Giunta del '66, ritenevo e ritengo tutt'oggi che sia stato
normalissimo di vedere, la possibilità di dare lavoro soprattutto
ai tecnici specializzati in queste cose, cioè ingegneri e
architetti della Valle d'Aosta. Ed è chiaro che occorre, nella
misura in cui è possibile che abbiamo dei liberi professionisti in
Valle, e pertanto bisogna vedere se è possibile dare lavoro ai
nostri concittadini.
Purtroppo mi resi molto presto conto che, e di questo se ne rese
conto la Giunta e non vorrei andare oltre in certi particolari non
troppo belli, mi resi conto che non era facile, anche perché sono
progetti particolarmente impegnativi, sono progetti per cui non ci
si può, malgrado la buona volontà, malgrado la capacità di coloro
che in queste cose lavorano, è chiaro che la progettazione di un
complesso di questo genere deve essere il frutto, deve essere il
frutto di un'esperienza, di altra esperienza, di prendere il meglio
di altra esperienza al fine di incominciare qualcosa di nuovo e di
migliore per quanto riguarda la Valle.
E a questo fine dirò che, dopo averci pensato molto tempo e
parlato un po' con tutti allora i miei collaboratori, a
incominciare dal Presidente, agli Assessori e Consiglieri, un po'
tutti quanti, avevamo intravvisto per questo genere d'iniziativa
tre possibilità. La prima era quella giustamente più comoda, era
quella di dare l'incarico a un gruppo di professionisti locali. Il
motivo per cui non è stato fatto l'ho detto prima, perché ci vuole
un'alta specializzazione in questo senso.
La seconda possibilità era quella di appalto concorso. Anche
questa passò al vaglio delle nostre iniziative, però l'appalto
concorso non modificava quella dell'incarico, caso mai le
peggiorava. Perché peggiorava? Perché è chiaro che l'appalto
concorso, mentre uno ha l'incarico, poi anche l'impresa non solo
dopo aver l'incarico, ma anche l'impresa verrebbe prescelta in base
a delle cognizioni non sempre possibili da mettere a disposizione
di chi valuta l'assegnazione dell'appalto concorso, e mi spiego
meglio. Per fare un Istituto di questo genere e per poter mettere a
disposizione di coloro che poi dovrebbero eventualmente costruire
questo Istituto in base un appalto concorso, occorre fare una
specie di capitolato e chi riesce in Valle d'Aosta, con tutte le
capacità che io riconosco, Do atto dei nostri tecnici a
incominciare dal Medico Regionale, ecc. chi è in grado di poter
oggi assicurare quelle che sono le nuove tecniche di un Istituto
psico-medico pedagogico quando questo Istituto è il primo che parte
su queste basi in Italia?
Se noi avessimo delle altre esperienze, sì, abbiamo delle
esperienze marginali come a Bosiglio, che ebbi modo di visitare
assieme agli allora miei collaboratori, però sono Istituti che oggi
sono superati dalle nuove tecniche.
Anche quelli furono fatti in base a degli incarichi: lo stesso
Direttore sanitario di quell'Istituto già cinque, quatto anni fa,
riconosceva che alcune cose chiaramente erano state purtroppo
dimenticate o non viste e non erano adeguate a quello che era il
fine dell'iniziativa di questo genere.
Anche perché, un Istituto di questo genere dovrebbe prevedere, è
vero, diversi gruppi, diverse categorie, cioè bambini da alcuni
mesi fino al 12° o 14° anno, dovrà prevedere una specie di
brefotrofio, dovrà prevedere, è chiaro che ci sono diverse
categorie degli internati, di quelli che dovranno uscire, e questo
comporta un'alta specializzazione e infrastrutture e, altrettanto
chiaramente, di disponibilità all'interno di un Istituto di questo
genere.
Pertanto, con un complesso che richiama da diverse
specializzazioni non solo quella del medico, non solo quella del
pedagogo, non solo quella dell'ingegnere, dell'architetto, e di
tutto quello che volete, occorre veramente un'équipe che riesca ad
assimilare quelle che sono queste necessità con quanto è già stato
fatto fino ad oggi in Europa perché, come ripeto, un Istituto di
questo genere in Italia non vi è ancora.
Pertanto, noi ci eravamo permessi appunto di sollecitare un
concorso che come tempi non chiede nel modo più assoluto nessuna
differenza tra quegli altri due, cioè tra l'incarico e l'appalto
concorso. La differenza rimane, caso mai, nel fare la bozza di
concorso. Bozza di concorso che, con un po' di buona volontà,
malgrado gli impegni, è possibile metterla a disposizione dei
tecnici italiani nel giro non dico di mesi ma di alcune settimane.
Mentre, come ripeto, l'incarico con tutto il rispetto e la fiducia
che ognuno di noi può avere nei nostri tecnici, appunto per la
complessità di questo tipo di istituto, non è secondo me possibile
ravvedere così su due piedi. L'appalto concorso peggiora, anche
perché, per specie di concorso, si dovrebbe presentare una specie
di capitolato che a mio modesto avviso non ritengo oggi così
possibile di poter mettere a disposizione gli eventuali
concorrenti.
A parte poi il fatto di altre considerazioni marginali che sono
di fondo e che non voglio in questo momento entrare nel merito che
potrebbe essere quelle di agevolazioni, ecc. Pertanto rimane il
terzo, quello secondo me che chiamo, scusate se con questo termine,
pulito, tranquillo e sereno, che ci dà tutte le garanzie e tutta
quella fiducia che noi possiamo rimettere per un'opera di questo
genere.
Perché qui si tratta, cari Signori, di investire subito miliardi
e in prospettiva, nel giro delle sue funzioni e dunque nei decenni
futuri, vuol dire l'impegno delle finanze della Regione di diversi
miliardi di lire.
Pertanto, è un problema di grande portata e io spero che su
questa posizione ritengo presuntuosamente di sollecitare il punto
di vista del Consiglio regionale, perché tutti assieme sono
convinto che in questo senso potremo fare un buon lavoro per la
Valle d'Aosta.
Benzo
(D.P.) -
In merito alla mozione che rivolge
un invito alla Giunta di fare due provvedimenti di sua pertinenza,
devo dire che la Giunta regionale, nella prima seduta dopo il
Consiglio regionale in cui si erano acquisite le aree per
l'Istituto psico-medico-pedagogico, ha provveduto sia a richiedere
la proroga al Ministero dei lavori pubblici, come ovviamente e
necessariamente doveva fare, sia a stabilire di fare un appalto
concorso pubblico nazionale per l'opera in oggetto.
Per quanto concerne la prima parte di questo invito alla Giunta,
in data odierna ho ricevuto, dal Provveditorato alle Opere
Pubbliche del Piemonte, la seguente lettera:
"Alla Regione Autonoma della Valle d'Aosta: Assessorato alla
Sanità.
Con riferimento alla domanda di codesta Amministrazione
regionale, ritenuti validi i motivi addotti si concede la richiesta
di proroga di mesi 24 dalla data della presente per la
presentazione degli atti per i lavori in oggetto ammessi a
contributo per lire 200 milioni con lettera del 19.10.65 del
Ministero dei lavori pubblici.
Firmato: il Provveditore".
Per quanto concerne, invece, la seconda parte, la Giunta
regionale ha discusso ed esaminato a fondo il problema, soprattutto
in ordine ai tempi di esecuzione dell'opera in oggetto.
Ora, premesso che per un'opera di questo genere altamente
specializzata era necessario provvedere a un pubblico concorso
nazionale, si trattava di scegliere fra una progettazione, un
incarico di progettazione a progettisti nazionali e all'appalto
concorso che di solito per queste opere viene effettuato, per opera
di questa natura e di questa importanza e di questa grandezza.
Perché la Giunta regionale ha ritenuto di scegliere questa
strada?
Proprio esaminando, ripeto, due fattori: primo, i tempi. Con
l'appalto concorso, noi mettiamo in condizione la Regione di
anticipare quanto meno di un anno tutte le operazioni per giungere
all'inizio dei lavori, in quanto è stato già constato per
l'Ospedale geriatrico, sono dovuti passare ben quasi due anni per
dare inizio ai lavori, perché la predisposizione del bando di
concorso richiede un certo lasso di tempo. L'indire il bando di
concorso pubblico nazionale, i tempi messi a disposizione di
progettisti per presentazione degli elaborati, la Commissione che
deve esaminare i progetti stessi e poi, finalmente, l'indirizzo
degli appalti...
L'appalto concorso riassume tutta una serie di questi tempi in
quanto viene indetto sempre in campo nazionale questo appalto
concorso. Che cosa significa? Significa che la prima parte, cioè
quella che è la preparazione del capitolato, cioè delle norme che
devono regolare il tipo di progettazione da eseguire, viene
studiato nel bando da parte dell'Amministrazione regionale.
Questo studio verrà effettuato dal Medico regionale competente
in materia e dall' ingegnere capo dei lavori pubblici della
Regione.
Si tratta di dire esattamente quello che avrebbero detto anche
gli stessi, al progetto di concorso nazionale, cioè di dire
esattamente che cosa si deve fare e quali sono i modi di fare
questo progetto per l'Istituto psico-medico-pedagogico.
Solamente, la differenza sta in questo, che coloro i quali
partecipano al concorso, e sono delle équipe di professionisti
collegati indubbiamente ad imprese nazionali, presenteranno
addirittura subito il computo metrico estimativo. E, quindi, si
arriva all'ultimo atto, cioè verrà presentato all'Amministrazione
regionale un totale di costi da parte di questi partecipanti
all'appalto concorso.
L'Amministrazione regionale, tramite la sua commissione,
esaminerà nello stesso modo come già fatto per le progettazioni.
Esaminerà i progetti presentati, i quali però avranno un qualcosa
di più, ripeto, avranno già addirittura i costi, avranno già
addirittura il computo metrico estimativo di tutte le opere, di
tutte le opere...
(voci)
...a maggior ragione allora, a
maggior ragione. Quindi significa, in parole povere, rispondo anche
ad una affermazione fatta dal Consigliere Mappelli che parlava di
nuove tecniche, ecc. ma Signori miei, a un certo momento queste
nuove tecniche, i progettisti, queste équipe, perché sono équipe di
progettisti nazionali, che sono in un certo senso collegate a
queste grandissime e sono anche poche imprese che potranno
partecipare all'appalto di questo genere, si premureranno di fare,
come ha fatto anche il sottosegretario in questi mesi, di
interessarsi su quali siano i nuovi tipi di questi Istituti. A
parte il fatto che non è vero che Bosiglio sia superata, non è vero
che in Italia non ce ne siano altri, ci sono gli Istituti a Pisa
altamente qualificati modernissimi e in ottime condizioni, ce ne
sono di moderni a Londra, ce ne sono in Svizzera. Comunque, questo
ha un valore relativo perché dipenderà, ripeto, tutto da come la
Regione presenterà e domanderà ai progettisti, ripeto, perché è una
progettazione. La differenziazione è che in un caso si presenta in
progetto senza un costo preventivato. Che si dice alla Regione:
"per fare quest'opera noi, esaminati gli elaborati e fatti i
nostri conti, chiediamo tanto"
, e c'è la scelta già doppia sia
del tipo di progettazione sia del costo dell'opera, e nell'altro
caso c'è la scelta della stessa progettazione. Quindi il lavoro,
ripeto, è di équipe. La differenza non esiste; differenza nemmeno
nel fare quello che è il bando di concorso.
I nostri uffici tecnici e sanitari provvederanno alla
predisposizione di questo bando di concorso dettagliato richiedendo
tutti quelli che sono i requisiti per fare l'Istituto
psico-medico-pedagogico come lo vogliamo noi, perché siamo noi che
lo vogliano e lo chiederemo sia nel caso che nell'altro, ripeto, ma
si tratta fondamentalmente di anticipare, ripeto, quanto meno di un
anno, tutti i tempi della costruzione per l'Istituto
psico-medico-pedagogico.
Ecco perché la Giunta ha ritenuto di, ho portato addirittura la
proroga di 24 mesi ottenuta, di cui ho ricevuto comunicazione, ma
con lettera ufficiale l'ho ricevuta questa mattina, di indire
questo pubblico appalto concorso nazionale.
Chantel (P.S.I.) -
Io voglio informare il Consiglio che,
dopo l'acquisto dei primi terreni, ho avuto l'incarico da parte del
Consiglio di occuparmi di Fenoil è scaduta la delega che aveva e io
ho convocato i proprietari dei terreni e domani pomeriggio, alle 4
e mezza, spero di definire la questione e di portare prossimamente
in Consiglio la soluzione degli appezzamenti di terreno che ci
servono per poter completare quel pezzo di terreno necessario per
avere l'omogeneità. E non ho altro da comunicare.
Mappelli (D.C.)
- Ora, mi pare che due cose hanno
giustamente completato un po' quella che era la nostra
preoccupazione. La proroga quella dei terreni rimane il terzo.
Io sfido, anche se non sono un tecnico, io sfido l'ingegnere
Benzo a dimostrare, con cifre alla mano, quali sono i tempi, quali
sono le differenze dei tempi per quanto riguarda un pubblico
concorso e per quanto riguarda un appalto concorso.
E voglio anche... ritengo che, per preparare una specie di
regolamento, dunque una specie di capitolato di appalto concorso, a
parte il fatto che, con tutta la stima e la fiducia che si può
avere con i nostri tecnici, io non ritengo che questi nostri
collaboratori possano e siano in grado, anche per questioni di
tempo e di disponibilità di tempo e di iniziativa, poter completare
al punto per cui si dovrà vedere non solo le pianelle, li scalini,
i colori degli ambienti e tutte queste cose che vanno messe a una
specie di regolamento di questo genere, primo. Secondo, questione
di tempi. Benissimo, con la pubblicazione di un tempo qual è la
differenza? Ingegner Benzo, la dico io qual è la differenza, è che
con un appalto concorso a scadenza dei sei mesi o degli otto mesi
per cui l'Amministrazione farà questo concorso, gli uni arriveranno
i progetti esecutivi mentre anziché otto mesi facciamo un concorso
nazionale con progetto di massima e tu lo fai con tempi di tre o
quattro mesi. Dunque, mentre per uno ci vuole tre o quattro mesi,
poi la Commissione decide, un sei mesi, un otto mesi e dunque il
totale di un anno o quattordici mesi per partire dalla data del
concorso all'inizio dell'appalto, quell'altro, l'appalto concorso,
da quando tu metti fuori il bando a quando fai l'appalto ci vuole
otto o nove mesi. Dunque la differenza, io do atto che ci può
essere la differenza di tre o anche quattro mesi. Questo con
estrema franchezza, ma non vale la pena per un problema di questo
genere tener conto di quelle che sono le necessità. Quando tu
gentilmente prima sottolineavi il fatto che, io non ho detto che
non ce ne sono in Italia, dico che d'iniziative di questo genere
partite su questa base, in Italia non ve ne sono. Io sfido
qualunque in questa e in altra sede per cui abbiamo visto un
appalto concorso o un concorso nazionale per l'Istituto
psico-medico-pedagogico, non vi è mai stato. Perché sarebbe così
facile prendere uno di quei bandi, allora, mi daresti atto che
sarebbe più presto e più facile, prendere uno di quei bandi di
concorso nazionale, modificarlo con quelle che sono le nostre
esigenze e pubblicarlo, il tutto dieci giorni, il tutto venti
giorni. Ma per preparare un capitolato di quel genere signori
Assessori della Giunta, ci vuole almeno tre mesi, prendetene data,
io sono convinto che a febbraio non vi sarà ancora pubblicato un
appalto concorso di questo genere.
Dunque, vedete che, perdendo tre mesi per lo studio e la
redazione di un regolamento che io con la stima che ho non ritengo
che questi nostri tecnici possano arrivare a quella che deve essere
il colore delle pareti oppure gli scalini, oppure tutte quelle
infrastrutture che sono necessarie per un Istituto di questo
genere. E allora, quali sono i vantaggi? Quello del concorso
nazionale è che l'équipe migliore con dodici tecnici come eravamo,
anzi con tredici tecnici, due politici che facevano quindici,
quindici commissari all'unanimità per appello nominale hanno
approvato l'Istituto geriatrico e questo non lo dice Mappelli,
perché io non ho nessun merito, perché il merito era di tutti
coloro che avevano portato il loro contributo per le erezioni di
questa iniziativa. Ma i quaranta tecnici delle opere pubbliche di
tutta Italia a Udine hanno applaudito che questo era il più bel
progetto d'Europa. Non lo dico io, è agli atti.
È stata un'iniziativa di queste, pertanto guardate, io mi
batterò fino in fondo, oramai non è per altro è che sono convinto,
e sono convinto, e fin quando non mi si dimostri con cifre alla
mano e io chiedo anche se sarà necessario, Benzo, teniamola lì
anche otto giorni questa delibera, questa mozione, e chiedo che la
Commissione Sanità, e venga pure il Dottor Barbero in Commissione e
ci dimostri quanto lei ha detto. Dopo le darò ragione, prima non è
possibile.
Rollandoz
(D.P.)
- ...simpatico continua a dire
che ha fiducia dei nostri tecnici però dice che non sono
all'altezza di fare queste cose. Va bene, va bene, l'hai detto tu,
io ripeto, comunque voglio solo chiarire la differenza che c'è...
(voce)
...l'hai detto tu non io. Se la Giunta regionale
decide di affidare la progettazione a una équipe di tecnici, deve
dare delle direttive di massima. Ecco, e le stesse direttive deve
darle se fa un appalto concorso che può essere una stessa équipe di
tecnici che è collegata con un'impresa. Il vantaggio è questo...
(come?)
...di cervelli, si. Arriva il progetto,
l'Amministrazione regionale lo esamina, lo approva e poi viene dato
all'appalto. Invece, l'appalto concorso arriva il progetto che è
già approvato da queste imprese che collaborano con i tecnici. La
Commissione esamina questo progetto ed è già assegnato l'appalto
per quelli che vincono. Pertanto c'è senz'altro un guadagno di
tempo.
Fosson (U.V.) -
Io proprio non volevo entrare in questo
argomento dell'Istituto medico pedagogico, però mi permetto di fare
alcune raccomandazioni alla Giunta e scusate se vi faccio queste
raccomandazioni perché anche qui è frutto di una certa esperienza
fatta in passato.
Ora, io non discuto, è compito della Giunta di scegliere se vuol
fare un concorso e se vuol fare un appalto concorso, però le ultime
parole che ha detto l'Assessore ai lavori pubblici non mi
convincono perché in qualunque maniera commettendo sia a un'équipe
per fare la progettazione o sia per fare un appalto concorso,
bisogna avere le idee molto chiare, precise di quello che si vuole,
prima cosa. Seconda, però, è la raccomandazione che voglio fare
perché non è questa che voglio fare, è che non condivido la
questione di dire che chi approva il progetto dell'appalto concorso
automaticamente va avanti.
Bisognerà riservarsi, se vi orientate verso un appalto concorso,
riservarvi fin dall'inizio di portare tutte quelle variazioni che
si ritengono necessarie nel momento dell'esame dei progetti, e vi
cito il caso tipico.
Abbiamo fatto una volta nel passato, un appalto concorso per il
ponte di Avise. C'erano tre o quattro soluzioni che erano
completamente diverse una dall'altra. Si era molto incerti perché
la spesa non era, salvo alcuni che erano proprio fuori dai limiti,
gli altri si equivalevano sia come spesa, sia come soluzione, però
non ce n'era nessuna delle soluzioni che ci avevano portate che
dava soddisfazione in pieno. Abbiamo scelto quello che più si
avvicinava ai gusti della Commissione che stava esaminando e
abbiamo fatto apportare quelle variazioni che erano necessarie.
Però questo è stato possibile perché prima si era mantenuta questa
libertà, questa libertà.
Quindi, la raccomandazione che voglio fare è questa, perché non
ci si trovi, a un certo momento dinanzi, facendo un appalto
concorso, dinanzi a cinque, sei, dieci progetti. Ad ognuno si potrà
trovare pregi e difetti e scegliendone uno, perché si dovrà pur
fare una scelta, si debba prendere tale quale com'è, senza aver
possibilità di farlo cariare perché l'appalto concorso deve servire
anche per mettere su un certo piano di confronti e
l'Amministrazione pubblica deve potersi riservare la facoltà di far
apportare al progetto quelle migliorie che venissero. Che se si
trova un qualche cosa di migliore, almeno anche solo in certi
particolari in un dato progetto, bisogna a un certo momento poter
farla inserire nell'altro.
Quindi, questa è la raccomandazione che voglio fare, di andare
in questo campo molto cauti perché viviamo in un mondo dove,
effettivamente, diversi trust sono lì per dividersi le spoglie, di
quando c'è in gioco una delle forti somme da parte delle Pubblica
Amministrazione. Quindi, non solo il capitolato che sia ferreo, ben
distinto fin dall'inizio, ma anche tutte quelle precauzioni che
bisogna prendersi in maniera di evitare che alle spalle della
pubblica Amministrazione si facciano dei guadagni che non sono
ammissibili. Tutta la gente deve guadagnare ma guadagnare nel
limite dell'onesto.
Benzo
(D.P.) -
Dunque ribadiscono quanto detto
all'inizio del mio intervento, cioè la mozione. Per quanto concerne
la mozione è superata come ho detto, perché questo invito alla
Giunta, la Giunta ha provveduto agli adempimenti, come ripeto,
ovviamente e necessariamente doveva prendere sia in ordine alla
proroga e sia in ordine alla scelta dell'appalto concorso.
Io, al Consigliere Mappelli, dico solo che le sfide le accetto e
posso verificare sui fatti concreti. Quindi, la dimostrazione potrà
averla con le opere.
Per quanto riguarda i tempi non sto a ribadire, prendo già atto
che qualche mese in più è già saltato fuori.
Il Consigliere Mappelli... qualche mese di differenza c'è. Sono
parecchi, in effetti, perché mentre abbiamo messo due anni per fare
dall'altra parte, in questo caso si potrebbe anticipare, ripeto una
seconda volta, di un anno i tempi.
Invece l'osservazione per quanto riguarda il capitolato,
l'Amministrazione pubblica ha il dovere di farlo preciso, molto
preciso e quindi, noi che siamo convinti della serietà e della
capacità dei nostri funzionari e in modo particolare, ripeto, del
medico regionale e dell'ingegnere capo della Regione, che sono
perfettamente all'altezza di dire come deve essere fatto questo
Istituto, perché... alla luce delle più moderne tecniche, se non
può dirlo il nostro medico regionale, se non può dirle il nostro
ingegnere capo non so a chi dovremmo andare a chiedere questi lumi.
Perché dobbiamo dirlo, sia nel caso della progettazione del
capitolato delle direttive per progettisti sia per le direttive dei
progettisti dell'appalto concorso, sono sempre dei progettisti. La
differenza è che un'équipe di progettisti è sola nel caso di
progettazione col il concorso nazionale; nell'appalto concorso è
con delle équipe altamente qualificate collegate con queste grandi
imprese nazionali che di solito partecipano solo a questi tipi di
appalti concorso che necessitano di grandi studi tecnici, quindi
necessitano di una forte preparazione per la tempistica, perché la
tempistica l'abbiamo noi. Ma chi ha toccato il punto fondamentale è
stato il Consigliere Fosson ed è bene che l'abbia fatto, anche se
personalmente può capire che la Giunta regionale ha esaminato anche
questo, ha fatto bene a dirlo in Consiglio e, cioè, la Giunta
regionale è disposta proprio a richiedere questo ed è stato detto
ai nostri funzionari ogni possibile riserva da parte della Pubblica
Amministrazione in ordine a eventuali variazioni, questo sia ben
chiaro. Noi potremo ottenere dei progetti formidabili, perfetti,
con dei computi metrici estimativi precisi e dettagliatissimi; però
ci potrebbero essere delle cose che noi riteniamo di volere o che
non sono state del tutto rispondenti a quanto richiesto dai nostri
documenti. Pertanto, è esatto questo, e noi nel bando di concorso,
effettivamente, ci riserveremo di apportare tutte quelle variazioni
al momento delle scelte che saranno necessarie proprio anche per
salvaguardare, di fronte a un lavoro di questa mole, di questa
importanza, l'interesse effettivo della Pubblica Amministrazione.
In questo caso, si può considerare doppiamente salvaguardato, sia
per i tempi che ci permettono di guadagnare qualche cosa anche in
quel senso lì, perché voi sapete che l'aumento dei costi è
continuo, costante, purtroppo. Non solo, ma poi vi è l'attenzione
che le Commissioni dovranno porre nella decisione e nella
richiesta, se necessario, di eventuali variazioni.
Pertanto, la Giunta regionale ritiene di aver esaurito questo
invito e quindi la mozione la ritiene superata.
Montesano (P.S.I.U.P.)
- La parola al Consigliere
Savioz.
Savioz (P.C.I.)
- Non vorrei aggiungere molto a quanto è
stato detto precedentemente. Mi riallaccio un po' a quello che ha
detto Fosson prima e cioè, facendo un appello alle esperienze
passate, qui effettivamente c'è un pericolo. Il pericolo sussiste
nel senso dell'appalto concorso, per il fatto che ci sono,
purtroppo, due condizioni che ci mettono, direi, un po' con le
spalle al muro.
La prima è che un appalto concorso, malgrado tutte le apparenze,
i locali non potrebbero concorrere. Non abbiamo la potenza
sufficiente per poter concorrere con coloro che agiscono in campo
nazionale. E questo è il primo aspetto, per me, negativo: in quanto
io ritengo che i tecnici locali siano all'altezza del compito,
tenuto conto delle possibilità di formare le loro équipe, come oggi
viene comunemente fatto in tutte le opere di una certa importanza.
Però non per un appalto concorso, opera e realizzazione, ma per un
concorso puro e semplice per la progettazione dell'opera. Per il
progetto dell'opera, allora in questo caso i locali possono
concorrere anche loro, ed è molto importante che i locali possano
concorrere per due ragioni: prima di tutto noi dobbiamo valorizzare
i tecnici che abbiamo nella nostra Regione; in secondo luogo, non
dimentichiamo che questo comunque è denaro pubblico e, quindi,
bisogna farne la massima economia possibile. Il secondo aspetto,
che è un po' più delicato e sarebbe meglio parlarne in separata
sede, anziché in pubblico, ma dirò alcune cose che possono essere
dette.
Di solito cosa succede in un appalto concorso, è sempre un
accordo di sottofondo, e voi vedrete che a concorrere sono poche
imprese, perché troveranno il sistema di mettersi d'accorso prima
per aver la compartecipazione in vario modo alla faccenda. E
questo, naturalmente, a detrimento dell'interesse pubblico, Quindi
per quell'esperienza di cui accennavo prima, io se modestamente
posso esprimere un concetto di carattere amministrativo, tenuto
conto sempre dell'esperienza, sarei del parere che la Regione
dovrebbe fare un concorso per i progetti, e un secondo concorso,
sempre pubblico s'intende, per la realizzazione dell'opera. E
ritengo che il tempo occorrente per fare tutto questo non sia così
lungo e così difficoltoso, perché? Perché, innanzi tutto, gli
amministratori, i tecnici della Regione devono avere ben chiaro che
cosa vogliono. Una volta espresso il desiderio di che cosa
intendono come realizzazione, i tecnici competenti penseranno loro
a dare degli elaborati e allora, in secondo tempo, gli
amministratori dovranno pensare a far redigere un capitolato
particolareggiato, e stare molto attenti al capitolato, perché è
quella l'unica arma che avrete in mano per la continuazione
dell'opera e per la soluzione migliore.
Quindi, io modestamente ho detto quello che pensavo tenetene
conto se credete opportuno. Però ritengo che sia necessario andare
molto cauti e non essere presi con la volontà di realizzare il più
presto possibile, perché realizzare è bene, realizzare presto è
bene, però bisogna realizzare che sia realizzato veramente bene. È
ancora meglio che fare presto, perché nel voler fare molto presto,
certe volte si dimenticano le cose essenziali.
Manganoni (P.C.I.) -
Mi permetta, Savioz, di ringraziarla
veramente di questo suo intervento, che io ho apprezzato molto,
molto.
Vorrei dire due parole all'Assessore Benzo. Dice che non c'è
differenza tra appalto e concorso e concorso pubblico di
progettazione. Ce n'è differenza e come se ce n'è differenza. I
motivi li ha spiegati assai bene il Consigliere Savioz che, pur non
essendo un tecnico, ha centrato perfettamente il problema.
Quando un attimo fa è intervenuto l'Assessore Rollandoz, che ha
criticato il Consigliere Mappelli, ma Mappelli questo non lo ha
fatto, non ha creato un'offesa ai tecnici locali, il Consigliere
Mappelli, ma Rollandoz ha creato un'offesa alle imprese locali...
(voce) ...
no, non è fare i bambini, è creare... Presidente
Dujany, noi non facciamo nessun bambino, gli esempi li abbiamo
avuti: scuole di Châtillon, il Palazzo Narbonne, questi sono
alquanto eloquenti.
Comunque, vorrei chiedere all'Assessore Benzo, perché del suo
intervento non ho capito se la Giunta ha già emanato questo bando
di appalto concorso, o se non l'ha ancora emanato. Se non l'ha
ancora emanato, io pregherei la Giunta, pregherei il Presidente
Dujany di tener conto soprattutto se non del mio intervento, almeno
gli interventi del Consigliere Fosson e del Consigliere Savioz.
Montesano (P.S.D.I.) -
...fatto personale, bisogna che
specifichi quale fatto personale. Allora Assessore Benzo.
Benzo
(D.P.) -
Al Consigliere Manganone, il quale
dirà il Consigliere Savioz ha detto delle cose giuste, delle
raccomandazioni particolari, ma lui dice non c'è differenza. Io,
innanzi tutto, non ho detto quello e pregherei di non girare le
parole. Qui non facciamo della demagogia facile come finale di
intervento; la differenza c'è, non quella che il Consigliere
Manganone dice, perché sappiamo tutti che, se si fa fare solo una
progettazione, vengono solo presentati dei progetti, se si fa fare
una progettazione con corrispondente computo metrico estimativo
delle opere e prezzo di appalto, è pacifico che c'è differenza. Ma
la differenza c'è ed è sostanziale proprio per i tempi, ed è vero
che dobbiamo tenere molto conto e attentamente conto di quello che
chiediamo, e rispondo pertanto all'ultima domanda del Consigliere,
ma mi pare di averlo già detto due volte. Invito, perché questa
mozione non è altro che un invito rivolto alla Giunta di provvedere
alla richiesta di proroga, che doveva essere fatta, non c'era
bisogno di essere invitati, e non ne abbiamo avuto bisogno. Abbiamo
ottenuto la proroga di ben 24 mesi per il secondo invito a
provvedere. A bandire il concorso pubblico nazionale, la Giunta ha
deliberato di bandire un appalto concorso, e ha dato mandato agli
uffici competenti, cioè al medico regionale e all'ingegnere capo
dei lavori pubblici di provvedere alla stesura di questo bando.
Questo è quanto ha fatto la Giunta. Non ha emanato il bando; sta
predisponendo quegli adempimenti che sono necessari e sarebbero
necessari sia per i progettisti tout court che per i progettisti...
ma l'ho ripetuto e lo ripetiamo ancora una volta, il Presidente
giustamente lo vuol rimarcare delle giuste osservazioni sia del
Consigliere Fosson che del Consigliere Savioz, per quanto concerne
la dizione, e soprattutto le riserve che la Pubblica
Amministrazione farà in ordine alle variazioni eventuali da
apportare.
Montesano (P.S.D.I.) -
La parola al Consigliere Mappelli.
Mappelli (D.C.) -
Con estrema franchezza, mi è sfuggito
quanto l'Assessore Benzo dice che vi sono già tutti i prezzi di
appalto. Ingegner Benzo, quando io faccio un concorso nazionale per
un progetto di massima, con questo progetto, quelle che a grandi
linee sono le idee che poi si concretizzeranno con il progetto
esecutivo, quando noi facciamo il progetto esecutivo, vi sono tutti
i prezzi, compreso quello della pianella.
Dunque, cos'è che cambia in questo senso? Niente, assolutamente
niente. Vi è però a nostro vantaggio e qui, ripeto e chiedo scusa,
ma lo farò finché necessario, vi è una sola differenza sostanziale,
ed è questa: mentre con il concorso nazionale vi è una commissione
con dei commissari nominati e dalla Giunta e dagli organi tecnici
degli ingegneri, degli architetti, dunque una Commissione tecnica
per cui è in dubbio che verrà fuori il meglio di questo progetto
di  massima, questo vuol dire in ordine di tempo, alcuni mesi,
non anni, alcuni mesi, però quale è il grande vantaggio? È che noi
costruiremo qualcosa di meglio che oggi si può costruire in
Europa.
Io sono un po' "prétentieux" - comme on dit en français, mais en
tout cas, c'est comme cela - mentre con quell'altro sistema, e qui
non voglio polemizzare con il geometra Rollandoz, io non ho detto e
voglio essere più chiaro, io voglio fare qualcosa di meglio che si
può fare per questi bambini in Valle d'Aosta. Dunque, con tutta la
stima che si può avere sul piano personale di un medico regionale
che si chiama Dottor Barbero, io ritengo che il Dottor Barbero,
oltre al tempo, non so fino a che punto può mettersi a tirar giù un
capitolato di due-trecento pagine, dove dovrà dire anche il colore
dello scalino, l'altezza dello scalino, non so io, ma allora,
perché si fanno i concorsi nazionali? Ma allora abbiamo un
incarico, che lo facciano loro, è ancora più presto, abbiate
pazienza, siamo mica qui per romperci la coda, sana pace. Allora,
ecco qui il motivo, cioè credetemi, non è questione di ritardo,
siamo qui per agevolare, abbiamo già perso troppo tempo in polemica
su questo istituto. Qualcuno, come me, ne ha le tasche piene che
versano. Anche questa mozione, mi pare, è stata seria. Il discorso
presuntuosamente altrettanto serio. Ho parlato di due polmoni, mi
fa piacere che il resto vada avanti bene, però sulla questione
dell'appalto concorso non mi avete risposto se siete, se Benzo è
disposto ad accettare una discussione con i tecnici, con un loro
testo. Se saremo smentiti tanto meglio, l'appalto concorso vuol
dire che ha fatto una specie di capitolato in partenza, e dunque
questi signori tecnici nostri collaboratori dovranno mettere giù
tutto quanto. Intanto ci sarà un monoblocco, si dovranno fare due
blocchi. Quale il migliore? Mi risponda lei. Nel monoblocco ci sono
determinati sistemi di costi, di gestione, e saranno i nostri due
tecnici a dire se bisogna fare un caseggiato, due caseggiati, tre
caseggiati. Ma vi rendete conto che questo è un istituto che dovrà
vivere alcuni decenni, in Valle d'Aosta, e quando io farò l'appalto
concorso queste cose le dovrò mettere sul capitolato.
Signori, rendiamoci conto di questo. Cosa diranno l'Ingegner
Grosjacques e il Presidente Barbero? Si fa un monoblocco con queste
infrastrutture oppure a due o tre caseggiati con due o tre funzioni
diverse, visto che dobbiamo mettere lì i subnormali di certa età,
coloro che verranno solo di giorno, il brefotrofio e tutti questi
ragazzi? Signori, guardate che qui vi è un concorso nazionale per
cui si sceglierà il meglio, tredici, quattordici commissari tecnici
nominati da voi, non da noi. Ecco, quello che io chiedo, io chiedo
questo, e state tranquilli che su questa strada dovrete darne atto
sul piano personale, per il bene della Valle d'Aosta che è l'unica
strada possibile e l'unica strada pulita.
Montesano (P.S.D.I.) -
La parola al Consigliere
Bordon.
Bordon (D.C.)
- Il mio intervento sarà telegrafico,
perché ho l'impressione di essere il vaso di creta, in mezzo a
tanti vasi di ferro. Perché io non ho certamente la tecnica e la
fazione nel dibattere questo argomento, come invece abbiamo sentito
e visto fino adesso; e indubbiamente sono dei bambini questi che si
battono bene, perché sono preparati abbastanza che, se anche hanno
qualche lacuna, dimostrano di aver studiato il problema a fondo.
Per cui questi bambini si trovano poi bene in compagnia con altre
persone, altri amministratori che sono in questo Consiglio e che
bambini non sono più, perché si possa poi dire che tutto quello che
hanno detto Mappelli e Manganone, sia sbagliato, io credo che non
sia proprio di poterlo affermare, perché dall'altra parte abbiamo
sentito le affermazioni del Consigliere Fosson e del Consigliere
Savioz, che grosso modo... con quanto è stato detto qui.
Io, invece, prendo la parola con un po' di soggezione, in questo
senso. Soggezione perché? Perché a noi era stato detto: guardate
che il concorso nazionale, che ha dato ottimi frutti per l'ospedale
geriatrico, non verrà fatto, non verrà applicato. Il motivo, non è
questa la sede dei pettegolezzi, di dicerie, però abbiamo voluto
appurare se era vero o no, che questo concorso nazionale non fosse
ben visto, e abbiamo proposto attraverso questa mozione, per
convinzione di causa, di fare il concorso nazionale e di vedere se
ormai si era avviato a fare un appalto concorso. Ebbene, io non
voglio entrare nei particolari, sono già stati abbordati,
affrontati prima, però mi sembra che l'Assessore Benzo abbia detto
che è stato scelto l'appalto concorso, anziché il concorso
nazionale, perché l'appalto concorso accelera i tempi. È vero
questo?
Ora, io voglio dirvi subito che, di fronte a una affermazione di
questo genere fatta dall'Assessore Benzo, io non ho più nulla da
obiettare, perché tutti conosciamo la competenza dell'Ingegnere
Benzo, e quando dice che i tempi sono più brevi, non si può mettere
in discussione questa parola. Anzi, io a un certo momento non
volevo neanche intervenire poi ho avuto un po' di coraggio nel
farlo, perché effettivamente certe affermazioni che ha fatto
l'Assessore Benzo sono state contestate non da questo banco, perché
quello che proviene da questo banco, generalmente non serve a
niente: sono state contestate da altro banco, dove effettivamente
sembra che abbiano ancor voce in capitolo, ed è stato detto che,
quando l'appalto concorso è fatto, è inutile Signori di voler
andare a fare tante altre cose, non si può più far niente e
ripeterei male qui quello che ha detto così bene il Consigliere
Savioz. Quindi, se è vero che c'è questo tempo più limitato, non
possiamo noi qui portare avanti un discorso, perché perderemmo solo
del tempo, come ne sto perdendo anch'io, perché a un certo momento,
io ho capito e lo ha detto l'Assessore Benzo, noi immediatamente
dopo aver comperato i terreni, abbiamo fatto quello che dovevamo
fare e abbiamo detto in Giunta che avremmo fatto l'appalto
concorso. Quindi, anche se noi insistessimo, un'ora, due ore, tre
ore a chiedervi il concorso, voi ci rispondete elegantemente con la
ben nota cortesia che ho sentito dall'Ingegnere Benzo prima, adesso
Signori, tanto la Giunta ha deciso questo, noi riteniamo che sia
finito e arrivederci e grazie. E benissimo, e noi prendiamo atto di
questo.
Invece, però, vogliamo aggiungere un'altra cosa. Se è vero che è
stato deciso l'appalto concorso, tutte le obiezioni che sono state
fatte qui dentro, per circa un'ora, sono inutili, perché oramai è
fatto. È inutile, caro Mappelli, che tu venga a batterti per fare
un concorso nazionale, anche se il tuo concorso è nazionale, il
nostro concorso nazionale è quello di tanti membri che siedono in
Giunta adesso, ha dato degli ottimi risultati per l'ospedale
geriatrico. È inutile che questo concorso e questo risultato sia
stato lodato a Udine, o a Bolzano, o a Canicattì, qui si è deciso
l'appalto concorso, e arrivederci e grazie. Quindi, è inutile che
tu ti scaldi tanto. E allora che cosa viene fuori con tutto questo,
viene fuori una modestissima osservazione, visto che noi qui tanto
altre raccomandazioni non possiamo fare: le sagge raccomandazioni
di Fosson e di Savioz lasciano il tempo che trovano, perché tanto
l'appalto concorso è deciso. Io pregherei, almeno questo, che la
Giunta ci voglia tenere molto bene informati della cosiddetta
Commissione, fissata anche questa dall'Assessore Benzo, che dovrà
esaminare questi appalti, perché io vorrei, almeno per evitare
dicerie, ma le dicerie non contano niente, ne sentiamo tante, ne
sentiamo al caffè abitualmente, i grandi... di dicerie, forse siamo
anche noi, ma noi invece ci preoccupiamo che venga fuori un qualche
cosa che dia effettivamente un risultato positivo per cui quel
miliardo, trecento milioni, non so quanti saranno che verranno
spesi lassù, abbiano a essere spesi bene, come tutti ci
auguriamo.
Ora, io chiederò soltanto questo: non ne possiamo più, far
niente per batterci per un concorso nazionale. Io, almeno penso,
confesso che non voglia disilludervi, perché la vostra passione di
giovani è quella che ci entusiasma di più. Noi siamo ormai avviati
già, lo dicevo scherzando, sul viale del tramonto, perché fa
veramente piacere... vi battete con passione, noi questa passione
non l'abbiamo più. Noi veniamo al sodo, veniamo al pratico, quando
ad un certo momento ci si dice: noi non possiamo più fare altro che
l'appalto concorso, perché lo abbiamo deciso, è inutile che stiamo
lì a vantare i pregi del concorso nazionale, come hanno fatto i
nostri amici Savioz e Fosson, oppure come avete fatto voi, tanto
l'appalto concorso si ha da fare e non se ne parli più.
E allora, io concludo chiedendovi scusa di questa lunga
chiacchierata, pregando almeno la Giunta di volerci dire, se è
possibile, prima di vararla, la composizione della Commissione che
dovrà esaminare questo.
Perché la Commissione, secondo me, sempre che le parole
dell'Ingegnere Benzo siano proprio quelle giuste, che sia il verbo
il suo, per cui l'appalto concorso acceleri i tempi, che ci diano
la possibilità di avere quella tranquillità per cui, quando già si
sapeva che non si sarebbe fatto il concorso, si sappia almeno che
c'è una Commissione che dovrà esser composta dal Provveditorato
degli studi del Piemonte, da tecnici, professori universitari, cioè
che abbia la composizione della Commissione che già ebbe a
giudicare il progetto dell'ospedale geriatrico.
Montesano (P.S.D.I.)
- La parola al Consigliere
Pedrini.
Pedrini
(P.L.I.)
- Io non ero molto ferrato su
questo problema, Signor Presidente, ma evidentemente, dopo questa
lunghissima discussione e dopo aver sentito il parere non soltanto
da parte degli Assessori ma da parte anche della stessa
maggioranza, e con questo voglio dire almeno il Consigliere Fosson,
sentito il parere del Consigliere Savioz, mi sono sentito in
dovere, a questo punto, di prendere la parola. Uno: vorrei sapere
dal Presidente della Giunta, perché penso che sia lui che in questo
momento dopo un dibattito, così, fra le parole violente perché così
è stato, perché si sono dette fra le parole delle cose, che chi ha
voluto capire ha benissimo capito, io desidererei dal Presidente
della Giunta una chiarificazione, chiara, pulita e netta in cui si
dica veramente se la Giunta ha già deciso questo appalto concorso.
Perché se è così, io per la seconda volta ritorno a dire che è
inutile che il Presidente Montesano ci mandi delle convocazioni a
casa. Ne facciamo a meno. Vediamoci una volta all'anno e ci dice
che cosa avete combinato, che cosa avete fatto, noi ne prendiamo
atto e torniamo via con un bel pranzo assieme e pigliamo anche il
caffè con la grappa valdostana. Perché, evidentemente, di fronte a
delle affermazioni del genere, uno rimane scombussolato. Io ho
avuto da dire proprio le stesse parole, non più tardi di qualche
seduta fa, e questa sera mi ritrovo nella stessa identica
situazione. Noi, evidentemente, qua non contiamo assolutamente
niente, perché su di un problema così importante ci si viene a dire
è già stato tutto deciso.
Non voglio dire questi hanno ragione, quelli hanno torto, o
viceversa, io non entro nel merito, perché do atto all'Assessore
Benzo che probabilmente guadagneremo del tempo. Come do atto che,
fatto nell'altra maniera, forse si trova il meglio e, quindi, forse
sarebbe opportuno rimandare di qualche mese. Non entro nel merito
del problema, io entro in quella che è la copertura generale del
problema, in quanto evidentemente è di una gravità, e si è sentito
dalle parole qui dentro, è di una gravità che veramente fa
allibire. Io, quindi, desidererei che il Presidente della Giunta mi
rassicurasse su questo e mi dicesse, primo, se la Giunta ha già
definitivamente approvato questo, secondo, se, avendo approvato
definitivamente questo, e quindi avendo messo di fronte al
Consiglio un fatto compiuto e, quindi, sia il Consigliere di
maggioranza Fosson, che il Consigliere di pseudo maggioranza,
minoranza Savioz, incassino e vadano via tranquilli questa sera di
essere stati serviti a dovere, come gli altri della Democrazia
Cristiana. Evidentemente almeno, per quanto ha detto Bordon,
risponde al vero, almeno che si abbia ancora la possibilità che una
Commissione sia fatta, allargata in modo da fugare qualsiasi
dubbio, perché sono le cose veramente più preoccupanti e quelle che
maggiormente mi hanno fatto sentire un peso questa sera.
Montesano (P.S.D.I.) -
Chi altro chiede la parola?
Assessore Benzo.
Benzo
(D.P.) -
Vorrei solo sdrammatizzare un po'
il problema, perché mi pare che ci sono e... sì, ma non direi in
quei termini in cui qualche Consigliere ha ritenuto di ascoltarlo.
Io vorrei dire due cose. La prima, che sono stato lieto di sentire,
questa lunga disamina tecnica fatta dal Consigliere Mappelli. Io
sono lieto di apprendere tante cose, che si vede nella mia
ventennale esperienza non conoscevo.
Ma ci tengo a ribadire, per sua norma, a chiarire ancora una
volta che si tratta di fare un progetto esecutivo, non si tratta di
fare un capitolato dove si parli di piastrelle o di altro perché
quello che il medico regionale e l'ingegnere capo, ripeto, hanno
tutte le capacità e la preparazione per questi rendimenti, è già
stato fatto per l'ospedale geriatrico, ci sono state delle
precisissime disposizioni perché i progettisti potessero progettare
una determinata opera.
Questi progettisti l'hanno progettata, l'hanno progettata bene,
nessuno l'ha messo in dubbio. La Commissione l'ha esaminata e ha
fatto le sue scelte: In questo caso, nell'appalto concorso, i
funzionari predisporranno tutti gli elementi idonei
all'individuazione di quelli che saranno i tipi di esecuzione
dell'opera che deve essere presentata come progettazione, in modo
tale che, coloro i quali predisporranno il progetto e l'appalto,
metteranno a fianco i costi di quest'opera, presenteranno un'opera
completa e un progetto esecutivo. Questo è l'importante, mentre
prima si fa un progetto di massima, si vaglia e poi si dice:
abbiamo fatto questo... fate l'esecutivo e passa un altro anno,
ecco, perché sono passati due anni.
Non è una questione di fare solo presto, è di fare presto e fare
bene.
Questo è il concetto di fondo. Per quanto riguarda invece il
Consigliere Bordon, mi pare che abbia detto meglio le cose, e cioè,
anche se forse non ha interpretato esattamente quanto detto dal
Consigliere Fosson che già ho ringraziato, perché? Perché ha detto
in Consiglio quello che va fatto e che noi abbiamo già detto di
fare ai funzionari, questo, cioè, tener conto nella predisposizione
di questo bando di concorso, della riserva della parte
dell'Amministrazione di eventuali variazioni. Perché è pacifico,
tenuto conto di questa riserva, è pacifico che il progetto è
esecutivo, è lo stesso, si sceglierà quello che risponde meglio
alle esigenze richieste e risponde anche meglio ai costi
preventivati. Questo è importantissimo quindi, ripeto, la cosa che
ha detto Bordon invece è importante, ed è anche questa ovvia e
necessaria. La Commissione che sarà fatta e sarà stabilita quando
il bando di concorso sarà predisposto, e il tempo più o meno sarà
lo stesso, perché sarà molto preciso, in un caso come nell'altro,
questa Commissione prevedrà proprio la presenza di alti e
qualificati esponenti del provveditorato opere pubbliche, se no, mi
pare che è una cosa talmente... è una cosa già prevista dalla legge
oltre tutto. Quindi, a un certo momento questa Commissione tecnica
verrà portata in Giunta e, quindi, a un certo momento il Consiglio
sarà edotto di questa Commissione. Ma questo mi sembra talmente
ovvio, ripeto, che una Pubblica Amministrazione non può derogare a
queste condizioni. E anche qui il Consigliere Bordon, a richiamarlo
e a dire, effettivamente, la necessità che questa Commissione sia
altamente qualificata, sia idonea a valutare un progetto di questa
importanza. Quindi, Consigliere Pedrini, io avevo già detto
esattamente la prima parte di quello che ha fatto la Giunta; la
Giunta ha operato, come nelle sue competenze, una scelta valutando
questi vari elementi che io ho esposto più volte oggi in
Consiglio.
Se il Presidente della Giunta poi riterrà di dire altro, ho
voluto solamente sdrammatizzare la questione, perché non vedo...
non crolla nulla, noi ci mettiamo in condizione identiche di
scelta, solamente che questa scelta, anziché operarla a un anno di
distanza, la si opera un anno prima. Questa è la sostanziale
differenza e, ripeto, io sono lieto in fondo di quello che ha detto
Bordon, proprio in questo senso. Penso che i nostri tecnici e
funzionari siano all'altezza di predisporre, come hanno già
dimostrato di saper fare, un bando di concorso che ci permetta di
eseguire un Istituto psico fisico medico pedagogico all'altezza
delle più moderne tecniche e, soprattutto, rispondente alle
necessità e ai bisogni dei nostri ragazzi abbandonati e
bisognosi.
Montesano (P.S.D.I.)
- Chi chiede la parola? Consigliere
Mappelli.
Mappelli (D.C.)
- Io, invece, chiedo scusa se... non è
polemica, se cercherò ancora una volta poi starò zitto, scusatemi
se prendo di nuovo la parola per puntualizzare alcune cose.
L'Assessore Benzo ha detto che si trattava di fare un progetto
esecutivo, non di dire il colore delle pianelle, dice l'Assessore
Benzo. Sempre, dice lui, i tipi di esecuzione dell'opera e i costi
dell'opera. Assessore Benzo, io mi permetto di riprendere un po'
d'accapo questa faccenda, quando questi nostri collaboratori
dovranno tirare giù la stesura del bando che è quasi un capitolato,
non solo dovranno dire il colore e il costo delle pianelle, ma
dovranno dire fin dalla partenza, ed è qui che io chiedo a voi
quali sono le idee, in base a quali esperienze ritenete di poter
giudicare per dare quelle indicazioni, che prima lei ha assicurato
il Consiglio, in base a quali esperienze, se Istituto psico fisico
medico pedagogico in Italia, in base a quali bandi di concorsi
nazionali, se non sono mai stati effettuati sino ad oggi, mai.
Perché allora, ripeto, sarebbe troppo facile, basterebbe
prendere uno di questi bandi di concorso, modificare quelle
indicazioni che giustamente Lei avrebbe dato a questi due tecnici,
il concorso fra tre giorni... e il tempo da perdere non c'è
più.
Ma io vado oltre, desidero andare oltre, io chiedo se queste
indicazioni, a parte il fatto che ritengo presuntuosamente che non
sono su quelle basi, vengano date. Siano non solo del colore, del
costo delle pianelle, ma dovranno essere fin dalla partenza i costi
di gestione e i costi di gestione devono essere una conseguenza in
base alle necessità per cui viene costruito questo Istituto. Per
tanto si tratterà di vedere, se bisogna fare un monoblocco, se si
tratterrà di fare due padiglioni, se si tratterrà di fare tre
padiglioni, se si tratterà di fare, così, tutte le infrastrutture,
per disposizione della riattivazione e del recupero di questi
ragazzi. Bisogna fare da una parte le scuole, dall'altra i
dormitori, tutte queste, in base a quali esperienze voi date queste
indicazioni a questi due tecnici? Questo che io chiedo. È qui che
io vorrei una risposta per poter convincermi che l'appalto concorso
è l'ideale, perché, io ripeto, che questi due collaboratori
dovranno stendere la stesura dei bandi, nei particolari.
L'Assessore Benzo, quando dice noi avremo già da parte dell'appalto
concorso i costi dell'opera. Ma per arrivare ai costi dell'opera,
nella stesura del bando, bisognerà mettere giù che cosa si vuole
fare, nei minimi particolari, anche lo scalino, anche la ringhiera,
tutto quanto, i giochi, tutto quello che è necessario per un
Istituto di questo genere.
Ecco, pertanto la mia perplessità per il meglio. Voi ne fate
questione di tempi, Signori, non siamo qui, non vogliamo
polemizzare con una questione così importante, ma stiamo attenti
che su questa faccenda non siamo disposti a lasciar perdere niente
per nessun motivo. Perché qui, Signori, vale la pena, Signori,
perché qui poi vi è tutta la questione amministrativa, che io non
me ne intendo, questa parte non ne parlo, io chiedo a voi, in base
alle vostre esperienze e a coloro che sono stati Assessori ai
lavori pubblici ecc. ecc. per la Regione conviene di più un appalto
concorso o un concorso di appalto nazionale dove, o tutte le ditte
in base a un progetto esecutivo concorso? Anche questo io voglio
sapere, anche questo Signori, perché Voi vi trovereste con
l'appalto concorso a dover dare, ad esempio, a un minor prezzo a
una ditta, ma con un progetto che non è l'ideale. Oppure,
viceversa, potreste trovare il progetto ideale a una ditta che
costa di lungo superiore. Pertanto la via giusta, precisa, rimane
quella di fare un bando di concorso... che avete già deliberato,
però con un concorso pubblico per arrivare a un progetto di massima
nel giro di quattro mesi date l'esecutivo, l'esecutivo e questo nel
giro di dieci, dunque dieci e quattro fa quattordici mesi, in
quattordici mesi, Signori, voi avete un concorso nazionale a vostra
disposizione che voi pubblicate a tutte le ditte italiane e al
miglior offerente voi fate fare l'opera.
Dunque, ci sono due condizioni. Prima è quella tecnica e quella
tecnica, per me, è di lunga superiore a quella amministrativa. Si
Signori, perché possiamo anche lasciare la questione dei quattrini
in questo momento a parte, perché la funzione di un istituto di
questo genere deve servire, deve raggiungere completamente il suo
scopo, non possiamo permetterci il lusso per una costruzione di
questo genere di avere poi delle carenze. E quando l'Ingegnere
Benzo mi dice che a Bosisio, non è vero, sa perché io le dico
questo? Perché la settimana scorsa sono andato a Bosisio e ho
parlato con il Direttore sanitario, e mi ha detto che questo,
quello e quell'altro era sbagliato, avevano fatto dei corridoi con
dei colori che non andavano più.
Hanno constatato un fracco di cose che secondo loro non vanno,
hanno fatto un secondo dormitorio e l'hanno fatto a 300 metri.
Ora questo, nel periodo invernale, dava delle difficoltà di
spostamento a questi bambini subnormali, è tutta una questione di
questo genere.
I costi di gestione sono di lunga superiori, perché avendo
queste distanze è evidente che i costi di gestione sono superiori.
Dunque, questo è un contributo che noi vogliamo dare per la
realizzazione dell'opera, che noi non avremmo nessun timore da
confermare che queste iniziative sono state fatte bene a una certa
direzione... però, nel merito del problema, noi non abbiamo avuto
la garanzia che questa strada da voi intrapresa sia quella più
valida.
Dico di più, avete deliberato una presa d'atto sulla stesura del
bando. Il bando non è mica pubblicato, io non l'ho mica visto.
Anziché fare quel bando con tutti i particolari, particolareggiato
sui costi, sul tipo di costruzione e dunque di conseguenza, voi
dovreste avere costi di gestione, ecc. Fate un bando di concorso
normale e vedrete che farete un buon lavoro per la Valle d'Aosta.
Ve lo dico io.
Montesano (P.S.D.I.) -
Se permettete, io desidero dire
qualche parola al riguardo di questo oggetto. Mi dispiace che non
ci sia il Consigliere Pedrini. La prego di essere presente perché
volevo dare anche una risposta a quello che lei aveva detto.
Io desidero dire questo al Consiglio, che si parla adesso di una
scelta fatta dalla Giunta, la quale obbligatoriamente deve essere
portata al Consiglio e sarà chiamato a dover esprimersi, a dover
decidere sul concorso che viene scelto dalla Giunta.
Non è mica vero che sceglie la Giunta. La Giunta fa la sua
scelta, la fa autonomamente e il Consiglio si dovrà poi pronunciare
su questo punto; almeno da quello che io ho capito dagli
interventi, sembra che la Giunta abbia scelto questa via e che poi
il Consiglio non ne sappia niente: mica è vero!
Il Consiglio deve essere messo al corrente con oggetto
specifico...
Ora, detto questo, io credo che la discussione che viene fatta
oggi dovrà essere fatta appunto in quella sede al momento in cui
verrà portato il progetto da parte della Giunta. È utile chiarire
anche l'orizzonte e su questo punto la discussione sarà abbastanza
piena e lunga. Però io dicevo che il Consiglio sarà chiamato
prossimamente, quando la Giunta mi presenterà questo oggetto, a
dover decidere al riguardo.
Quindi, io esorto i Consiglieri a voler chiudere questa
discussione, dopo aver dato la parola all'Assessore ai lavori
pubblici e poi decidere sulla mozione.
Allora, la parola all'Assessore Benzo, dopo di che io prego il
Consiglio di chiudere la discussione.
Benzo
(D.P.)
- Io vorrei solo dire questo
ancora.
Montesano (P.S.D.I.)
- Allora faccia prima la
domanda.
Ramera (D.C.)
- Quando la data in cui la Giunta ha
deliberato questo.
Benzo
(D.P.)
- Dopo il Consiglio regionale, in cui
si è deliberato l'acquisto dei terreni. Ritengo che...
Montesano (P.S.D.I.)
- Scusi, Assessore Benzo, c'è il
Consigliere Bordon che vuole dire qualche cosa, no? Allora parli
pure.
Benzo
(D.P.) -
Il 14 ottobre 1970. Dunque, io
vorrei chiudere questo argomento perché trovo che, almeno per tre
grandi questioni, oggi si sono ripetute delle cose ovvie e
necessariamente da fare. Io ritenevo che i singoli Consiglieri
sapessero quali sono le funzioni del Consiglio, le funzioni della
Giunta e, quindi, è stato bene che vi siano stati dei richiami
particolari da parte di alcuni Consiglieri che validamente, quanto
in effetti la Giunta ritiene di fare che, soprattutto quanto ha
detto per ultimo il Presidente del Consiglio, in quanto il bando
del concorso viene portato all'esame del Consiglio Regionale.
Questo è pacifico. Quella che è stata la scelta della Giunta è
un'altra questione e abbiamo detto e chiarito questi motivi. Io mi
auguro una cosa sola, che specialmente il Consigliere Mappelli, che
dimostra di prendere così a cuore questo problema, nel periodo di
tempo che intercorrerà prima del riporto in aula del bando di
concorso, faccia come San Paolo sulla strada di Damasco, insomma,
abbia la luce, riesca a comprendere esattamente cosa significa
progetto esecutivo. Abbiamo cercato io e l'Assessore ai lavori
pubblici di spiegarlo, ma forse noi non abbiamo quella preparazione
e quella competenza tecnica tale da poter chiarire bene questo
problema che, come dico, è già stato fatto per lo stesso modo per
l'ospedale geriatrico de nostri... Noi non abbiamo dato
indicazioni, non le diamo, perché i qualificati a darne, a
conoscere perfettamente questi problemi come li conoscevano per il
geriatrico, sono il medico regionale, il quale ha detto come doveva
essere fatto e in che modo quell'istituto, i progettisti l'hanno
eseguito. Nello stesso modo i progettisti...
(voci)
...no,
io non ho detto che ho dato delle indicazioni...
(voci)
...delle disposizioni ... disposizioni di fare il bando di
concorso, è pacifico, no? Comunque, i nostri tecnici predisporranno
questo bando, il quale verrà sottoposto all'esame del Consiglio
regionale, come necessariamente deve essere fatto, e nello stesso
tempo, poi, verrà provveduto a questa Commissione tecnica altamente
qualificata per l'esame dei...
Montesano (P.S.D.I.) -
Allora chiudiamo la discussione
generale e chiedo ai proponenti, ancora, di prendere la parola.
Mappelli (D.C.)
- Chiediamo a nome di tutti i Consiglieri
della Democrazia Cristiana la votazione segreta.
Montesano (P.S.D.I.)
- Va bene. Allora, la mozione viene
messa a votazione segreta, la quale viene fatta con palline. Chi
approva la mozione mette pallina bianca; chi la respinge mette
pallina nera.
Chiamiamo il Segretario, perché... allora, siamo in votazione,
votazione segreta; con pallina bianca a favore della mozione,
pallina nera contrari alla mozione.
Allora si fa la votazione segreta.
Oh! Ci sono dichiarazioni di voto? Il Presidente della
Giunta.
Dujany
(D.P.)
- Qui siamo arrivati alla votazione,
non sappiamo bene di che cosa. Dopo due ore di discussione.
"Invito la Giunta a chiedere la proroga del termine di scadenza
per la concessione del contributo statale" e mi pare che questo sia
stato fatto. Quindi, mi pare non abbia nessun senso votare
questo.
Secondo problema, "nonché di bandire un concorso pubblico
nazionale per la progettazione del predetto Istituto regionale".
Quindi, vi è stato detto che la Giunta ha proposto un appalto
concorso, anziché un concorso pubblico nazionale. Naturalmente la
Giunta ha semplicemente predisposto l'appalto concorso che dovrà
essere autorizzato dal Consiglio regionale.
Montesano (P.S.D.I.) -
Ma adesso la mozione voi non la
ritirate, quindi va in votazione.
Dichiarazione di voto. Avanti.
Manganone
(P.C.I.) -
"Il Consiglio regionale
invita la Giunta a bandire un concorso pubblico nazionale per la
progettazione del predetto Istituto regionale..."
...della
mozione così emendata perché riteniamo più utile agli interessi
dell'Amministrazione un concorso pubblico per la progettazione
con... seguito dell'appalto.
Montesano (P.S.D.I.)
- Allora vengono eliminate le righe
che dicono
"invita la Giunta a chiedere la proroga del termine
di scadenza per la concessione del contributo statale"
. No?
Quindi
"il Consiglio regionale invita la Giunta a bandire un
concorso pubblico nazionale"
, ecc.
Allora ci sono altri interventi?
Germano (P.C.I.) -
È il Consiglio che deve decidere
questo.
Montesano (P.S.D.I.) -
Va bene, ma se chiedono la
votazione, non c'è niente da fare.
La mozione o viene ritirata o viene votata. Non ci sono dubbi,
non possiamo fare due pesi e due misure. La mozione è dai
proponenti portata al voto, e noi la votiamo.
Assessore Chantel.
Chantel (P.S.I.)
- A questo punto si voglia... la volontà
del Consiglio, il quale, prima di votare, dovrebbe avere portato
qui, come deve essere portato in aula il bando di concorso, le
modalità e tutto il resto.
Montesano (P.S.D.I.)
- Io mi oppongo, caro Chantel, che
si faccia questo discorso.
È una mozione ben precisa che deve essere votata.
Chantel (P.S.I.)
- Per le ragioni che ho esposto, io
voterò contro.
Montesano (P.S.D.I.) -
Allora, altre dichiarazioni?
Allora si vota. La pallina bianca approva la mozione, la pallina
nera la respinge.
Pedrini (P.L.I.) -
Io sono andato adesso dall'amico Mauro
Bordon a dirgli: "ma io vorrei che tu mi spiegassi, ma siccome il
Presidente della Giunta ha detto testé che tutto quello che la
Giunta si propone di fare, ossia se sarà appalto pubblico, appalto
privato ecc. lo porterà al Consiglio e per noi quello che dice il
Presidente della Giunta è Vangelo". Io non so, ma vorrei dire: la
mozione cade di per sé perché ha raggiunto il suo scopo? Secondo
me, ma in quel momento si proporrà la mozione, se si dovrà fare o
non fare...
Montesano (P.S.D.I.)
- Un attimo Mappelli, perché la
risposta la do io al Consigliere Pedrini.
La procedura non è questa, mi permetto di dire. La procedura è
un'altra. Io, come Presidente del Consiglio, devo sentire la
dichiarazione di ritiro dai proponenti della mozione. Ecco, se
questa dichiarazione di ritiro non viene fatta, io sono obbligato a
metterla ai voti.
Chiaro? Nessuna dichiarazione viene fatta. Allora Mappelli.
Mappelli (D.C.) -
Noi, non è che non vogliamo, non
possiamo ritirare la mozione, perché, quanto verrà portato in
Consiglio non è quanto è richiesto dalla mozione stessa. Tanto è
vero che noi volevamo presentare questa mozione l'8 di ottobre,
mentre la delibera della Giunta dell'appalto concorso è avvenuta il
14 di ottobre, cioè sei giorni dopo la nostra presentazione.
Pertanto, noi chiediamo la votazione a scrutinio segreto di questa
nostra proposta, per bandire un concorso nazionale... di detto
Istituto Nazionale.
Montesano (P.S.D.I.)
- Allora si procede alla votazione,
così come ho spiegato.
Risultato della votazione. Presenti: trentatré; votanti:
trentatré, maggioranza: diciassette, favorevoli: tredici, contrari:
venti. Il Consiglio respinge la mozione.
Arrivati a quest'ora, sono le 19,28, il Consiglio vuol chiudere
la seduta e rinviare i lavori a sabato...
(voci)
... e
allora vediamo queste due mozioni, stando alla promessa del
Consigliere Manganoni.
