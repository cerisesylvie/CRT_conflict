Classificazione
DEMANIO E PATRIMONIO REGIONALE


Resoconto integrale del dibattito dell'aula
Oggetto del Consiglio n. 2028 del 10 luglio 1996 - Resoconto
SEDUTA ANTIMERIDIANA DEL 10 LUGLIO 1996
OGGETTO N. 2028/X Approvazione di sdemanializzazione di un
terreno gravato da uso civico, sito in località Tzambedon di
Courmayeur. Delega alla Giunta.
Deliberazione Il Consiglio
Preso atto che è stata recentemente definita la procedura di
sdemanializzazione di terreno gravato da uso civico, sito in
località Tzambedon di Courmayeur;
Atteso che con provvedimento consiliare n. 85/95, in data 14
dicembre 1995, l'Amministrazione comunale di Courmayeur, deliberava
di chiedere la sdemanializzazione di terreno gravato da uso civico,
sito in località Tzambedon, di proprietà comunale e sul quale
attualmente insiste un bosco in avanzato stato di deperimento;
Rilevato che il Sindaco, giusta la summenzionata deliberazione,
provvedeva, con nota del 15 febbraio 1996, prot. n. 2104, ad
inoltrare al Presidente della Giunta regionale della Valle d'Aosta
un'istanza volta a conseguire la necessaria autorizzazione ai sensi
della L. 16 giugno 1927, n. 1766, della legge costituzionale 26
febbraio 1948, n. 4 e della legge regionale 22 aprile 1985, n.
16;
Preso atto che l'Assessore dell'Agricoltura, Forestazione e
Risorse Naturali ha espresso parere favorevole alla
sdemanializzazione del terreno in oggetto con nota in data 29
aprile 1996, prot. n. 4665/Agr.;
Visto l'articolo 12 legge 16 giugno 1927, n. 1766;
Visto l'articolo 39 regio decreto 26 febbraio 1928, n. 332;
Visti gli articoli 2 lettera o) e 4 legge costituzionale 26
febbraio 1948, n. 4;
Visto l'articolo 13 legge 16 maggio 1978, n. 196;
Visto l'articolo 38 DPR 22 febbraio 1982, n. 182;
Vista la legge regionale 22 aprile 1985, n. 16;
Ritenuto, pertanto, di accogliere la richiesta inoltrata dal
Sindaco del Comune di Courmayeur, al fine di permettere al Comune
medesimo di procedere alla destinazione dell'area ad un uso più
razionale;
Visto il parere favorevole di legittimità rilasciato dal
Dirigente del Servizio Affari Generali e Legali della Presidenza
della Giunta regionale, ai sensi dell'articolo 72 della legge
regionale n. 3/1956 e successive modificazioni, e del combinato
disposto degli articoli 13 - comma 1 lett. e) e 59 - comma 2 -
della legge regionale n. 45/1995, sulla presente deliberazione;
Visto il parere della II Commissione consiliare permanente;
Delibera
1) di sdemanializzare il terreno sito in località Tzambedon del
Comune di Courmayeur, gravato da uso civico, contraddistinto al
Catasto Terreni al Fg. 76 mappale n. 89 di Ha 1.72.97;
2) di incaricare il Sindaco del Comune di Courmayeur di dare
esecuzione al presente provvedimento;
3) di stabilire che la presente deliberazione venga pubblicata
sul Bollettino Ufficiale della Regione;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente É aperta la discussione generale. Chi chiede la
parola?
Se nessuno chiede la parola, pongo in votazione il punto 13
all'ordine del giorno:
Presenti, votanti e favorevoli: 26
Il Consiglio approva all'unanimità
