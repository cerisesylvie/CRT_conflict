Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 546 del 27 ottobre 1982 - Resoconto
OGGETTO N. 546/VII - DISEGNO DI LEGGE CONCERNENTE:
"FINANZIAMENTO PER L'ANNO 1982, DELLA LEGGE REGIONALE 25 AGOSTO
1980, N. 44 RECANTE PROVVEDIMENTI PER IL RISPARMIO ENERGETICO E PER
L'UTILIZZAZIONE DELLE FONTI INTEGRATIVE E ALTERNATIVE DI
ENERGIA".
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Chabod, ne ha
facoltà.
CHABOD - (D.C.):
Si tratta di una legge che va
rifinanziata tutti gli anni.
In sede di approvazione di bilancio di previsione per l'anno
1982 non è stato possibile finanziare la spesa di cui trattasi
poiché il piano di intervento previsto all'art. 3 della legge sopra
citata non ha potuto essere approvato in tempo utile, a causa di un
iter procedurale piuttosto complesso. Ecco perché il
rifinanziamento che sarà di 250 milioni provenienti dal cap. 50050
del Fondo globale, viene presentato solo adesso.
PRESIDENTE:
Come avete notato c'è il parere favorevole
della Commissione Affari Generali e Finanze in data 30 settembre
1982 ed anche il parere dell'Assessorato alle Finanze.
Ha chiesto di parlare il Consigliere Tamone, ne ha facoltà.
TAMONE - (U.V.):
Je voudrais simplement savoir où nous en
sommes avec le payement des contributions et des emprunts prévus
par cette loi, car pour autant que je sache, pendant l'année 1981
aucune demande n'a été satisfaite.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Chabod, ne ha
facoltà.
CHABOD - (D.C.):
La questione è che abbiamo nominato due
tecnici per controllare se questi lavori sono stati fatti o meno;
abbiamo già parecchi collaudi approvati e appena andrà in vigore
questa legge cominceremo a pagare.
PRESIDENTE:
Passiamo all'esame dell'articolato.
Do lettura dell'art. 1.
Art. 1
L'art. 9 della legge regionale 25 agosto 1980, n. 44,
modificato dall'articolo 1 della legge regionale 9 dicembre 1981,
n. 76, è sostituito dal seguente:
"Gli oneri derivanti dall'applicazione della presente legge
per l'anno 1982, previsti in lire 250 milioni, graveranno sul cap.
38110 della parte Spesa del bilancio preventivo della Regione per
l'anno 1982.
Per gli anni successivi le spese per l'applicazione della
presente legge saranno finanziate annualmente, con legge di
bilancio, sulla base dei piani d'intervento di cui al precedente
art. 3".
PRESIDENTE:
Metto in approvazione l'articolo l.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 2
Art. 2
Alla copertura dell'onere derivante per l'anno 1982
dall'applicazione della presente legge, ammontante a lire 250
milioni, si provvede mediante riduzione di pari importo dello
stanziamento iscritto al cap. 50050 (fondo globale per il
finanziamento di spese per l'adempimento di funzioni normali (spese
di investimento) della parte Spesa del bilancio di previsione della
Regione per l'anno 1982 (allega­to n. 8 della legge regionale 3
maggio 1982, n. 6; settore 2 - sviluppo eco­nomico) all'uopo
utilizzando il fondo di lire 250 milioni a disposizione per il
rifinanziamento della legge regio­nale 25 agosto 1980, n.
44.
PRESIDENTE:
Metto in approvazione l'articolo 2.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 3.
Art. 3
Al bilancio di previsione della Regione per l'anno 1982, sono
apportate le seguenti variazioni:
PARTE SPESA
Variazione in diminuzione
Cap. 50050 - Fondo globale per il finanziamento di spese per
l'adempimento di funzioni normali (spese di investimento)
£ 250.000.000
Variazione in aumento
Cap. 38110 - Contributi a enti e privati per installazione di
impianti finalizzati al risparmio energetico (L.R. 25 agosto 1980,
n. 44 - L.R. ... ....n.....)
£ 250.000.000
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'articolo 3.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Metto in votazione la legge nel suo complesso
per votazione a scrutinio segreto.
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
