Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 287 del 9 maggio 1983 - Resoconto
OGGETTO N. 287/VII - ACCORGIMENTI MESSI IN ATTO PER ADATTARE
LA STRUTTURA OSPEDALIERA DEL BEAUREGARD - (Interrogazione con
risposta scritta).
PRESIDENTE:
Do lettura dell'interrogazione presentata dal
Consigliere Carlassare.
INTERROGAZIONE CON RISPOSTA SCRITTA
Essendo venuto a conoscenza del fatto che si intendono
installare i reparti di Ostetricia, Ginecologia e Pediatria nella
costruzione di proprietà dell'Amministrazione regionale sita in
zona Beauregard e la cui destinazione iniziale doveva essere di
"Ospedale Geriatrico", si
INTERROGA
l'Assessore alla Sanità ed Assistenza Sociale per conoscere
quali accorgimenti siano stati messi in atto per adattare la
struttura ad uso diverso e quindi se esiste un progetto,
consultabile, che risponda a quanto sopra.
In particolare, inoltre, si richiede:
1) quanti posti letto sono previsti in totale (loro divisione
per camere, ecc.) e numero dei servizi igienici (possibilmente in
riferimento alle camere);
2) come è stato strutturato il baliatico quanti neonati può
accogliere;
3) se nel nuovo reparto di Ostetricia Ginecologia sia previsto
il servizio di "rooming-in", e, in caso affermativo, per quanti
posti letto (indicarne strutturazione: camera ad un letto con
bambino in camera, camera a più letti con bambini in camera, oppure
nursery aperta);
se è prevista l'installazione di attrezzature specifiche atte a
realizzare nuove tecniche di parto (poltrona da parto, lampade
termiche, ecc.);
se sono stati previsti locali adeguati ( come spazi ed
attrezzature) per lo svolgimento dei corsi di preparazione
psico-profilattica al parto;
quante sale travaglio sono state previste, con quanti posti
letto per ognuna e se si è tenuto conto di riservare un minimo, di
confort per chi assiste;
se la sala operatoria dà precise garanzie per strutture e
attrezzature alla realizzazione di una effettiva sterilità
dell'ambiente;
se sono previsti locali adeguati al ricevimento dei familiari
delle partorienti e delle degenti.
PRESIDENTE:
All'interrogazione è stata data risposta
scritta.
Passiamo all'oggetto n. 5 dell'ordine del giorno.
