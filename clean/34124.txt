Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
DEMANIO E PATRIMONIO REGIONALE



Oggetto del Consiglio n. 2042 del 9 novembre 2011 - Resoconto
OGGETTO N. 2042/XIII - Interrogazione: "Lavori di
completamento di una struttura, ubicata nel comune di Quart, da
adibire a sede del Dipartimento prevenzione dell'Azienda
USL".
Interrogazione
Richiamate le numerose iniziative del nostro Gruppo in merito
all'acquisto fatto dal governo regionale nel dicembre 2007 di una
porzione di fabbricato di circa 2000 mq, da ultimare nel Comune di
Quart, da adibire a sede del Dipartimento prevenzione dell'Azienda
USL;
Considerato che a inizio 2008 la porzione di fabbricato è
stata ceduta in comodato all'Azienda Usl;
Preso atto che in data 15 aprile 2011 l'Azienda USL ha
firmato il verbale di aggiudicazione provvisoria dei lavori
inerenti la nuova sede del Dipartimento anzidetto;
Visto che l'aggiudicazione definitiva dei lavori è avvenuta
con deliberazione n. 722 del 9 maggio 2011;
i sottoscritti Consiglieri regionali
Interrogano
l'Assessore competente per sapere:
- quali sono i motivi per cui i lavori di completamento non
sono ancora iniziati e quando la struttura potrà essere fruita dal
Dipartimento prevenzione dell'Azienda USL.
F.to: Chatrian - Giuseppe Cerise
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie Presidente.
Innanzitutto preciso che la gara per la realizzazione del
progetto esecutivo e per la realizzazione dei lavori di
allestimento della nuova sede del Dipartimento di prevenzione è
stata regolarmente aggiudicata dall'Azienda USL. Il relativo
contratto è stato sottoscritto, i lavori di esecuzione dei saggi e
delle verifiche sono iniziati nel mese di agosto e proseguiranno
con la fase di allestimento a decorrere dal 10 novembre, data entro
la quale verrà acquisito il parere definitivo del Comando dei
Vigili del fuoco. La durata prevista è di 200 giorni lavorativi,
per cui si ritiene di poter disporre della nuova sede nel mese di
giugno 2012. Grazie.
Président
- Bien comme ça?
