Classificazione
BILANCIO E CONTABILITA' REGIONALE



Oggetto del Consiglio n. 366 del 16 gennaio 2014 - Resoconto
OGGETTO N. 366/XIV - Comunicazione di provvedimenti
amministrativi di variazione al bilancio.
Président
- Il y a des requêtes? Pas de requêtes? La
parole au collègue Chatrian.
Chatrian (ALPE)
- Sì, grazie Presidente.
Vorremmo avere qualche delucidazione in più rispetto alla
delibera della Giunta regionale n. 1964, dove sono stati allocati
525 mila euro per
"provvedere al pagamento alle società
concessionarie dei servizi del trasporto pubblico locale della
Valle d'Aosta, dei contributi relativi alla copertura gli oneri
arretrati per l'anno 2012, derivanti dal rinnovo dei contratti
collettivi nazionali"
...se gentilmente qualcuno del Governo può
dare delucidazioni ulteriori... Grazie.
Presidente
- Per la risposta...prego, Assessore Baccega,
ha la parola.
Baccega (SA)
- Grazie Presidente.
Sì, la variazione prevede che vengano recepiti 525 mila euro per
l'anno 2013, dalle spese per servizi aerei, con oneri e servizi
pubblici, per andare a finanziare il capitolo per i contributi per
l'attuazione dei contratti collettivi nel settore del trasporto
locale. In realtà, la legge regionale 4 agosto 2006, n. 19, recante
"Disposizioni urgenti per l'attuazione dei contratti collettivi
nazionali di lavoro nel settore del trasporto pubblico locale con
autobus", prevede l'erogazione alle società esercenti del trasporto
pubblico locale di somme ad esse spettanti in attuazione delle
disposizioni statali vigenti, a titolo di parziale copertura degli
oneri derivanti dal rinnovo dei contratti collettivi nazionali del
settore. Appunto, sulla base di questi accordi nazionali, del
20.12.2003 e del 18.11.2004 le società sopradescritte - che sono
quelle del trasporto pubblico locale - hanno presentato richiesta
di rimborso della totalità dei maggiori oneri derivanti per l'anno
2012. Di fatto è una variazione di bilancio che è un atto dovuto
per dare esecuzione ad un obbligo normativo che ha integrato
un'esistente disponibilità di bilancio, che, in attesa di essere
utilizzata per l'erogazione di questi contributi, era già stata
impiegata per altre finalità. Quindi si tratta di una variazione in
aumento che si rende necessaria appunto per provvedere al pagamento
alle società concessionarie dei servizi di trasporto pubblico
locale della Valle d'Aosta, dei contributi relativi alla copertura
di questi oneri arretrati, legati all'anno 2012, derivanti appunto
dal rinnovo dei contratti collettivi. Spero sia stata esaustiva la
risposta.
Presidente
- Altri? Non ci sono altre richieste
colleghi?
Il Consiglio prende atto.
Punto 42 all'ordine del giorno.
