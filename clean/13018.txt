Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3974 del 25 novembre 1992 - Resoconto
OGGETTO N. 3974/IX Concessione di un contributo di lire
30.000.000 all'associazione "Amici del Cavallo" della Valle d'Aosta
nelle spese previste per la partecipazione alla Fiera dei cavalli,
in programma a Verona dal 5 all'8 novembre 1992. Approvazione ed
impegno di spesa.
Presidente
Do lettura del testo della deliberazione:
Deliberazione Il Consiglio regionale
Delibera
1) di approvare la concessione di un contributo di lire
30.000.000 (trentamilioni) all'Associazione "Amici del Cavallo"
della Valle d'Aosta, con sede in Gressan, fraz. La Comba - partita
IVA n. 00531230076, pari al 31 percento circa delle spese
preventivate per la partecipazione alla Fiera dei cavalli e borsa
del turismo equestre, in programma a Verona dal 5 all'8 novembre
1992;
2) di approvare e impegnare la spesa di lire 30.000.000
(trentamilioni), con imputazione al capitolo 64320 del bilancio di
previsione della Regione per il 1992 ("Contributi e sussidi ad
istituzioni ed organismi vari per attività nel settore del turismo
e del tempo libero"), che presenta la necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90 a
manifestazione conclusa e su presentazione del bilancio consuntivo
corredato da idonea documentazione di spesa.
Presidente
Ha chiesto la parola l'Assessore del Turismo,
Sport e beni culturali, Voyat.
Voyat (UV)
È stata una richiesta dell'associazione per
una manifestazione che si è svolta dal 5 all'8 novembre a Verona e
su un preventivo di massima di 96.000.000. Si concede un contributo
fino a 30.000.000 e cioè circa del 31 percento.
Voglio precisare che negli anni precedenti il contributo veniva
diviso tra Assessorato al Turismo e Assessorato all'Agricoltura;
quest'anno è stato concesso interamente dall'Assessorato al Turismo
e non ci saranno altri provvedimenti.
Presidente
Ha chiesto la parola il Consigliere
Gremmo.
Gremmo (UAP)
Io non ho ben capito bene, ma spendere 100
milioni per una simpatica cavalcata a Verona mi sembra
effettivamente troppo! Se poi analizziamo le spese elencate ci
sarebbe molto da discutere. Mi chiedo se ne valeva proprio la pena.
Questa è una delibera più che sui "cavalli" sugli "asini". Non
capisco la logica che porta a questo tipo di contributi.
Ricollegandomi a quanto detto prima da Cout, se diamo 50 milioni
alla cooperativa che si occupa dei drogati e 30 milioni ai cavalli,
notate che la proporzione non è corretta! Forse era meglio spendere
qualcosa di più per gli interventi sulle tossicodipendenze e
lasciare il resto. Chi ha chiesto questo contributo non fa
certamente una bella figura.
Presidente
Pongo in votazione la deliberazione in
oggetto:
Esito della votazione:
Presenti: 24
Votanti: 20
Favorevoli: 19
Contrari: 1
Astenuti: 4 (Beneforti, Bondaz, Lanièce e Maquignaz)
Il Consiglio approva.
