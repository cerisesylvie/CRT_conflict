Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 83 del 28 febbraio 1973 - Resoconto
OGGETTO N. 83/73 - Disegno di legge regionale concernente:
"Istituzione del servizio di assistenza tecnico-economico-sociale
per l'agricoltura".
Montesano (P.S.D.I.)
- Prima di dare la parola
all'Assessore, preannuncio che il progetto di legge è stato
esaminato anche dalla Commissione Paritetica.
Andrione (U.V.)
- No, ma io faccio parte della
Commissione Paritetica e non eravamo d'accordo, almeno, c'è stata
una interruzione...
Montesano (P.S.D.I.)
- Sì, ma io dico che è stato
esaminato e vi sono delle modifiche da apportare.
Ecco le modifiche saranno a voi annunciate dall'Assessore
all'Agricoltura, e poi se mai il Consigliere Andrione farà le sue
osservazioni.
La parola all'Assessore Maquignaz.
Maquignaz (D.P.)
- Si tratta del Servizio di Assistenza
tecnico-economico-sociale agli agricoltori, un problema che abbiamo
esaminato da alcuni anni direi, e che naturalmente erano stato
anche un po' discusso circa la utilità e la opportunità di
istituire questo Servizio.
Noi riteniamo che l'Assistenza tecnico-economica sia un fatto
importante e che non può essere fatta direttamente dall'Assessorato
ma che deve essere un Servizio un po' decentrato, un servizio io lo
definirei un po' reso a domicilio, cioè fare in modo che
l'agricoltura ogni qualvolta deve prendere una iniziativa non sia
costretto a venire ad Aosta ma che possa trovare invece questi
tecnici a sua disposizione nelle zone che noi riteniamo opportuno
di istituire.
Il Servizio prevede infatti la istituzione di cinque zone
periferiche, a capo di queste zone periferiche è previsto, sono
sotto la responsabilità di un perito agrario che è coadiuvato da
alcuni esperti, esperti nel settore lattiero-caseario, esperti nel
settore orto-frutticolo, esperti nel settore enologico e viticolo,
dovrebbero garantire quell'assistenza agli agricoltori che oggi
naturalmente ci rendiamo conto che attraverso il personale
dell'Assessorato all'Agricoltura non possiamo espletare completare,
anche se in ogni occasione di sopralluogo i funzionari cercano di
dare delle indicazioni, ma naturalmente non possono essere in
continuità in giro per il fatto che le pratiche li assorbono quasi
interamente negli uffici.
Quindi noi riteniamo che questo Servizio abbia una sua validità
perché non basta che l'Amministrazione regionale adotti dei nuovi
provvedimenti, riteniamo che però questi provvedimenti siano
informati gli agricoltori e credo che il Servizio di assistenza
così come è stato concepito consenta veramente di portare a
domicilio queste informazioni, cosa che oggi invece non potevamo
fare.
Il Servizio non prevede solo l'assistenza tecnica, prevede anche
l'assistenza economica, difatti all'articolo 2 della legge, si
indica chiaramente quali sono i compiti che dovrebbero essere
affidati a questo Servizio di assistenza, perché mi pare che un
agricoltore quando intende prendere una iniziativa deve essere
informato anche sulle sue possibilità, sulla convenienza economica
e sulle spese di gestione che poi graveranno. Quindi sono tutte
informazioni che si possono dare se si conosce da vicino, se si può
naturalmente essere a contatto di più con l'agricoltore, cosa che
invece, come dicevo prima, era impossibile per il fatto che i
funzionari dell'Assessorato erano assorbiti dal lavoro quotidiano
delle pratiche, dei sopralluoghi, per controllare i lavori
fatti.
Quindi non mi dilungo perché mi pare che la relazione allegata
sia molto chiara e anche completa, rimango a disposizione per
eventuali chiarimenti.
Faccio solo presente che la Commissione Paritetica aveva
proposto alcuni emendamenti che andremo ad esaminare man mano nella
discussione poi dei singoli articoli.
Montesano (P.S.D.I.)
- Chi chiede la parola? Consigliere
Tonino.
Tonino (P.C.I.)
- Io penso che è da tempo che questa
legge venisse in Consiglio no? Però vorrei chiedere una cosa: Lei
nella sia relazione ha parlato di esperti in viticoltura e in
enologia, però non so, nell'articolo 6, mi pare che questo non sia
concepito abbastanza bene, insomma, o almeno non sia spiegato
abbastanza bene. Vorrei che poi Lei spiegasse bene dove sono
inseriti questi esperti.
Maquignaz (D.P.)
- Posso rispondere subito?
Montesano (P.S.D.I.)
- Sì, prego.
Maquignaz (D.P.)
- Fa parte appunto di quegli emendamenti
di cui parlavo prima, perché noi l'avevamo esaminato in Commissione
- e Lei era presente - e poi nel testo definitivo c'era stato un
malinteso, non risultavano più questi esperti, quindi l'emendamento
appunto parla di sette coadiutori da mettere a fianco dei periti,
in cui ci sono quattro esperti nel settore lattiero-caseario, un
esperto nel settore orto-frutticolo, un esperto nel settore
enologico, un esperto nel settore viticolo.
Fa parte appunto di quegli emendamenti che abbiamo esaminato
questa mattina in sede di Commissione Paritetica.
Montesano (P.S.D.I.)
- Altri interventi? Chi chiede la
parola? Allora se mai i Signori Consiglieri, se non vogliono fare
un esame globale della legge, faranno le loro osservazioni articolo
per articolo.
Allora si passa all'esame della legge, articolo per articolo, se
non ci sono osservazioni o dichiarazioni diverse io do gli articoli
approvati.
Articolo 1 - Il Consiglio approva.
Articolo 2 - Il Consiglio approva.
Per favore un po' di silenzio, perché si sente un brusio e
allora bisogna che richiami ogni tanto.
Articolo 3 - Il Consiglio approva.
Articolo 4 - Il Consiglio approva.
Articolo 5 - Il Consiglio approva.
Articolo 6 - Vi è un emendamento proposto dalla Commissione
Paritetica. Se mai se l'Assessore vuole illustrarlo.
Maquignaz (D.P.)
- Quanto sottolineava il Consigliere
Tonino, riguardava appunto l'articolo 6, quindi l'articolo 6 viene
rettificato, rettificare il riferimento di cui al primo rigo
dell'articolo 6 in pagina 5, bisognerebbe modificare qui, anziché
parlare dell'articolo 6 (e non all'articolo 6), alla prima linea
dell'articolo 6 - sostituire l'articolo 5 all'articolo 6.
Il secondo comma va rettificato come segue: "
dopo recapiti
periferici
" bisogna dire: "
n. 1 diplomata e specializzata in
economia domestica rurale"
; n. 7 coadiutori", cioè viene
sostituito praticamente il 2° comma,
"n. 7 coadiutori di cui 4
esperti nel settore lattiero-caseario; n. 1 esperto nel settore
orto-frutticolo; n. 1 esperto nel settore enologico; n. 1 esperto
nel settore viticolo"
.
Questo naturalmente si impone per il fatto che noi in
Commissione avevamo ritenuto opportuno di precisare quali erano gli
esperti che erano necessari per l'espletamento di questo servizio.
Siccome la nuova dizione parla ora di coadiutori nel Regolamento
organico del personale in generale, si era sostituito questi cinque
coadiutori senza precisare però che branca di specializzazione
dovevano essere, e quindi noi specifichiamo la specializzazione di
questi esperti. Quindi, qui, sono segnati quattro esperti nel
settore lattiero-caseario.
Viene annullato. Rimane una diplomata e specializzata in
economia domestica, e, anziché cinque coadiutori, bisogna mettere
sette coadiutori che è il numero di personale occorrente,
precisando però che quattro sono esperti del settore
lattiero-caseario, uno nel settore ortofrutticolo, uno enologico e
l'altro viticolo.
Cioè ritorniamo nella direzione che era stata proposta dalla
Commissione dell'Agricoltura.
Manganoni (P.C.I.)
- Io non ho capito bene tra esperti e
coadiutori. Gli esperti rimangono quattro nel settore
lattiero-caseario e nessuno nel campo dell'enologia, della
viticoltura?
Montesano (P.S.D.I.)
- Gli altri tre.
Maquignaz (D.P.)
- Vengono chiamati "
coadiutor
i"
con la nuova definizione ...
Però noi preferiamo sintetizzare che questi coadiutori devono
avere una speciale qualificazione e quindi precisiamo che si tratta
di quattro esperti nel settore lattiero-caseario, uno
ortofrutticolo, uno nel settore viticolo, che sono i
coadiutori.
Manganoni (P.C.I.)
- In più rimane sempre il punto primo:
quattro esperti nel lattiero-caseario?
Maquignaz (D.P.)
- No. Vengono conglobati e sono
considerati tutti "
coadiutori
". Però precisiamo che questi
coadiutori devono avere un particolare titolo di
specializzazione.
Manganoni (P.C.I.)
- Questo vale per tutti, non per ogni
recapito periferico.
Maquignaz (D.P.)
- Questo vale per tutti i recapiti
periferici, cioè per i cinque recapiti.
Cioè questo si tratta, riguarda il numero complessivo di
personale che noi riteniamo occorrente per l'espletamento del
servizio, in tutto il territorio regionale.
Manganoni (P.C.I.)
- Quindi sette più la diplomata
otto.
Maquignaz (D.P.)
- Esatto. Più i cinque, naturalmente
inseriti, che sono poi, i responsabili della zona.
Manganoni (P.C.I.)
- Ma lo diciamo qua, art. 6 ad ogni
recapito periferico di cui all'art. 5 è preposto un perito agrario,
responsabile a tutti gli effetti del funzionamento del servizio di
zona di competenza.
Quindi ci sono cinque periti. Ad ogni zona fa capo un perito
agrario.
L'Assessorato, invece, si dice al secondo comma: a seconda delle
necessità delle caratteristiche agricole, delle singole zone:
"
l'Assessore regionale all'Agricoltura e alle Foreste assegnerà,
in servizio, il seguente personale presso i recapiti
periferici
".
Quindi sono una diplomata, più i sette coadiutori, più i
cinque.
Savioz (P.C.I.)
- Io vorrei chiedere di aprire una
piccola parentesi per quanto concerne l'articolo 6, e precisamente
questo: nella nostra Regione abbiamo una attività da parte degli
agricoltori, che non viene mai menzionata perché non molto
conosciuta, ed è l'attività degli apicoltori che sono organizzati
e, sono in numero di circa 800 con un numero di arnie di carattere
moderno che oltrepassano le 2.000 con una produzione annua di oltre
150 q.
Sono organizzati in un consorzio, hanno da parte della Regione
dei contributi che sono previsti dalle nostre disposizioni di legge
in materia, però quello che manca a questa associazione è, in
questo momento, in un modo veramente preoccupante, tenuto conto
della situazione sanitaria di questi apiari.
Mancano di un esperto in apicoltura. Allora io penso che non
debbo perdere tempo a spiegare cosa significhi l'apicoltura per
l'agricoltura.
Quale sia il beneficio che portano questi insetti, in modo
particolare alla flora, alla frutta, ecc.
Quindi io pregherei il Consiglio di voler esaminare un momento,
se non fosse possibile, tenuto conto che siano veramente in
argomento di includere un esperto in apicoltura perché possa dare
manforte a questi apicoltori, e badate bene che sono quelli che
rimangono nei paesi e che mantengono una certa situazione di
ecologia e che comunque continuano a coltivare la terra.
La stragrande maggioranza degli apicoltori sono tutti contadini
attivi e l'apporto di questa branca di lavoro all'economia
domestica non è indifferente.
Quindi io non vado oltre. Mi fermo qui perché ritengo e penso
che sia sufficiente per chiarire quale sia l'importanza di questa
branca di lavoro nella nostra Regione e purtroppo manchiamo di
leggi per il controllo sanitario, necessario affinché non si
divulghino la peste americana, la peste europea e le altre malattie
che sono diverse e che non è il caso di citarvi in questa
seduta.
Quindi concludo e ringrazio.
Bancod (U.V.)
- Io mi scuso. Pregherei, se posso
ritornare indietro all'art. 5
Montesano (P.S.D.I.)
- È già approvato sa.
Bancod (U.V.)
- È già approvato lo so, ma mi permetta,
non sono arrivato in tempo, mi scuso.
Perché vedo qui, insomma, le sedi, il servizio d'assistenza
tecnico, economico-sociale, spezzato mediante cinque recapiti
periferici avente sede nei Comuni di Donnaz, Châtillon, Aosta,
Villeneuve, Morgex e, sappiamo che per l'agricoltura, insomma gli
esperti dovrebbero essere sul posto.
Io non voglio, insomma, dire che Châtillon non sia un posto
adatto, ma noi per l'attività vinicola, io ritengo che Chambave,
tutta quella zona lì, sia più importante; che i tecnici devono
essere lì sul posto altrimenti gli agricoltori non vanno, insomma,
trovano già difficoltà al andare fuori. Insomma, ritengo che sia
necessaria una sede lì proprio sul posto.
Montesano (P.S.D.I.)
- Consigliere Bancod, io mi permetto
di dirle che è approvato... non c'era da fare nessuna modifica, non
è più possibile perché il Consiglio ha approvato, non possiamo
distruggere un voto del Consiglio.
Mi dispiace, ma è così. Comunque può rispondere poi.
Io ho dimenticato l'ultima parte, mi son lasciato trasportare
dai sentimenti, cioè, o meglio dalle necessità.
Volevo precisare, per noi, per l'apicoltura non è necessario che
ci sia un esperto ogni singola sezione, noi ne abbiamo abbastanza
di uno per la bassa Valle e di uno per l'alta Valle, non c'è
bisogno di farne uno ogni sezione di cui è prevista.
Savioz (P.C.I.)
- Eh no, non basta Signore, ce ne
vorrebbero due, per fare un lavoro come si deve, perché c'è una
situazione pesante.
Andiamo a rischio di perdere l'apicoltura perché, ripeto, ci
sono le malattie che sono veramente penetrate nella nostra Regione
e, ogni anno continuano ad arrivare e quindi bisogna fare, se non
un risanamento comunque, o Dio io non voglio mica neanche insistere
per averne due, indiamoci bene.
Se ce ne date già una, potrebbe già essere un passo avanti.
Allora, in questo caso, però bisognerebbe prevederlo in Aosta,
che possa essere un po' a portata di tutti.
Montesano (P.S.D.I.)
- Altri interventi?
Maquignaz (D.P.)
- Mi rendo conto che quanto ha chiesto
il Consigliere Savioz, per la verità è necessario e, mi rendo conto
anche qual è l'importanza del Consorzio apistico per la
Regione.
Faccio presente che per tutto il settore orto-frutticolo abbiamo
previsto un solo esperto, campo molto più ampio e con un giro da
fare molto superiore a quello apistico.
Quindi è chiaro che noi ci siamo contenuti al minimo
indispensabile e quindi non credo che sia possibile, almeno
accedere a questa richiesta. Faccio presente però che l'abbiamo già
detto anche al Consorzio Apistico.
Noi siamo disponibili per venire incontro, mediante contributi,
sia per dei corsi di specializzazione, sia nelle spese di gestione
del Consorzio Apistico, per questo genere di assistenza che però
sia previsto in pianta organica un esperto proprio per seguire
questa attività. Non so, almeno, io non so se questo è
possibile.
Mentre invece, per quanto riguarda gli eventuali aiuti al
Consorzio, siccome ci rendiamo conto dell'utilità e della necessità
di avere degli esperti, io penso che noi potremo farlo, mediante
interventi presso il Consorzio Apistico.
Per quanto riguarda invece quanto diceva il Consigliere Bancod,
l'art. 5 è ormai approvato, però non dobbiamo vedere i recapiti di
zona come degli uffici dove il personale sta lì negli uffici. Lì è
solo un recapito per rintracciarli.
Questo personale, non deve restare in ufficio ma deve essere
fuori continuamente.
Quindi è chiaro che sia da Châtillon a venire a Chambave non c'è
nessun problema.
L'importante si sappia che lì c'è una possibilità di trovare una
persona, quindi si telefona e naturalmente si mandano gli esperti
dove c'è la richiesta.
Cioè il personale di assistenza non deve stare in ufficio ma
deve girare presso le aziende. Quindi non credo che sia un groppo
problema.
Noi abbiamo suddiviso per avere una distribuzione migliore nel
territorio regionale, però evidentemente, quel personale non deve
stare in ufficio.
Chabod (D.C.)
- Nell'art. 5 ho visto cinque zone, mi
riferisco poi al 6, non si preoccupi, Presidente.
Ho visto cinque zone, invece qui nell'art. 6 vedo solo quattro
esperti; allora vorrei sapere nella quinta zona, qual è
l'esperto?
Un'altra cosa: secondo me, non so, è un po' come i medici, cioè
il medico condotto.
Se noi abbiamo di questi esperti che vanno in queste zone, è
inutile che li mettiamo in ufficio a Villeneuve, Donnaz, Morgex,
perché questi partono sempre da Aosta, al mattino timbreranno qui
e, quando arriveranno sulla zona, sarà l'ora che sarà, e poi
dovremo sempre fare degli uffici in più.
Allora io direi che questa gente dovrebbe abitare nelle zone,
vivere nelle zone e rimanere lì. Per me è una cosa molto
importante.
Poi vorrei avere una precisazione su questa quinta zona. Ci sono
cinque zone: Donnaz, Châtillon, Aosta, Villeneuve e Morgex e qui
gli esperti sono solo quattro e poi un diplomato e cinque
coadiutori.
Montesano (P.S.D.I.)
- Un attimo che sentiamo ancora il
Consigliere Bancod e poi l'Assessore risponde.
Bancod (U.V.)
- È bene quello che ha detto l'Assessore
Maquignaz, però io chiederei che nella zona di Chambave,
specialmente per il settore vinicolo, che facciano capo un giorno o
due la settimana proprio in quella zona lì in modo che gli
agricoltori non debbano, perché se gli agricoltori devono già
andare in cerca fino a Châtillon, viene già un po'
problematico.
Chiederei proprio che un giorno o due la settimana facciano capo
lì a Chambave o in altre zone per quello che è necessario in altre
zone, non star sempre lì a Châtillon.
Savioz (P.C.I.)
- Vede, Assessore, io la voglio tenere al
corrente di una questione.
Quello che Lei dice del contributo al Consorzio e della
funzionalità del Consorzio l'ho detto anch'io prima, la Regione dà
ecc....
Però il problema si pone in un modo molto più delicato.
Noi abbiamo al Consorzio due esperti: uno che agisce nella bassa
Valle che abita a St. Vincent e l'altro che agisce nell'alta Valle
e che abita a Derby.
Entrambi sono ragazzi pieni di buona volontà, però sono ragazzi
che hanno potuto fare un corso rapido di specializzazione a
Bologna, dove sono rimasti, se non vado errato, otto giorni e
allora voi vi renderete conto che non si può in otto giorni
diventare esperti di apicoltura. Prima cosa.
Seconda cosa: non hanno nessuna autorità di nessun genere, come
fanno ad andare ad imporre certe cose, non è possibile.
Il risultato è lì, lampante. Ogni anno noi abbiamo la triste
soluzione che quando abbiamo finito le nostre inchieste, ci
accorgiamo che le malattie sono aumentate.
Si continua a spendere dei soldi per distruggere degli apiari da
una parte e ci sono gli altri che sono infettati.
Abbiamo degli esperti pieni di buona volontà, però la buona
volontà non basta.
Ecco perché è necessario che ad un certo momento ci sia un
individuo con una preparazione che possa determinare in loco e non
andare a prelevare gli insetti, mandarli a Bologna, per avere da
Bologna una risposta su degli insetti ormai morti, che da giorni
viaggiano con le poste per poi andare dall'apicoltore per dirgli:
Il tuo apiario è infetto e quindi non rimane altro che bruciare
tutto.
Ma a distruggere siamo tutti capaci, bisogna arrivare al punto
di esser sul posto al momento opportuno e salvare.
Perché se per i vigneti noi dovessimo aspettare che la
peronospora è in pieno svolgimento per andare a dare il solfato,
sarebbe perfettamente inutile, perché il raccolto viene distrutto,
così avviene negli apiari.
Quando queste malattie vengono a conoscenza dell'apicoltore che,
purtroppo, sono apicoltori come sono, non è che abbiano una
preparazione scientifica in merito, e allora la malattia è talmente
avanzata per cui rimane l'unica possibilità: distruggere e pagare
un contributo per il danno che subiscono.
Ma il nostro problema, ripeto, non è la distruzione. Dobbiamo
salvare l'apicoltura e salvarla, Signori, occorre avere del
personale che sia all'altezza del compito e che abbia la
preparazione sufficiente e che abbia soprattutto alle spalle un
Ente che gli garantisce la possibilità di agire perché sennò
francamente continuiamo a spendere dei soldi.
Io lo so, quanto viene dato al Consorzio perché ne faccio parte,
conosco la situazione, ma Signori miei, molte volte questo denaro
purtroppo, con tutte le buone intenzioni di tutti indistintamente,
è un denaro speso non sempre molto bene.
Ecco, il problema. Allora se vogliamo fare veramente un passo
avanti, a meno che, siano sul terreno di lasciare andare
l'apicoltura e, allora non stupiamoci se tra dieci, quindici o
vent'anni andremo a cercare le api in Jugoslavia per ripopolare la
Valle d'Aosta.
Montesano (P.S.D.I.)
- Ed ora la parola all'Assessore
Maquignaz.
Maquignaz (D.P.)
- Io penso che non è stato letto
attentamente il terzo comma dell'art. 6. Cioè, siccome noi
prevediamo cinque zone però non ci sono cinque esperi in enologia,
cinque esperti in frutticoltura, cinque esperti in viticoltura ma
abbiamo limitato al massimo questi esperti.
Quindi per le cinque zone, noi abbiamo un esperto in enologia,
un esperto in viticoltura, uno in ortofrutticoltura, quattro nel
settore lattiero-caseario, perché è quello più ampio e comprende
l'80% circa del reddito per quanto concerne il settore
agricolo.
Quindi è chiaro che noi qui aggiungevamo al terzo comma "
gli
esperti anche se destinati ad un singolo recapito, hanno l'obbligo
di prestare la loro attività in altre zone su disposizione del
responsabile del servizio di assistenza tecnico,
economico-sociale".
Quindi è normale che uno può essere assegnato per esempio per il
settore viticolo a Donnaz.
Quello però, naturalmente, ha il compito di seguire tutta la
parte della Valle dove c'è il settore viticolo.
Quello del settore frutticolo idem, può essere assegnato alla
zona di Aosta o Villeneuve, ma naturalmente viene dislocato secondo
un programma di attuazione delle singole zone, dei responsabili di
zona.
Quindi non c'è un problema, non è che noi possiamo dire: ogni
zona avrà il suo esperto nelle singole branche, gli esperti saranno
disponibili per tutti, per tutte le zone e questo sarà fatto
secondo un programma del responsabile di tutto il servizio di
assistenza.
Quindi mi pare che non c'è quella preoccupazione, perché se noi
avessimo previsto quattro esperti, son cinque zone, allora nasce il
discorso: il quinto come mai?
Invece noi ne abbiamo solo uno per tutta la Valle.
L'abbiamo fatto proprio perché riteniamo che inizialmente sia
sufficiente un esperto per quella singola branca, naturalmente
potremo sempre un domani rivederlo, esaminarlo, ma per il momento
riteniamo di limitare il massino questo personale a quello che è lo
stretto indispensabile.
Al Consigliere Savioz vorrei di nuovo ripetere: non è che noi
non siamo d'accordo su questo intervento, però non so se è il caso
di prevedere qua e aggiungere un esperto, visto già il concetto, un
po' di economia, con cui abbiamo mandato avanti e fatto questa
proposta perché ne abbiamo uno solo per tutta l'enologia della
Valle, uno solo per la viticoltura di tutta la Valle.
Savioz (P.C.I.)
- Scusi, Assessore, Le faccio una
proposta conciliativa in attesa che poi questo problema ritorni
all'ordine del giorno e che lo vediamo ancora.
Allora chiederei che l'esperto in frutticoltura sia anche
esperto in apicoltura.
Maquignaz (D.P.)
- I corsi di specializzazione sono
diversi.
Savioz (P.C.I.)
- D'accordo, però se è un esperto in
frutticoltura deve pur conoscere anche l'importanza dell'apicoltura
proprio nel campo della frutticoltura.
Badi che hanno un certo legame tra i due, non è che non ci sia
il legame e, d'altra parte può anche essere un individuo che possa
essere preparato in questi due campi, perché non è poi che
l'esperto prepari l'esperto di apicoltura, ci vogliano poi degli
studi particolari di anni e anni, ci vuole l'individuo che abbia un
po' di hobby verso questa materia, perché andarsi a far pungere
dalle api non è di tutti. Questo me ne rendo perfettamente conto.
Prima cosa.
Secondo luogo: io conosco della gente che ha questa passione e,
son sicuro che se si dà questa possibilità si perfezionerebbero
anche in un altro campo, pur di poter fare questo.
Ora credo che non sia difficile trovare l'individuo che sia
veramente quotata e portato per entrambi i campi, con questo si
dimostrerebbe e si darebbe un aiuto a questi apicoltori che
veramente lo attendono, lo aspettano, perché sennò ripeto, non so
come andremo a finire.
Io penso di essere conciliante, credo di non chiedere la luna,
credo di chiedere qualcosa che possa essere fatto.
Montesano (P.S.D.I.)
- Altri interventi? Allora prima la
parola al Consigliere Tubère, dopo l'Assessore Maquignaz.
Borrel-Tubère
(D.C.)
- Io vorrei sapere quali sono
i compiti della diplomata e specializzata in economia domestica e
rurale? Una per tutta la Valle?
Io non son se si deve spostare da Pont-St-Martin a Courmayeur,
la giornata è passata, e vorrei sapere che compiti avrà questa
esperta in economia rurale.
Montesano (P.S.D.I.)
- Nessun altro intervento? La parola
all'Assessore Maquignaz.
Maquignaz (D.P.)
- Ma io penso che la proposta del
Consigliere Savioz, si possa accettare come raccomandazione, a meno
che io non so se lui intendeva aggiungere qua un esperto nel
settore ortofrutticolo e apistico, non so se intendeva questo.
Lo potremo anche aggiungere, però ripeto, il corso di
ortofrutticoltura, mi pare che non sia delle possibilità di avere
delle nozioni sull'apicoltura.
Quindi dovremo per forza fare i corsi suppletivi in modo da
perfezionarsi anche in questo settore.
Quindi io ritengo che si potrebbe anche accettare e aggiungere
"
esperto nel settore ortofrutticolo e apistico
".
D'accordo.
Alla Signora Tubère vorrei solo dire questo: che noi riteniamo
però che si debba cominciare a fare qualcosa anche in questo
settore.
Lo abbiamo visto, per esempio, quello che è la scuola di Monza.
Lo abbiamo visto a Châteauneuf, in Svizzera, quelle donne che vanno
in giro, che insegnano anche nei lavori di casa, nei lavori
domestici proprio e, diciamo, anche negli allevamenti delle
galline, dei pollami, negli allevamenti dei conigli, ma
soprattutto, direi proprio, in quella istruzione domestica.
Lo so che con una si può risolvere mica, però cominciamo a fare
qualcosa in quel settore, avendo una persona che è disponibile
tutto l'anno per seguire le famiglie, può dare naturalmente già un
primo apporto.
Perché è chiaro che se noi riteniamo che una non basta, ne
potremo mettere due, tre, ma inizialmente cominciamo a fare
qualcosa.
Il compito c'è e del lavoro ce n'è.
Quindi per concludere, io accetterei la proposta del Consigliere
Savioz, aggiungendo naturalmente all'art. 6 con la proposta di
emendamento:
"esperto nel settore ortofrutticolo e
apistico".
Montesano (P.S.D.I.)
- Allora esauriti gli interventi
sull'art. 6, questo viene messo ai voti con gli emendamenti
annunciati dall'Assessore all'Agricoltura, sui quali appunto è
venuta la discussione.
Se c'è ancora qualcuno che vuole spiegazioni sugli emendamenti,
lo dica perché poi va ai voti l'art. 6.
Chabod (D.C.)
- Io ci tengo ad insistere, per me mi
sembra un po' una cosa buttata nelle nuvole, avremo cinque zone, ci
sarà un ufficio, ci sarà una persona lì che riceverà le
telefonate.
Questa persona dovrà ritelefonare ad Aosta, perché da dove parte
tutto, partirà tutta da Aosta.
Se ci fosse uno che rimane in zona, allora sì, sarei
perfettamente d'accordo, perché questo vivrebbe con gli
agricoltori, vivrebbe in quella zona perché tutti me lo insegnano e
poi specialmente Maquignaz e tutti quello che sono qui dentro,
sanno che vivendo, parlando con gli agricoltori ...
Quand'è che si parla! Si parla nelle ore in cui la gente non
lavora perché quando la gente lavora, non è facile discutere con
loro, perché hanno da lavorare.
In modo particolare la sera, nel pomeriggio tardi si può parlare
e discutere con gli agricoltori. Invece così per me è una cosa un
po' ... è uno spreco.
Se noi organizzassimo tutto, cioè da partir tutto da Aosta, come
si dice nell'ultimo capoverso che dice:
"su proposta
dell'Assessorato sarà un tecnico quello che dirige tutto, cioè il
Coordinatore".
Per me dovrebbe partire tutto dal Coordinatore ecco, allora
sarebbe una cosa molto più seria.
Sì, ma parte, però con tutte queste zone che abbiamo, io da
Rhêmes, da Pila, da Valsavaranche telefonerò a questo impiegato che
sarà a Villeneuve, questo in ufficio non ci sarà - sì, ci deve
essere, lo sappiamo che ci deve essere - allora cosa capiterà? Che
questa riceverà la telefonata, poi dovrà telefonare giù per sapere
se viene o se non viene e si dovrà avere una risposta all'indomani,
per me son tutte cose sprecate.
O uno rimane sul posto, vive sul posto, allora, sì, sono
d'accordo; invece così per me è un po' tutto un imbroglio, insomma
dà un po' un senso elettoralistico a tutta questa cosa, potrebbe
anche andare ... No, no, no è, insomma Maquignaz, non
arrabbiarti.
Montesano (P.S.D.I.)
- Faccia delle proposte.
Chabod (D.C.)
- Non sono proposte, per me non è che sia
contrario, perché se il Consigliere accetta.
Io sono contrario a questi uffici di zona fatti così, se fossero
fatti diversamente... cioè io vorrei un po' mettere come il medico
condotto che vive nella zona.
Questi esperti devono vivere in zona perché devono vivere con
questa gente.
Montesano (P.S.D.I.)
- Allora va ai voti ...
Tonino (P.C.I.)
- Io consiglierei al Consigliere Chabod
di essere un po' più presente nella Commissione dell'Agricoltura,
perché questi problemi li abbiamo dibattuti in Commissione
Agricoltura e, combinazione, noi vediamo sempre che i soliti
presenti alla Commissione Agricoltura sono sempre: Crétier,
Maquignaz, Dayné, Tonino, insomma, e quindi qui bisogna poi
discutere poi dopo in Consiglio è meglio partecipare prima alle
riunioni di Commissione dove si possono dibattere e limare un 
po' le questioni e non protestare in questo modo.
Montesano (P.S.D.I.)
- Io esorto i Signori Consiglieri a
tener presente che dobbiamo esaurire l'ordine del giorno. La parola
al Consigliere Chabod.
Chabod (D.C.)
- Due secondi, caro Tonino, in quella
riunione ero presente, e queste cose le ho fatte presenti.
Tonino (P.C.I.)
- Io mi illudo, sa mi illudo non è che
possa. Qui si fanno i "botta e risposta", invece gli interventi
dovrebbero essere organici.
Chabod (D.C.)
- Ma Tonino lo sa benissimo che ero
presente e che queste cose le ho dette in Commissione, dunque.
Montesano (P.S.D.I.)
- Allora va ai voti l'art. 6 così
come è stato emendato. I Consiglieri sono d'accordo? O c'è bisogno
di votare? Chi è favorevole alzi la mano.
Contrari? Astenuti? Astenuto il Consigliere Chabod. Il Consiglio
approva.
Articolo 7: anche questo articolo ha degli emendamenti.
Allora li annuncia l'Assessore all'Agricoltura.
Maquignaz (D.P.)
- In conseguenza alla modificazione
dell'art. 6 evidentemente c'è una modifica anche in questo
articolo.
Quindi al primo comma, dopo i due punti, inserire la
precisazione: "
Carriera esecutiva, di cui due esperti del
settore lattiero-caseario, un esperto nel settore ortofrutticolo e
viticolo in questo caso, perché l'abbiamo accennato prima, e
apistico, un esperto nel settore enologico, un esperto nel settore
viticolo
".
Vi si chiederà perché qui parliamo solo più di due esperti nel
settore lattiero-caseario, mentre prima erano previsti quattro,
siccome due li abbiamo già in pianta organica, sono già di ruolo. È
quindi evidente che i posti, qui, parliamo invece dei posti nuovi,
sono previsti semplicemente due, perché due sono già di ruolo.
Montesano (P.S.D.I.)
- Interventi? Allora va ai voti
l'art. 7 con quelle precisazioni.
Maquignaz (D.P.)
- Con l'aggiunta un esperto nel settore
ortofrutticolo e apistico.
Ripetere l'emendamento aggiuntivo del Consigliere Savioz.
Montesano (P.S.D.I.)
- Ora va ai voti con questo
emendamento.
Chi approva alzi la mano. Contrari. Astenuti. Il Consiglio
approva.
Art. 8: Il Consiglio approva.
Art. 9: Il Consiglio approva.
Art. 10: Il Consiglio approva.
Art. 11: Il Consiglio approva.
La tabella A ha delle modifiche, degli emendamenti che vi
verranno annunciati dall'Assessore all'Agricoltura.
Vero, Lei li ha Assessore?
Maquignaz (D.P.)
- Qui, pianta organica dei posti di
ruolo bisogna solo aggiungere la parola "
nuovi
", quindi dopo
"
pianta organica
": "
dei nuovi posti di ruolo
",
rettificare la tabella della qualifica del personale con l'aggiunta
dopo: Tecnici Diplomati, precisare: Periti Agrari; dopo Coadiutori,
sempre nella tabella, aggiungere come da art. 7, perché all'art. 7,
è precisato e sono quindi gli esperti in settore lattiero-caseario,
ortofrutticolo, viticolo, quindi si tratta solo di fare un richiamo
all'art. 7.
Montesano (P.S.D.I.)
- Allora il Consiglio approva con
questi emendamenti.
Tabella B: anche qui ci sono delle modifiche, ma soltanto
"
pianta organica dei nuovi posti
".
Il Consiglio approva con le modifiche.
Tabella di concetto: dopo tecnici diplomati aggiungere Periti
Agrari.
Tabella carriera esecutiva, aggiungere dopo Coadiutori come da
art. 7, cioè ripetere la stessa.
Il Consiglio approva.
Allora si passa alla votazione a scrutinio segreto.
Risultato della votazione:
Presenti: 27 - Votanti: 27 - Favorevoli: 21 - Contrari: 6. Il
Consiglio approva.
Si passa all'esame dell'oggetto n. 26, no n. 25.
