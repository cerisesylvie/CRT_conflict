Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1961 del 7 marzo 1991 - Resoconto
OGGETTO N. 1961/IX - Approvazione di perizia suppletiva e di
nuovi prezzi per i lavori di ristrutturazione in centro genetico
dell'impianto ex Cooperativa Stalla Sociale di Gressan.
Presidente
- Do lettura del testo della delibera:
IL CONSIGLIO
- richiamata la deliberazione della Giunta regionale n. 6069 in
data 30 giugno 1989;
- visto il parere della III Commissione consiliare
permanente;
delibera
1) di approvare la perizia suppletiva redatta dal Direttore dei
lavori in data 4 dicembre 1990, relativa all'esecuzione di nuovi e
maggiori lavori occorrenti per il completamento dei lavori di
ristrutturazione, in centro genetico dell'edificio ex cooperativa
Stalla Sociale di Gressan per un importo di spesa previsto in lire
436.420.000= al netto del ribasso d'asta;
2) di affidare l'esecuzione dei lavori di cui sopra all'Impresa
Jacquin Luigino di Issogne (AO), alle condizioni e prezzi già
praticati per l'esecuzione dei lavori principali per un importo di
spesa di lire 436.420.000= al netto del ribasso d'asta del 20per
cento;
3) di approvare la suddetta spesa di lire 519.339.800= (I.V.A.
compresa) e di rinviare a successivo provvedimento deliberativo
della Giunta regionale, l'impegno della stessa;
4) di stabilire per l'esecuzione dei lavori di cui sopra, un
aumento di tempo utile di 200 giorni consecutivi;
5) di stabilire che le modalità di liquidazione sono le stesse
dell'appalto principale;
6) di approvare i sottoelencati nuovi prezzi unitari, in base ai
quali, sotto deduzione del pattuito ribasso d'asta del 20 per
cento, saranno pagate le opere non previste nell'elenco prezzi dei
lavori di cui all'oggetto.
Presidente
- Ha chiesto di parlare l'Assessore
all'Agricoltura, Foreste ed Ambiente Naturale Lanièce, ne ha
facoltà.
Laniece (DC)
- La proposta di perizia suppletiva al
Consiglio consiste, come lavori, in opere di sistemazione della
cabina elettrica con generatore, per evitare eventuale annullamento
dei dati programmati per mancanza di energia, diversa ubicazione
dell'accesso con relativi cancello e recinzione indispensabile, a
seguito della modifica della strada di collegamento fra Gressan e
Jovençan, modifica all'impianto di autoalimentazione nella stalla
tori per razionalizzare la distribuzione del mangime e all'impianto
di ventilazione, sempre per evitare scompensi in caso di sobbalzi
di temperatura e costruzione di recenti esterni.
Questi sono i lavori principali dovuti alla perizia, per poter
ultimare finalmente questo centro genetico.
Presidente
- Pongo in votazione la delibera in
oggetto:
Esito della votazione
Presenti, votanti e favorevoli: 28
Il Consiglio approva all'unanimità
***
