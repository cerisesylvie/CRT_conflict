Classificazione
ZONA FRANCA


Resoconto integrale del dibattito dell'aula
Oggetto del Consiglio n. 1655 del 16 novembre 2000 - Resoconto
OGGETTO N. 1655/XI Disegno di legge: "Norme di indirizzo
programmatico per la razionalizzazione della rete distributiva dei
carburanti per autotrazione. Abrogazione della legge regionale 29
novembre 1996, n. 41".
TITOLO I PRINCIPI GENERALI
Articolo 1 (Finalità)
1. La presente legge detta le norme di indirizzo programmatico
relative alla rete distributiva dei carburanti nell'esercizio delle
funzioni amministrative trasferite alla Regione Valle d'Aosta
dall'articolo 28, comma 1, lettera a), del decreto del Presidente
della Repubblica 22 febbraio 1982, n. 182 (Norme di attuazione
dello statuto speciale della regione Valle d'Aosta per l'estensione
alla regione delle disposizioni del D.P.R. 24 luglio 1977, n. 616,
e della normativa relativa agli enti soppressi con l'art. 1-bis del
D.L. 18 agosto 1978, n. 481, convertito nella L. 21 ottobre 1978,
n. 641) in materia di impianti, in attuazione del decreto
legislativo 11 febbraio 1998, n. 32 (Razionalizzazione del sistema
di distribuzione dei carburanti, a norma dell'articolo 4, comma 4,
lettera c), della L. 15 marzo 1997, n. 59), da ultimo modificato
dal decreto legge 29 ottobre 1999, n. 383, convertito in legge 28
dicembre 1999, n. 496.
Articolo 2 (Disposizioni generali)
1. L'installazione e l'esercizio di impianti di distribuzione
dei carburanti sono attività liberamente esercitate sulla base
dell'autorizzazione di cui all'articolo 10, rilasciata nel rispetto
delle norme di indirizzo programmatico, di cui al titolo II, per la
razionalizzazione della rete degli impianti stradali di carburante
per autotrazione, che hanno il fine di favorire la presenza di un
livello minimo di servizio e la salvaguardia dei centri storici e
delle aree aventi valore storico, archeologico, artistico ed
ambientale.
Articolo 3 (Definizioni)
1. Per rete si intende il complesso degli impianti ad uso
pubblico installati per l'erogazione di benzine, gasolio, gas di
petrolio liquefatti (GPL) e metano.
2. Per impianto di distribuzione carburanti per autotrazione si
intende il complesso commerciale unitario con le relative
attrezzature ed accessori, costituito da uno o più apparecchi di
erogazione del carburante.
3. Per erogatore si intende l'insieme delle attrezzature che
realizzano il trasferimento del carburante dal serbatoio
dell'impianto al serbatoio del veicolo rifornito, misurando
contemporaneamente le quantità trasferite.
4. Per consistenza dell'impianto si intende l'insieme dei
servizi di erogazione di carburante costituiti da erogatori dello
specifico carburante e da apparecchiature di self-service
pre-pagamento per l'erogazione dello specifico carburante.
5. Per colonnina si intende l'apparecchiatura contenente uno o
più erogatori.
6. Per self-service pre-pagamento si intende il complesso di
apparecchiature per l'erogazione automatica di carburante senza
l'intervento e l'assistenza di apposito personale in cui il
relativo pagamento avviene mediante sistemi automatici a moneta, a
lettura ottica o informatizzati, prima dell'erogazione.
7. Per self-service post-pagamento si intende il complesso di
apparecchiature per l'erogazione automatica di carburante usate
direttamente dall'utente in cui l'erogazione precede il relativo
pagamento ad apposito incaricato.
8. Gli impianti che costituiscono la rete sono convenzionalmente
classificati nel seguente modo:
a) stazione di servizio: impianto costituito da uno o più
apparecchi a semplice o multipla erogazione automatica di
carburante con relativi serbatoi, comprendente locali per il
lavaggio, ingrassaggio ed altri servizi per l'autoveicolo, nonché
dotato di servizi igienici ed eventualmente di altri servizi
accessori;
b) stazione di rifornimento: impianto costituito da uno o più
apparecchi a semplice o multipla erogazione automatica di
carburante con relativi serbatoi che dispone, oltre che di servizi
igienici, anche di attrezzature per servizi accessori vari esclusi
i locali per lavaggio, ingrassaggio ed altri servizi per
l'autoveicolo;
c) chiosco: impianto costituito da uno o più apparecchi a
semplice o multipla erogazione automatica di carburante con
relativi serbatoi e da un locale adibito esclusivamente al ricovero
del personale addetto eventualmente all'esposizione di lubrificanti
o altri prodotti ed accessori per autoveicoli, nonché da un
eventuale locale adibito a servizi igienici;
d) punto isolato: impianto costituito da uno o più apparecchi a
semplice o multipla erogazione automatica di carburante con
relativi serbatoi ed eventuale pensilina, senza alcuna struttura
sussidiaria.
TITOLO II NORME DI INDIRIZZO PROGRAMMATICO
CAPO I RAZIONALIZZAZIONE E RISTRUTTURAZIONE DELLA RETE
Articolo 4 (Definizioni di servizio e di centri e nuclei
abitati)
1. Al fine della valutazione di carenza di servizio, per
servizio si intende la presenza di erogatori dello specifico
carburante ovvero la presenza di apparecchiature self-service
pre-pagamento per l'erogazione dello specifico carburante.
2. Per Centri e Nuclei abitati si intendono quelli definiti
dall'ISTAT in sede di Censimento generale della popolazione.
Articolo 5 (Definizione di carenza di servizio)
1. Un centro o nucleo abitato è definito carente di servizio
quando la distanza dello stesso rispetto al più vicino impianto
dotato dello specifico carburante risulta superiore ad una fissata
soglia chilometrica.
2. La soglia chilometrica è pari a:
a) otto chilometri per i servizi di erogazione di benzina verde,
benzina super, gasolio, miscela, GPL e metano;
b) quindici chilometri per i servizi di erogazione di benzina
verde, benzina super e gasolio effettuati con apparecchiature
self-service pre-pagamento.
3. Nel caso di centro o nucleo abitato il punto cui si fa
riferimento per la misura della distanza è il baricentro dell'area
come perimetrata dall'ISTAT. Nell'applicazione della soglia
distanziometrica è ammessa una tolleranza di cinquecento metri.
Articolo 6 (Servizio minimo)
1. Un impianto assicura il livello minimo di servizio quando la
sua cessazione comporterebbe l'insorgere di carenza di
servizio.
Articolo 7 (Self-service)
1. Nei Comuni privi di impianti di distribuzione carburanti è
possibile autorizzare, ai sensi dell'articolo 9, comma 1,
l'installazione di un punto vendita funzionante esclusivamente con
apparecchiature self-service pre-pagamento senza la presenza del
gestore, a condizione che il più vicino punto di rifornimento si
collochi ad una distanza superiore a dieci chilometri.
Articolo 8 (Criteri vincolanti per il mantenimento dei servizi
minimi)
1. Fermo restando quanto stabilito dall'articolo 3, comma 4, del
d.lgs. 32/1998, qualora la chiusura di un impianto determini
l'insorgere di carenza di servizio, il Comune, fatto salvo il
rispetto delle condizioni di sicurezza, può autorizzare la
prosecuzione dell'attività dell'impianto in deroga ai divieti di
legge e, comunque, fino a quando non sia installato un nuovo
impianto conforme alla normativa vigente che sia, sotto il profilo
della carenza di servizio, quantomeno equivalente all'altro.
2. Se il cambio di destinazione d'uso degli erogatori comporta
la cessazione dell'erogazione di uno dei prodotti previsti nella
consistenza dell'impianto, la modifica è ammessa solo se non causa
una carenza di servizio. Il reinserimento del prodotto nella
consistenza dell'impianto costituisce potenziamento
dell'impianto.
CAPO II COMPETENZE DEI COMUNI
Articolo 9 (Interventi soggetti ad autorizzazione)
1. L'autorizzazione è rilasciata dal Comune. Sono soggetti ad
autorizzazione:
a) la realizzazione di un nuovo impianto, anche a seguito di
trasferimento;
b) il potenziamento.
Articolo 10 (Autorizzazione)
1. La domanda di autorizzazione è presentata al Comune. I Comuni
rilasciano le nuove autorizzazioni nel rispetto degli indirizzi
programmatici della Regione.
2. L'autorizzazione è subordinata alla verifica della conformità
alle disposizioni del piano regolatore, alle prescrizioni fiscali e
a quelle concernenti la sicurezza sanitaria, ambientale e stradale,
alle disposizioni per la prevenzione incendi e a quelle dei beni
storici e artistici, nonché alle norme di cui al presente
titolo.
3. Il provvedimento di autorizzazione deve contenere:
a) l'indicazione dei prodotti, il numero e tipo degli erogatori
e la capacità dei singoli serbatoi;
b) l'obbligo di effettuare il collaudo prima dell'apertura
dell'impianto oppure l'autorizzazione all'esercizio provvisorio, ai
sensi dell'articolo 23 del regio decreto-legge 2 novembre 1933, n.
1741 (Disciplina dell'importazione, della lavorazione, del deposito
e della distribuzione degli oli minerali e dei carburanti),
convertito nella legge 8 febbraio 1934, n. 367 (Conversione in
legge del R.D.L. 2 novembre 1933, n. 1741, concernente la
disciplina dell'importazione, lavorazione, deposito e distribuzione
degli olii minerali e dei carburanti) e relativo regolamento di
attuazione approvato con regio decreto 20 luglio 1934, n. 1303
(Approvazione del regolamento per l'esecuzione del R. decreto-legge
2 novembre 1933, n. 1741, che disciplina l'importazione, la
lavorazione, il deposito e la distribuzione degli oli minerali e
dei loro residui);
c) il termine, non superiore a sei mesi, prorogabili per
comprovata necessità, entro cui deve essere aperto l'impianto o
utilizzate le parti potenziate;
d) l'obbligo, per il titolare dell'autorizzazione, di provvedere
alle misure di sicurezza disposte dalle autorità competenti.
4. Insieme all'autorizzazione il Comune rilascia le concessioni
edilizie necessarie.
5. Trascorsi novanta giorni dal ricevimento degli atti, la
domanda si considera accolta se non è comunicato al richiedente il
diniego. Il Comune, sussistendo ragioni di pubblico interesse, può
annullare l'assenso illegittimamente formatosi, salvo che
l'interessato provveda a sanare i vizi entro il termine fissato dal
Comune stesso.
6. Le concessioni di cui alla legge regionale 29 novembre 1996,
n. 41 (Esercizio delle funzioni amministrative in materia di
impianti di distribuzione automatica di carburanti per
autotrazione) e successive modificazioni ed integrazioni sono
convertite di diritto in autorizzazioni.
Articolo 11 (Potenziamento e trasferimento)
1. Per potenziamento di un impianto si intende l'aumento dei
tipi di carburante erogabili e/o l'aggiunta di apparecchiature
self-service pre-pagamento.
2. Per trasferimento di un impianto si intende il suo
spostamento in luogo diverso da quello per cui è stata rilasciata
l'autorizzazione.
Articolo 12 (Modifiche soggette a comunicazione)
1. Sono modifiche soggette a comunicazione al Comune:
a) l'aumento del numero di colonnine per l'erogazione di
prodotti già autorizzati;
b) il cambio di destinazione d'uso dei serbatoi e/o degli
erogatori di prodotti già autorizzati;
c) la sostituzione di serbatoi con altri di maggiore dimensione
e l'installazione di nuovi serbatoi;
d) la sostituzione di colonnine ad un solo erogatore con altre
ad erogazione multipla;
e) la sostituzione di miscelatori manuali con altri elettrici od
elettronici;
f) l'installazione di dispositivi self-service
post-pagamento.
2. Le modificazioni di cui al comma 1, lettere b), d), e) ed f)
non sono soggette a collaudo ai sensi dell'articolo 17, ma la loro
consistenza deve essere comunicata al Comune che provvede ad
inserirle nell'autorizzazione, e alla struttura regionale
competente in materia di rete distributiva di carburanti per
autotrazione.
Articolo 13 (Requisiti e caratteristiche delle aree sulle quali
possono essere installati impianti nuovi ed indicazioni di qualità
urbana)
1. I criteri seguenti, relativi all'individuazione delle aree
sulle quali possono essere installati impianti nuovi, operano sino
a quando il Comune non disponga diversamente:
a) le dimensioni minime delle superfici asservite all'impianto
sono fissate:
1) a seicento metri quadrati per le stazioni di servizio;
2) a cinquecento metri quadrati per le stazioni di
rifornimento;
3) a quattrocento metri quadrati per i chioschi;
b) la distanza minima rispetto agli impianti esistenti deve
essere almeno pari a duecento metri; la distanza si intende
misurata lungo il minimo percorso stradale, considerando i punti,
uno per ciascun impianto, di intersezione tra l'accesso carrabile
all'impianto e la sede stradale;
c) qualora lo strumento urbanistico vigente non disciplini
esplicitamente la materia, per le strade di tipo E (strade urbane
di quartiere) e F (strade locali) si applicano le norme di cui
all'articolo 28, comma 3, del decreto del Presidente della
Repubblica 16 dicembre 1992, n. 495 (Regolamento di esecuzione e di
attuazione del nuovo codice della strada);
d) nelle aree comprese nelle fasce di rispetto è ammessa, come
sola destinazione d'uso compatibile, la realizzazione di verde
pubblico; è tuttavia ammessa la destinazione d'uso a parcheggio
pubblico, comunque in misura non superiore al quaranta per cento
dell'area, purché i parcheggi non ostino con le esigenze di
sicurezza e fluidità della circolazione veicolare e pedonale.
2. Per quanto attiene a dimensioni e tipologie di manufatti
edilizi da realizzare sull'area di pertinenza dell'impianto, si
rinvia a quanto disposto dagli strumenti urbanistici comunali.
3. Al fine della riqualificazione del tessuto urbano, il Comune
definisce i criteri di qualità urbana inerenti la realizzazione di
nuovi impianti. Tali criteri riguardano soprattutto interventi di
contenimento dell'impatto ambientale, acustico e di arredo
urbano.
Articolo 14 (Criteri per l'assegnazione di aree pubbliche)
1. I Comuni quando intendono riservare aree pubbliche da
destinare all'insediamento di impianti, disciplinano le modalità e
i criteri per l'assegnazione, previa pubblicazione di bandi di gara
che garantiscano la partecipazione di tutti gli interessati a
condizioni eque e non discriminatorie.
2. In sede di definizione dei criteri, la priorità è attribuita
agli interventi di rilocalizzazione di impianti che si
trasferiscono dalle zone A, come definite dal decreto
interministeriale 2 aprile 1968, n. 1444, o aree a queste
assimilabili, da aree aventi valore storico, archeologico,
artistico o ambientale, e da aree inscritte nei cerchi con raggio
di trecento metri incentrati su emergenze aventi valore storico,
artistico o ambientale.
Articolo 15 (Impianti di GPL)
1. Al fine di favorire un aumento ed una distribuzione omogenea
sul territorio, gli impianti di solo GPL o quelli misti devono
collocarsi ad una distanza non inferiore a otto chilometri,
riferita al percorso stradale minimo tra gli accessi dei due
impianti. La distanza è ridotta a quattro chilometri qualora si
tratti di localizzazioni situate nel Comune di Aosta o situate nel
raggio di dodici chilometri dallo stesso.
2. Le suddette localizzazioni devono avvenire nel rispetto delle
distanze di sicurezza di cui al decreto del Presidente della
Repubblica 12 gennaio 1971, n. 208 (Norme di sicurezza per gli
impianti di distribuzione stradale di gas di petrolio liquefatto
per autotrazione), da ultimo modificato dal decreto del Presidente
della Repubblica 17 novembre 1986, n. 1024.
Articolo 16 (Impianti di metano)
1. Ferme restando le condizioni di sicurezza stabilite dalla
normativa vigente, possono essere rilasciate autorizzazioni per
l'esercizio di impianti di gas metano a condizione che detti
impianti vengano installati ad una distanza non inferiore a otto
chilometri dal più vicino punto di vendita erogante metano. La
distanza è ridotta a quattro chilometri qualora i suddetti impianti
siano localizzati nel Comune di Aosta o situati nel raggio di
dodici chilometri dallo stesso.
TITOLO III FUNZIONI REGIONALI
CAPO I COLLAUDO E VERIFICHE
Articolo 17 (Collaudo)
1. L'installazione, il trasferimento, il potenziamento di un
impianto e le modifiche di cui all'articolo 12, comma 1, lettere a)
e c) devono essere sottoposti a collaudo da parte della Commissione
di collaudo di cui all'articolo 18.
2. La verifica dell'idoneità tecnica degli impianti ai fini
della sicurezza sanitaria ed ambientale è effettuata al momento del
collaudo su istanza dell'interessato, non oltre quindici anni dalla
precedente verifica.
3. Copia del verbale di collaudo, nel quale devono essere
indicati gli estremi dell'autorizzazione, è trasmessa al titolare
della stessa e a tutti gli enti e gli uffici che hanno espresso il
loro parere in merito.
4. Il Comune, su istanza dell'interessato, previa presentazione
di una perizia giurata rilasciata da tecnico abilitato comprovante
il rispetto delle norme di sicurezza nonché la corretta esecuzione
dei lavori in conformità al progetto approvato, può rilasciare
l'autorizzazione all'esercizio provvisorio, con l'avvertenza che
nei novanta giorni successivi alla comunicazione di fine lavori
deve essere comunque fatto il collaudo. Non possono essere
autorizzati all'esercizio provvisorio gli impianti di GPL e di
metano.
Articolo 18 (Commissione regionale di collaudo)
1. La Commissione regionale di collaudo è così composta:
a) dal dirigente della struttura regionale competente in materia
di rete distributiva di carburanti per autotrazione, o suo
delegato, in qualità di Presidente;
b) dal Comandante dei Vigili del Fuoco o suo delegato;
c) dall'Ingegnere capo dell'Ufficio tecnico di finanza (UTF) o
suo delegato;
d) da un dirigente dell'Agenzia regionale protezione ambiente
(ARPA) o suo delegato;
e) da un rappresentante dell'Azienda sanitaria locale.
2. La Commissione è integrata:
a) dall'Ingegnere Superiore dell'Ente nazionale per le strade o
suo delegato, se l'impianto è ubicato su strada statale;
b) dal dirigente della struttura regionale competente in materia
di viabilità o suo delegato, se l'impianto è ubicato su strada
regionale, dal responsabile dell'ufficio tecnico comunale o suo
delegato se l'impianto è ubicato su strada comunale.
3. Le funzioni di segretario della Commissione sono svolte da un
funzionario della struttura regionale competente in materia di rete
distributiva di carburanti per autotrazione.
4. La Commissione delibera a maggioranza dei suoi componenti e,
in caso di parità, prevale il voto del presidente. Nella
Commissione devono, comunque, risultare sempre presenti il
Comandante dei Vigili del Fuoco o suo delegato e l'Ingegnere capo
dell'UTF o suo delegato.
5. La Commissione provvede ad effettuare il collaudo entro
novanta giorni dalla data della domanda inoltrata dal titolare
dell'autorizzazione.
6. Se il collaudo dà esito negativo, la Commissione stabilisce
un termine, non superiore a tre mesi, entro il quale il richiedente
deve ottemperare alle prescrizioni verbalizzate e presentare una
nuova istanza di collaudo. Trascorso tale termine, la Commissione
effettua un nuovo collaudo, al cui esito positivo è subordinata la
continuazione dell'esercizio dell'attività.
7. Le spese di collaudo, comprensive dei compensi e delle
indennità spettanti ai componenti della Commissione regionale, sono
a carico del richiedente.
8. Ai componenti della Commissione di collaudo non dipendenti
dell'Amministrazione regionale spetta, per ciascuna giornata di
attività, un gettone di presenza di lire duecentomila giornaliere
oltre al rimborso delle spese di trasferta.
Articolo 19 (Verifiche)
1. Le verifiche sull'idoneità tecnica sono effettuate al momento
del collaudo e non oltre quindici anni dalla precedente
verifica.
2. Gli impianti in esercizio alla data di entrata in vigore
della presente legge sono sottoposti a verifica da parte della
Commissione di collaudo di cui all'articolo 18, entro un anno
dall'entrata in vigore della presente legge. L'esito di tali
verifiche è trasmesso al Ministero dell'Industria del Commercio e
dell'Artigianato.
3. La Commissione verifica lo stato degli impianti circa la loro
incompatibilità sotto il profilo della prevenzione degli incendi,
ambientale e sanitaria, comunque non oltre quindici anni dalla
precedente verifica.
4. L'esito della verifica di cui al comma 3 è trasmesso al
Comune, che lo comunica all'interessato, e all'UTF. Nella
comunicazione dell'esito della verifica, il Comune deve evidenziare
le anomalie riscontrate e indicare un termine, non superiore a
diciotto mesi per il Comune di Aosta e non superiore a ventiquattro
mesi per gli altri comuni, per adeguarsi alla normativa vigente. Il
Comune, nel provvedimento che ordina la chiusura dell'impianto,
deve prevedere il ripristino delle aree.
5. Il titolare non a norma, entro trenta giorni dalla
comunicazione comunale, deve presentare un programma di adeguamento
alla normativa vigente oppure di smantellamento dell'impianto, che
deve essere eseguito entro il termine fissato dal Comune.
CAPO II IMPIANTI AUTOSTRADALI
Articolo 20 (Nuovi impianti autostradali)
1. Le domande per il rilascio di concessioni per l'installazione
di nuovi impianti autostradali di carburante, nonché quelle per il
rilascio di autorizzazioni al potenziamento di impianti
autostradali già esistenti, devono essere presentate alla struttura
regionale competente in materia di rete distributiva di carburanti
per autotrazione, corredate:
a) del parere di assenso da parte dell'Ente nazionale per le
strade, e, in caso di viabilità data in concessione, della società
concessionaria;
b) del parere dei Vigili del Fuoco in merito alla sicurezza;
c) del parere dell'UTF in merito agli aspetti
tecnico-fiscali;
d) del parere dell'Azienda sanitaria locale in merito alla
sicurezza sanitaria;
e) del parere dell'ARPA in merito alla sicurezza ambientale.
2. Alle domande devono essere allegati i seguenti documenti:
a) documentazione tecnica dalla quale risulti la disposizione
planimetrica dell'impianto;
b) relazione tecnica dell'impianto;
c) documentazione volta a dimostrare il possesso, da parte del
richiedente, dei requisiti soggettivi, nonché della capacità
tecnico-organizzativa ed economica di cui agli articoli 5, 6 e 7
del decreto del Presidente della Repubblica 27 ottobre 1971, n.
1269 (Norme per l'esecuzione dell'articolo 16 del decreto-legge 26
ottobre 1970, numero 745, convertito in legge, con modificazioni,
con la legge 18 dicembre 1970, n. 1034, riguardante la disciplina
dei distributori automatici di carburante per autotrazione);
d) dichiarazione di compatibilità urbanistica rilasciata dal
comune competente qualora sia richiesta l'installazione dei
prodotti GPL e metano.
3. Entro novanta giorni dalla presentazione della domanda,
completa della documentazione e dei pareri di cui al comma 1,
l'Assessore competente rilascia la concessione e ne invia copia al
richiedente ed agli Enti interessati al procedimento.
4. La concessione ha durata diciottennale.
Articolo 21 (Modifiche, potenziamenti e trasferimenti)
1. Non sono soggette ad autorizzazione ma devono essere
preventivamente comunicate alla struttura regionale competente in
materia di rete distributiva di carburanti per autotrazione le
modificazioni di cui all'articolo 12.
2. Sono soggetti ad autorizzazione il potenziamento ed il
trasferimento di cui all'articolo 11.
3. Le operazioni soggette a collaudo sono quelle definite
all'articolo 17.
Articolo 22 (Trasferimento della titolarità della
concessione)
1. La domanda per il trasferimento della titolarità della
concessione degli impianti autostradali deve essere presentata alla
struttura regionale competente in materia di rete distributiva di
carburanti per autotrazione e deve essere corredata dalla seguente
documentazione:
a) dichiarazione di assenso da parte della società titolare
della concessione autostradale;
b) documentazione dalla quale risulti la titolarità
dell'impianto da parte del cessionario;
c) parere dell'UTF.
2. La concessione può essere trasferita a terzi solo unitamente
alla proprietà dell'impianto.
3. Entro novanta giorni dalla presentazione della citata
documentazione l'Assessore competente provvede al rilascio della
concessione e ne invia copia al cessionario, al cedente e agli Enti
interessati al procedimento.
Articolo 23 (Rinnovo concessione)
1. La domanda di rinnovo della concessione di un impianto
autostradale di distribuzione carburanti deve essere presentata
alla struttura regionale competente in materia di rete distributiva
di carburanti per autotrazione almeno sei mesi prima della scadenza
diciottennale.
2. La domanda deve essere corredata della documentazione e dei
pareri di cui all'articolo 20, comma 1.
3. Il rinnovo della concessione è subordinato all'accertamento
dell'idoneità tecnica delle attrezzature dell'impianto. Tale
idoneità deve risultare dal verbale di collaudo redatto dalla
Commissione di cui all'articolo 18.
4. Entro novanta giorni dalla presentazione della domanda
completa della documentazione e dei pareri di cui sopra l'Assessore
regionale competente rilascia il rinnovo della concessione
inviandone copia al richiedente ed agli Enti interessati al
procedimento.
CAPO III AUTORIZZAZIONI
Articolo 24 (Impianti ad uso privato)
1. La Regione, tramite la struttura regionale competente in
materia di rete distributiva di carburanti per autotrazione,
rilascia le autorizzazioni relative all'installazione, alle
modificazioni, ai potenziamenti ed ai trasferimenti degli impianti
di distribuzione carburanti ad uso privato.
2. Per impianto di distribuzione di carburanti ad uso privato si
intende un autonomo complesso costituito da uno o più apparecchi
fissi di erogazione di carburanti per uso di autotrazione collegati
a serbatoi interrati utilizzati esclusivamente per il rifornimento
di autoveicoli di proprietà di aziende o di imprese private, e di
Amministrazioni pubbliche, ubicati all'interno di stabilimenti,
cantieri, magazzini e simili.
Articolo 25 (Prelievo di carburanti in recipienti)
1. Per il rilascio dell'autorizzazione per il prelievo dei
carburanti in recipienti presso i distributori automatici di
carburanti, da parte di operatori economici o altri utenti in
possesso di impianti fissi, di cingolati, attrezzature agricole,
macchinari o veicoli non rifornibili presso i distributori di
carburanti, deve essere presentata domanda alla struttura regionale
competente in materia di rete distributiva di carburanti per
autotrazione.
2. L'autorizzazione, che ha validità triennale, deve indicare
gli impianti presso i quali il rifornimento può avvenire e che il
prelievo avviene con l'utilizzo di recipienti e di mezzi di
trasporto conformi alle disposizioni normative previste dal decreto
ministeriale 31 luglio 1934 (Approvazione delle norme di sicurezza
per la lavorazione, l'immagazzinamento, l'impiego e la vendita di
olii minerali, e per il trasporto degli olii stessi) e successive
modificazioni.
CAPO IV VIGILANZA
Articolo 26 (Vigilanza)
1. La vigilanza amministrativa è effettuata, oltre che dagli
organi di polizia secondo le competenze attribuite dalla normativa
in vigore, anche da personale regionale di grado non inferiore
all'ex qualifica settima, all'uopo incaricato dal dirigente della
struttura regionale competente in materia di rete distributiva di
carburanti per autotrazione. I titolari sono tenuti a consentire
loro il libero accesso agli impianti nonché a fornire tutte le
informazioni richieste.
2. Restano fermi i controlli di natura fiscale e i controlli
attinenti alla tutela della sicurezza e dell'incolumità pubblica
affidati dalla normativa vigente alla competenza dell'UTF e del
comando dei vigili del fuoco, nonché i controlli attinenti alla
sicurezza sanitaria, ambientale e stradale demandati alle
amministrazioni competenti.
TITOLO IV ORARI DI APERTURA E CHIUSURA DEGLI IMPIANTI.
FERIE.
Articolo 27 (Orari e turni festivi. Criteri)
1. Ai sensi del d.p.r. 182/1982 e con l'osservanza del disposto
della legge regionale 26 maggio 1993, n. 60 (Criteri e incentivi
regionali per l'adozione da parte dei comuni del piano di
coordinamento degli orari dei servizi pubblici e privati in
applicazione dell'articolo 36, comma 3, della legge 8 giugno 1990
n. 142), i comuni, sentite le associazioni di categoria
maggiormente rappresentative e l'Azienda di promozione turistica,
determinano, tenuto conto delle fasce orarie previste al comma 3,
l'orario giornaliero e l'orario notturno di attività per gli
impianti di distribuzione di carburanti, eventualmente
differenziato nell'ambito del territorio comunale in ragione delle
diverse esigenze e caratteristiche delle zone interessate e per
periodi di anno solare.
2. Fatta eccezione per gli impianti self-service pre-pagamento,
l'orario minimo settimanale di apertura degli impianti è fissato in
cinquanta ore.
3. L'attività degli impianti di distribuzione carburanti deve
essere garantita su tutto il territorio regionale nelle seguenti
fasce orarie:
a) servizio diurno, con rispetto di una pausa di chiusura dalle
ore tredici alle ore quattordici:
1) dalle ore otto alle ore dodici;
2) dalle ore quindici alle ore diciannove;
b) servizio notturno: dalle ore ventidue alle ore sette.
4. Le richieste e le rinunce per l'esercizio del servizio
notturno sono inoltrate dal titolare dell'autorizzazione, entro il
mese di dicembre di ogni anno, al Comune competente. L'inosservanza
dei turni di servizio notturno determina l'esclusione dai turni per
il periodo di un anno.
5. I turni settimanali di riposo possono essere usufruiti in
giornata a scelta del gestore e comunicati all'Amministrazione
comunale. Il Comune può individuare i periodi dell'anno in cui è
facoltativa la giornata di chiusura. Gli impianti di distribuzione
carburanti situati al di sopra dei seicentocinquanta metri di
altitudine possono essere esentati dall'osservanza dei turni di
riposo.
6. Al sabato pomeriggio rimane aperto almeno il cinquanta per
cento degli impianti, mentre alla domenica e nei giorni festivi
rimane in funzione almeno il venticinque per cento degli impianti.
Nei comuni in cui è ubicato un solo impianto deve essere garantita
l'apertura almeno una domenica o giorno festivo al mese.
7. Il Comune, al fine di assicurare all'utenza, specie nei
periodi di minor afflusso turistico, idonei livelli di servizio,
predispone, sentite le organizzazioni sindacali maggiormente
rappresentative, programmi di apertura in deroga ai turni e alle
fasce orarie di cui ai commi 3, 5 e 6.
8. I titolari dell'autorizzazione devono rendere noti al
pubblico i turni di servizio mediante l'esposizione di un apposito
cartello ben visibile.
9. Copia dei provvedimenti comunali di cui ai commi 1 e 7 e
l'elenco degli impianti autorizzati al servizio notturno devono
essere inviati alla struttura regionale competente in materia di
rete distributiva di carburanti per autotrazione entro cinque
giorni dall'adozione.
10. Qualora si verifichi la condizione di cui all'articolo 7,
comma 1, del d.lgs. 32/1998, l'orario massimo di servizio può
essere aumentato dal gestore secondo le modalità disciplinate con
deliberazione della Giunta regionale.
Articolo 28 (Ferie)
1. I titolari dell'autorizzazione, d'intesa con i gestori
interessati, per poter usufruire delle ferie, per un periodo non
superiore a due settimane consecutive per anno solare, devono darne
comunicazione all'Amministrazione comunale competente. Le ferie
possono essere fruite in qualsiasi periodo dell'anno.
TITOLO V DISPOSIZIONI FINALI
Articolo 29 (Sanzioni)
1. La violazione degli obblighi previsti dall'articolo 17, comma
1, comporta l'applicazione di una sanzione amministrativa da lire
cinquecentomila a lire unmilioneduecentomila. La violazione
dell'obbligo previsto dall'articolo 12, comma 2, comporta
l'applicazione di una sanzione amministrativa da lire centomila a
lire trecentomila.
2. La violazione degli orari del servizio diurno e del servizio
notturno, di cui all'articolo 27, comma 3, comporta l'applicazione
di una sanzione amministrativa da lire centomila a lire
trecentomila.
Articolo 30 (Disposizioni finanziarie)
1. I proventi derivanti dall'applicazione delle sanzioni
previste dall'articolo 29 sono introitati al capitolo 7700
(Proventi pene pecuniarie per contravvenzioni) della parte entrata
del bilancio di previsione della Regione per l'esercizio
finanziario 2000 e sui corrispondenti capitoli dei bilanci
futuri.
2. I proventi derivanti dai versamenti dei titolari di
concessione ed autorizzazione per le spese sostenute dalla
Commissione regionale di collaudo sono introitati al capitolo 13500
(Gestione fondi per conto terzi per istruttoria domande e pratiche
varie) della parte entrata del bilancio di previsione della Regione
per l'esercizio finanziario 2000 e sui corrispondenti capitoli dei
bilanci futuri.
Articolo 31 (Sistema informativo e osservatorio)
1. Ai sensi dell'articolo 3, comma 9, del d.lgs. 32/1998, la
struttura regionale competente in materia di rete distributiva di
carburanti per autotrazione, effettua un monitoraggio per
verificare l'evoluzione del processo di razionalizzazione della
rete distributiva e comunica annualmente al competente Ministero i
risultati del monitoraggio.
2. A tal fine i Comuni trasmettono alla struttura regionale
competente in materia di rete distributiva di carburanti per
autotrazione tutte le modificazioni intervenute sulla rete a
seguito di decisioni di loro competenza, mediante l'invio di copia
di ogni autorizzazione e provvedimento assunto, oltre che di ogni
altro dato che la stessa ritiene utile acquisire. Per la gestione
dei suddetti dati l'Ufficio regionale competente si dota di un
sistema informativo finalizzato all'aggiornamento ed elaborazione
dei dati riferiti alla rete distributiva regionale.
3. La struttura regionale competente in materia di rete
distributiva di carburanti per autotrazione chiede annualmente
all'UTF competente per territorio i dati relativi agli erogati di
ogni singolo impianto di distribuzione carburanti sito sul
territorio regionale. L'erogato si riferisce ai seguenti prodotti:
benzine, gasolio e GPL per autotrazione, sulla base dei dati
risultanti dai prospetti di chiusura annuale dei registri di carico
e scarico depositati presso lo stesso ufficio.
4. I titolari dell'autorizzazione devono comunicare annualmente
alla struttura regionale competente in materia di rete distributiva
di carburanti per autotrazione i dati riguardanti l'erogato del
metano.
Articolo 32 (Abrogazione)
1. Sono abrogate le seguenti leggi regionali:
a) 29 novembre 1996, n. 41;
b) 20 gennaio 1998, n. 4;
c) 19 gennaio 2000, n. 4.
Articolo 33 (Rinvio)
1. In ordine alle fattispecie non previste dalla presente legge,
si fa espresso rinvio alle disposizioni del d.lgs. 32/1998, per
quanto compatibili.
Articolo 34 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président
Je rappelle que la discussion aura lieu sur le
nouveau texte élaboré par la IV
ème
Commission qui a
formulé à ce sujet un avis favorable unanime tandis que la
II
ème
Commission à exprimé à la majorité son avis
favorable.
La parole au rapporteur, Conseiller Fiou.
Fiou (GV-DS-PSE)
Premetto che leggo questa relazione anche
a nome del collega Praduroux. Il disegno di legge regionale n. 93,
"Norme di indirizzo programmatico per la razionalizzazione della
rete distributiva dei carburanti per autotrazione. Abrogazione
della legge regionale 29 novembre 1996, n. 41", recepisce il
decreto legislativo 11 febbraio 1998, n. 32 che ha attribuito ai
comuni le funzioni amministrative del settore sia pure nel quadro
di una programmazione regionale che nel caso della Valle d'Aosta è
regolamentata con il succitato disegno di legge tenendo conto della
propria competenza legislativa integrativa ed attuativa in
materia.
Si fa rilevare che le differenze sostanziali tra le norme che
regolavano precedentemente la materia ed il presente disegno di
legge sono:
a) le concessioni previste dalla vecchia normativa di competenza
regionale sono trasformate in autorizzazioni di competenza
comunale, le quali sono subordinate esclusivamente alla verifica
della conformità alle disposizioni del piano regolatore ed alle
prescrizioni fiscali di sicurezza stradale, sanitaria ed ambientale
nonché alle norme di indirizzo programmatico delle Regioni, quindi
sono un atto "dovuto" e non "concesso";
b) la liberalizzazione del mercato nel settore che definisce
l'installazione e l'esercizio di impianti di distribuzione come
attività liberamente esercitate sulla base di autorizzazione del
comune di competenza.
La particolarità del territorio della Valle d'Aosta ed il numero
esiguo degli impianti (cento) fanno apparire discutibili alcuni
parametri su cui si regge il disegno di modernizzazione della rete
distributiva che il Governo centrale pare voglia scegliere; disegno
fondato su una programmazione di chiusure degli impianti legate a
obiettivi numerici da garantire in riferimento a logiche di mercato
per il contenimento dei prezzi dei carburanti, ma che, se applicato
alla nostra realtà territoriale, rischierebbe di mettere in forse
un servizio minimo garantito ai cittadini.
È opportuno perciò evidenziare che la preoccupazione primaria
nella redazione del presente disegno di legge sia stata quella di
salvaguardare il servizio minimo da garantire al cittadino e non
quella di favorire la chiusura degli impianti fissando parametri
unicamente legati a fattori di economicità degli stessi.
In definitiva questo disegno di legge lascia aperta
l'opportunità di mantenere in essere l'attuale rete di
distribuzione a garanzia del servizio al cittadino e nel contempo
recepisce le disposizioni dettate dal decreto legislativo n. 32/98
trasferendo la competenza amministrativa ai comuni la quale, tra
l'altro, permetterà una più capillare attenzione alle esigenze
particolari delle singole realtà territoriali.
Una sola incombenza viene mantenuta in capo alla Regione ed è
quella relativa ai compiti di vigilanza, collaudo e verifica degli
impianti perché tali funzioni risulterebbero eccessivamente onerose
soprattutto per i piccoli comuni normalmente privi delle
professionalità richieste a tal fine.
Si fa rimarcare, infine, sempre facendo risaltare la logica
dell'efficienza del servizio, che si è prevista la possibilità di
autorizzare l'installazione anche e solamente di apparecchiature
self-service, consentendo nel contempo di assicurare un servizio
pubblico e di abbattere i costi di gestione in piena coerenza di
quelle che pare siano le logiche di mercato e gli indirizzi dei
maggiori paesi europei.
Président
La discussion est ouverte. La discussion est
vite fermée.
Nous procédons à l'examen article par article sur le nouveau
texte élaboré par la IV
ème
Commission.
Je soumets au vote l'article 1
er
:
Conseillers présents: 26
Votants: 25
Pour: 25
Abstentions: 1 (Squarzino Secondina)
Le Conseil approuve.
Je soumets au vote l'article 2:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 3:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 4:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 5:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 6:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 7:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 8:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 9:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 10:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 11:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 12:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 13:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 14:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 15:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 16:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 17:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 18:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 19:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 20:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 21:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 22:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 23:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 24:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 25:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 26:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 27:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 28:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 29:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 30:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 31:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 32:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 33:
Conseillers présents et votants: 25
Pour: 25
Le Conseil approuve à l'unanimité.
Je soumets au vote l'article 34:
Conseillers présents et votants: 25
Pour: 25
Le Conseil approuve à l'unanimité.
Je soumets au vote le projet de loi dans son ensemble:
Conseillers présents et votants: 26
Pour: 26
Le Conseil approuve à l'unanimité.
