Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.



Oggetto del Consiglio n. 645 del 27 maggio 2021 - Resoconto
OGGETTO N. 645/XVI - Interpellanza: "Modalità di utilizzo da
parte dell'Azienda USL dei fondi ricevuti a titolo di donazione da
privati per l'emergenza Covid".
Bertin (Presidente)
- Riprendiamo con il punto n. 54. Per
l'illustrazione, il consigliere Lavy.
Lavy
(
LEGA VDA) -
Aspetterei l'ingresso
dell'Assessore, visto che non lo vedo.
Presidente -
Sì, aspettiamo un attimo.
Lavy (LEGA VDA) -
Procedo all'illustrazione di questa
interpellanza che riguarda la raccolta fondi che ha riguardato la
USL che è iniziata un anno fa, nel marzo del 2020, proprio in
ottica dell'emergenza Coronavirus.
Dagli articoli di giornale, già verso fine del marzo del 2020
erano stati raccolti circa 700 mila euro di cui si dice che 400
mila erano già stati spesi per l'acquisto di DPI e quant'altro.
Quindi chiedo con questa interpellanza quanto sia adesso
l'ammontare, dopo più di un anno, dei soldi, delle raccolte, delle
donazioni date alla USL, come siano state impiegate le somme
raccolte, in quali acquisti siano stati spesi questi soldi e quali
siano le intenzioni di utilizzo dei fondi in caso di nuove
donazioni.
Presidente -
Per la risposta, l'assessore Barmasse.
Barmasse (UV) -
Sentita l'Azienda USL, con riferimento ai
tre quesiti che sono oggetto dell'interpellanza, comunico quanto
segue: nel periodo tra marzo e dicembre 2020 l'Azienda USL ha
ricevuto donazioni da parte di singoli cittadini, associazioni,
enti, fondazioni per fronteggiare l'emergenza Covid-19 per
l'importo complessivo di 1.698.983 euro. Le donazioni sono state
effettuate da privati cittadini per 221.143 euro, società e
fondazioni per 1.204.619 euro, pubbliche amministrazioni per
106.246 euro e, da quanto raccolto tramite la piattaforma
denominata Crowdfunding, conseguente all'iniziativa di un privato
cittadino, per 166.973 euro.
Le somme delle donazioni sono state destinate ad acquisizione di
beni durevoli specifici come ventilatori polmonari, monitor
gestione paziente e dispositivi di protezione individuale.
L'azienda ha provveduto alla pubblicazione sul sito aziendale
del dato di dettaglio relativo alle donazioni, in ciò ottemperando
agli obblighi di trasparenza imposti dalla normativa e rendendo
evidenti le modalità di utilizzo dei fondi, tramite indicazione di
dati di dettaglio che arrivano fino all'identificazione del numero
di fattura del fornitore e del mandato di pagamento. Esiste anche
un link web per accedere alla pubblicazione.
Nel periodo dal primo gennaio 2021 al 30 aprile 2021, esaurito
lo slancio iniziale della popolazione, dei diversi soggetti
donanti, l'Azienda ha ricevuto una donazione di euro 270 che sarà
destinata alle medesime finalità delle precedenti donazioni
ricevute.
Presidente -
Per la replica, il consigliere Lavy.
Lavy (LEGA VDA) -
Assessore, magari mi sarei aspettato un
pochino più un'analisi nel dettaglio, so benissimo che sul sito ci
sono già dei prospetti, ma volevo da lei una sorta di risposta per
capire bene o male quali cifre siano state impiegate e in cosa,
almeno nei macro temi, macro macchinari che potrebbero essere stati
comprati con l'utilizzo di questi fondi, semplicemente perché mi è
stato segnalato che c'è un po' di "grigiume" su questi fondi.
Sicuramente andrò a spulciare sul sito, che non è di così facile
accesso, ma comunque è una cosa che sicuramente approfondirò ancora
di più, perché ci sono alcune questioni che non mi tornano al 100%.
Comunque la ringrazio per la risposta.
