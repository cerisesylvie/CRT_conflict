Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1967 del 16 aprile 1986 - Resoconto
OGGETTO N. 1967/VIII - "AZIONE PER IL RECUPERO DA PARTE DELLA
REGIONE DI SOMME RELATIVE ALLA GESTIONE DELLA CASA DA GIOCO".
(Reiezione di mozione).
PRESIDENTE:
Do lettura della mozione presentata dai
Consiglieri Mafrica, Tonino, Millet, Cout e Bajocco:
MOZIONE
CONSIDERATO che con atto n. 12681 del 17 gennaio 1986 il
Procuratore Generale della Corte dei Conti cita l'ex Presidente
Andrione, gli ex Assessori Ramera e Chabod e l'attuale Assessore
alle Finanze Martin a comparire in sede giurisdizionale contabile
per il pagamento complessivo di oltre 12 miliardi;
CONSTATATO che dal predetto documento risulta che le somme
anzidette sarebbero state indebitamente trattenute dalle Società
SITAV e SAISET, incaricate di gestire i giochi presso il Casinò di
Saint-Vincent;
ALLO SCOPO di tutelare gli interessi della Regione, qualora i
fatti addebitati alla SAISET e alla SITAV dalla Procura Generale
della Corte dei Conti risultassero confermati in giudizio;
il Consiglio regionale della Valle d'Aosta
DELIBERA
di impegnare il Presidente della Giunta a predisporre tutti gli
atti necessari per ottenere da parte di SITAV e SAISET la
restituzione delle somme (oltre 12 miliardi), che secondo la Corte
dei Conti sarebbero state indebitamente trattenute.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
In occasione di una seduta del
Consiglio regionale non molto lontano nel tempo, in merito al
documento inviato dalla Corte dei Conti con il quale si addebitava
ad Amministratori regionali un danno di 12 miliardi in relazione a
questioni della Casa da Gioco di Saint-Vincent, avevamo chiesto un
approfondimento in Commissione. In quella occasione la maggioranza
sostenne che il documento della Corte dei Conti non conteneva nulla
di nuovo. Avevamo sollevato allora una serie di problemi e
c'eravamo ripromessi di tornarci sopra in seguito;
Oggi abbiamo constatato che la Corte dei Conti, se così si può
dire, non molla l'osso. La sentenza che il Presidente della Giunta
ha trasmesso al Presidente del Consiglio in relazione ad un
precedente provvedimento della Corte dei Conti, con il quale si
chiamava in giudizio il Presidente della Giunta, il Commissario, i
Vice Commissari e i controllori, ha avuto un esito per cui in
sostanza vengono confermate le richieste della Procura Generale
della Corte dei Conti con alcune modifiche abbastanza parziali
rispetto al senso del primo documento. Verificando rapidamente si
può notare che al Presidente della Giunta viene confermata
(probabilmente perchè non ha provveduto ad alcun atto legale nei
confronti della Corte dei Conti e non si è avvalso dei suoi diritti
di essere rappresentato in quella sede) la condanna per l'intera
somma addebitata nel primo documento di citazione; viene invece
cancellata la richiesta per il Commissario e c'è una riduzione
delle richieste per i Vice Commissari e i controllori, che grosso
modo dovranno vedersi sequestrare circa il 40% di quanto si
prevedeva nella prima citazione.
Ma il discorso che sto facendo è solo relativo al peso che hanno
queste citazioni della Corte dei Conti che non possono essere
considerate semplicemente delle contestazioni di addebito che poi
non hanno nessun seguito. Anzi la Corte dei Conti ha convalidato il
sequestro conservativo, mentre ancora non si è pronunciata per ciò
che riguarda il merito delle responsabilità.
Il documento che abbiamo discusso in alcuni Consigli precedenti
non può essere dimenticato, siamo sempre dell'opinione che avrà un
seguito e siccome questo documento ad Amministratori regionali, in
carica e non in carica, chiede conto di somme per 12 miliardi che
sarebbero state indebitamente trattenute dalla SITAV e dalla
SAISET, a noi pare che a maggior ragione, se la Corte dei Conti le
chiede agli Amministratori, la Regione abbia l'obbligo di chiederle
alle società che hanno (secondo la Corte dei Conti) indebitamente
trattenuto queste somme. Quindi il senso della mozione è molto
semplice: di dare mandato al Presidente della Giunta perchè siano
avviate tutte le procedure necessarie per chiedere alla SAISET e
alla SITAV la restituzione delle somme che la Corte dei Conti
ritiene con quella citazione indebitamente sottratte ai conteggi
regionali.
Non voglio andare oltre nell'illustrazione della mozione perchè
mi sembra molto chiara e attendo le considerazioni della
maggioranza regionale.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Per dire, come diceva il
Consigliere Mafrica, che la Corte dei Conti non molla l'osso,
lasciamo che le pere maturino, poi ritorneremo su questo
argomento.
Voterò questa mozione però la ritengo incompleta in questo
senso: se chiediamo al Presidente della Giunta, giustamente, di
predisporre tutti gli atti per il recupero dei 12 miliardi che
sarebbero stati indebitamente trattenuti dalla SITAV, vuol dire che
c'è l'inadempienza contrattuale e dobbiamo chiedere la revoca della
concessione SITAV. Se invece questa mozione vuole articolarsi su
due fasi, di cui la prima è quella solo di impegnare la Giunta a
predisporre tutti gli atti, sono ugualmente d'accordo, però ripeto
che sarebbe necessario o completarla con un altro emendamento su
questo deliberato, oppure ritornare in Consiglio regionale con
un'altra mozione, in seguito all'eventuale approvazione di quella
odierna, per chiedere la revoca della concessione SITAV, perchè con
la trattenuta indebita da parte della SITAV c'è una violazione
della convenzione.
Volevo fare questa precisazione, ribadendo che voterò a favore
della mozione, ma allargando se fosse possibile ad un emendamento
in cui si richiede questa revoca, oppure tornare in uno dei
prossimi Consigli e chiedere la revoca della concessione SITAV.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Comme a rappelé M. Mafrica, on avait
déjà abordé ce sujet dans la dernière séance à l'occasion de la
présentation des deux motions, lorsqu'on avait discuté sur l'impact
que la nouvelle, qui avait été soumise à l'attention des
Conseillers, pouvait avoir, à propos de la prise de position du
Parquet de la Cour des Comptes qui avait signalé ce fait, qui
suivait à une série d'expertises conduites par la Finance.
En ce moment nous avions pris une position claire en tant que
forces de majorité, en soutenant qu'au moment où il y ait la
possibilité de nous exprimer à ce sujet, on aurait agit de la façon
que nous avions déjà préétablie dès qu'on s'était constitué partie
civile, vis-à-vis de tous ceux qui ont endommagé l'Administration
régionale.
Les avocats de l'Administration régionale suivent avec attention
tout ce qui se passe au niveau de la Magistrature pour nous
signaler le moment opportun d'entreprendre les actions conséquentes
à notre prise de position.
Par rapport aux dommages que la SITAV pourrait avoir causés à
l'Administration régionale, nous avons consulté nos avocats pour
savoir si, compte tenu que nous avons reçu cette citation, il était
juste d'agir dès maintenant, ou bien s'il fallait attendre que cet
effet soit définitif, ainsi de démontrer qu'il y avait eu des
dégâts vis-à-vis de la position de la SITAV; ils nous ont informé
qu'à présent il est impossible de faire cette action vis-à-vis de
la SITAV, donc nous sommes d'accord sur la substance de la requête
mais nous n'avons pas d'éléments pour agir. Pour les raisons que je
viens de dire, les forces de la majorité s'abstiendront sur la
motion, tout en partageant son contenu.
Comme j'ai dit ce matin, vu que M. Mafrica l'a rappelé, j'ai
envoyé la copie de la première prise de position du Parquet de la
Cour des Comptes à propos du premier acte qui prévoyait de saisir
les sommes aux contrôleurs et Administrateurs. Je crois qu'on aura
la possibilité d'en discuter, les sommes ont changé mais à présent
je n'ai pas d'éléments suffisants pour voir quel est le
raisonnement auquel ce choix se rattache. Je veux seulement
soulever le problème que justement la prise de position de la Cour
des Comptes peut être modifiée et même cet acte n'est pas
définitif, ayant été produit lors de la première audience, là où
les intéressés ont présenté des déclarations vis-à-vis de la
responsabilité à eux. Il devra suivre toute une série de requêtes
avant de savoir ce qui se passe.
En revenant à la motion, je ne peux qu'en partager cette
attention particulière à ces problèmes ainsi que l'esprit qui la
meut, c'est-à-dire le fait qu'un Administrateur public ne peut
qu'un demain faire valoir les droits de l'Administration, et je le
répète on s'est rendu partie civile vis-à-vis soit des
Administrateurs que des contrôleurs.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Devo dire che la dichiarazione del
Presidente della Giunta secondo cui i legali consultati dalla
Giunta non valutano opportuno oggi procedere alla richiesta della
restituzione delle somme che sarebbero state indebitamente
percepite dalla società, è difficile da commentare nel senso che
penso che i legali abbiano espresso la loro opinione. Sta di fatto
che per un caso analogo a quello che abbiamo sottomano, la Corte
dei Conti parla di "fumus boni juris", che intendo essere come una
presunzione di sussistenza di elementi tali per cui le cose
potrebbero essere poi svolte in un certo modo.
Come gruppo abbiamo presentato questa mozione perchè, per gli
elementi a nostra disposizione, riteniamo che sarebbe stato
opportuno procedere come Amministrazione regionale fin da adesso.
Se la maggioranza regionale invece, sentiti i suoi legali, rimanda
il tutto al momento in cui ci saranno questioni più definite, è una
scelta della maggioranza regionale. Noi come gruppo, per il fatto
di aver presentato questa mozione, riteniamo di avere assolto anche
ai compiti che spettavano ai Consiglieri regionali e voteremo
questa mozione perchè quando si procederà agli atti finali, non si
possa dire che nessuno aveva sollevato prima la questione.
Ci siamo costituiti parte civile per alcuni elementi della
vicenda, mentre qui sono venuti in seguito fatti diversi: prima c'è
stata la questione dei controllori, poi quella della SAISET, adesso
quella dei biglietti di ingresso, sono parti diverse di una
inchiesta e crediamo di dover reagire ad ognuna di esse. Qui non
voglio fare il legale, ho detto che la Corte dei Conti si
accontenta del fumo, non voglio dire che come membro
dell'opposizione posso anche io dire che vedo del fumo, quindi
preferisco cautelarmi come Consigliere regionale nei confronti di
queste possibili svolte future.
PRESIDENTE:
Ha chiesto di parlare il Consigliere Viberti,
ne ha facoltà.
VIBERTI - (N.S.):
Per dire che voterò a favore della
mozione presentata dal Gruppo comunista e per consigliare ai
colleghi di fare attenzione quando parlano di Magistratura che non
molla l'osso, perchè si potrebbe ipotizzare un qualche epiteto o
comunque un qualche aggettivo o sostantivo con il quale viene poi
definita la Magistratura. Dico che per un caso analogo qualcuno si
è trovato in condizioni piuttosto pesanti, per cui è forse con
altri termini che ci si deve riferire al lavoro della
Magistratura.
Voglio aggiungere che non voto a favore della mozione per
cautelarmi a titolo personale. Penso che la nostra posizione
rispetto al Casinò si tenga al di là di qualsiasi tempesta futura,
ma solo perchè mi sembra che con questa mozione si vada a chiedere
alla maggioranza di tenere un atteggiamento che questa doveva già
avere assunto di fronte alla presentazione di una precedente
mozione discussa nello scorso Consiglio, presentata da alcuni
colleghi dell'opposizione, e cioè una disponibilità specifica che
viene data a parole ma che per il momento non c'è nei fatti.
Senz'altro le parole del Presidente della Giunta dichiarano una
precisa intenzione, speriamo che quanto prima ci siano degli
elementi che permettano di portare a degli atti che chiariscano
definitivamente i fatti e consentano di riprendere una vita più
tranquilla all'Amministrazione e a tutta la Regione, mettendo la
parola fine a questa vicenda.
PRESIDENTE:
Metto in votazione la mozione in oggetto:
ESITO DELLA VOTAZIONE
Presenti: 27
Votanti: 9
Favorevoli: 9
Astenuti: 18 (Beneforti, Bondaz, Borbey, De Grandis, Faval,
Fosson, Lanièce, Maquignaz, Marcoz, Martin, Perrin, Pollicini,
Ricco, Rolando, Rollandin,Stévenin, Tamone, Voyat)
Il Consiglio non approva
PRESIDENTE:
I lavori hanno termine, il Consiglio sarà
convocato a domicilio.
La seduta è tolta.
L'adunanza termina alle ore 19,58.
