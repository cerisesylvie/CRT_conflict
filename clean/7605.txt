Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3058 del 24 settembre 1987 - Resoconto
OGGETTO N. 3058/VIII - DISEGNO DI LEGGE CONCERNENTE:
"INTERVENTO REGIONALE A FAVORE DELLE SOCIETÀ MINORI CHE GESTISCONO
IMPIANTI DI RISALITA".
PRESIDENTE:
Ha chiesto di illustrare il disegno di legge
l'Assessore al Turismo, Urbanistica e Beni Culturali Lanièce, ne ha
facoltà.
LANIECE (D.C.):
Ritengo che l'ampia ed esauriente
relazione allegata al disegno di legge sia più che sufficiente ad
illustrare la filosofia del provvedimento in esame, che ha lo scopo
di assicurare la sopravvivenza delle società che gestiscono un
numero assai ridotto di impianti di risalita, le quali di norma
operano in bacini sciistici minori, e che nella quasi totalità dei
casi hanno anche delle finalità sociali.
La strutturazione del disegno di legge risponde alle seguenti
esigenze di fondo:
- il meccanismo contributivo è stato studiato in maniera da
rendere comunque sconveniente l'esistenza di perdite;
- il metodo di calcolo prevede una fascia finale di transizione
per evitare la discontinuità che sarebbe determinata dalla perdita
totale del beneficio al raggiungimento del limite del fatturato
fissato;
- la previsione di controlli sui bilanci è finalizzata a dare
all'Amministrazione pubblica una garanzia generale sulla
correttezza della contabilità e della gestione.
Chiedo che venga aggiunto l'articolo 8 per l'urgenza.
PRESIDENTE:
È aperta la discussione generale. Nessun
Consigliere intende intervenire.
Si passa all'esame dell'articolato. Do lettura dell'art. l:
ART. 1
(Finalità della legge)
1.
Nell'intento di garantire uno sviluppo equilibrato
e diffuso del turismo invernale nel territorio, la Regione Valle
d'Aosta interviene per il triennio 1987-1989 a sostegno
dell'attività delle società minori attualmente operanti che
gestiscono impianti di risalita.
2.
Ai fini della presente legge sono considerate
società minori quelle il cui fatturato annuo, al netto dell'IVA,
non superi i 300 milioni di Lire.
PRESIDENTE:
Pongo in votazione l'art. 1 testè letto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 2:
ART. 2
(Condizioni dell'intervento)
1. Alle società di cui all'articolo 1 sono concessi
contributi per il ripianamento delle perdite di esercizio, purchè
sussistano le seguenti condizioni:
a)
che sia assicurato l'effettivo funzionamento degli
impianti gestiti per un periodo non inferiore a sessanta giorni nel
corso di ciascuna stagione invernale;
b) che sia assicurata la normale agibilità del bacino sciistico
servito dagli impianti, mediante la battitura delle piste e la
manutenzione delle medesime e della relativa segnaletica;
c) che le tariffe praticate al pubblico siano ritenute, a
giudizio della Giunta regionale, adeguate rispetto ai valori medi
regionali, alle dimensioni e caratteristiche del complesso di
impianti e di piste gestite e, in via generale, alla capacità di
attrazione della stazione considerata;
d) che la situazione contabile della società risulti, in base
alla legislazione in vigore, regolare e aggiornata e che i bilanci
sociali siano redatti nel rispetto dei principi
economico-finanziari cui deve ispirarsi una corretta e sana
gestione aziendale.
2. Per consentire l'accertamento delle condizioni di cui al
primo comma, le società sono tenute a fornire dati e notizie e a
consentire l'effettuazione di ispezioni e verifiche al personale
allo scopo incaricato dell'Assessorato regionale competente in
materia di turismo.
PRESIDENTE:
Pongo in votazione l'art. 2 testè letto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 3:
ART. 3
(Modalità dell'intervento)
1. Il contributo regionale per il ripianamento delle perdite,
quali risultanti da bilancio regolarmente approvato dai competenti
organi sociali, è concesso sulla base dei seguenti
parametri:
a)
per perdite di importo inferiore al 30% del
fatturato (considerato al netto dell'I.V.A.) : contributo del
70%;
b) per perdite di importo eccedente il 30% del fatturato come
sopra considerato:
- contributo del 70% per la fascia di importo fino al 30% del
fatturato;
- contributo del 40% per la fascia di importo compresa tra il
30% e il 60% del fatturato;
- nessun contributo per la fascia di importo eccedente il 60%
del fatturato.
2. Qualora il fatturato risultante a bilancio sia compreso tra i
300 e i 330 milioni annui, il contributo regionale è ugualmente
concesso, ma assumendo sempre come base per i conteggi di cui al
primo comma la somma di lire 300 milioni e operando sull'ammontare
teorico del contributo una riduzione pari all'importo di fatturato
eccedente i 300 milioni.
PRESIDENTE:
Pongo in votazione l'art. 3 testè letto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 4:
ART. 4
(Presentazione delle domande e concessione dei
contributi)
1. Per ottenere i benefici previsti dalla presente legge le
società devono presentare istanza all'Assessorato regionale
competente in materia di turismo, allegando copia del bilancio
approvato al quale si riferisce la richiesta di contributo e copia
delle tariffe in vigore nel corrispondente periodo.
2. Le istanze devono essere presentate comunque entro 90 giorni
dall'approvazione del bilancio cui si riferiscono.
3. Le domande vengono esaminate e istruite dagli uffici
dell'Assessorato; sulla base delle risultanze dell'istruttoria e
degli altri eventuali accertamenti l'Assessore regionale competente
in materia di turismo formula proposta alla Giunta regionale, che
delibera in via definitiva.
PRESIDENTE:
Pongo in votazione l'art. 4 testè letto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 5:
ART. 5
(Norma transitoria)
1. In sede di prima applicazione della presente legge si
prescinde dal rispetto del termine stabilito nel secondo comma
dell'articolo 4, sempre che le domande di intervento concernano
bilanci sociali chiusi nel corso del 1987 e anteriormente alla data
di entrata in vigore della legge stessa.
PRESIDENTE:
Pongo in votazione l'art. 5 testè letto:
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 6:
ART. 6
(Normativa finanziaria)
1.
Per gli interventi previsti dalla presente legge è
autorizzata la spesa di lire 200 milioni in ciascuno degli esercizi
finanziari 1987, 1988 e 1989.
2.
L'onere di cui al comma precedente graverà sul cap.
37515, di nuova istituzione, del bilancio di previsione della
Regione per l'anno 1987 e sui corrispondenti capitoli dei bilanci
per gli anni successivi.
3.
Alla copertura dell'onere di cui al 1° comma si
provvede nel modo seguente:
- per l'anno 1987 mediante riduzione di lire 200 milioni
dello stanziamento iscritto al cap 50100 "Fondo globale per il
finanziamento di spese per ulteriori programmi di sviluppo (Spese
correnti) a valere sull'accantonamento previsto nell'allegato n. 8
del bilancio di previsione della Regione per l'anno 1987 relativo a
"Finanziamento della riforma dell'organizzazione turistica"; su
detto intervento rimane disponibile la minor somma di lire 480
milioni;
- per gli anni 1988 e 1989 mediante utilizzo - per lire 400
milioni delle risorse disponibili iscritte nel programma 3.2. -
"Altri oneri non ripartibili" - del bilancio pluriennale
1987-1989.
PRESIDENTE:
Pongo in votazione l'art. 6 testè letto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 7:
ART. 7
(Variazioni di bilancio)
1. Al bilancio di previsione della Regione per l'esercizio
finanziario 1987 sono apportate le seguenti variazioni:
IN DIMINUZIONE:
Cap 50100 "Fondo globale per il finanzia mento di spese per
ulteriori programmi di sviluppo (Spese correnti)"
L. 200.000.000
IN AUMENTO;
Settore 2.2.2. Sviluppo Economico Programma 2.2.2.12. -
Interventi promozionali per il turismo - codificazione
2.1.1.6.3.2.10.24.09
Cap 37515 (di nuova istituzione)
"Contributi a favore di società minori che gestiscono
impianti di risalita"
L.R. n.
L. 200.000.000
PRESIDENTE:
Pongo in votazione l'art. 7 testè letto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'emendamento aggiuntivo, che
riguarda l'urgenza, presentato dall'Assessore Lanièce:
1.
La presente legge è dichiarata urgente ai sensi del
3° comma dell'art. 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficia le della Regione.
2.
È fatto obbligo a chiunque spetti di osservarla e
di farla osservare come legge della Regione Valle d'Aosta.
PRESIDENTE:
Pongo in votazione l'art. 8 testè letto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Pongo in votazione la legge nel suo complesso
per scrutinio segreto:
VOTAZIONE PER SCRUTINIO SEGRETO
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
