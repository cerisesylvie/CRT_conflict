Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.



Oggetto del Consiglio n. 1908 del 10 maggio 2006 - Resoconto
OGGETTO N. 1908/XII - Criteri di utilizzazione del personale
della Direzione sanitaria dell'USL. (Interpellanza)
Interpellanza
Preso atto dei documenti con cui recentemente il sindacato
del comparto sanità della Cgil denuncia comportamenti per lo meno
discutibili assunti dall'attuale Direzione sanitaria dell'USL, per
cui, da una parte si riducono ore al personale a diverso titolo
incaricato, creando difficoltà di funzionamento in diversi reparti
e, dall'altra, si trovano risorse per ristrutturare uffici della
Direzione;
Considerato che, in un periodo di carenza di risorse, sarebbe
più importante utilizzare tali risorse per garantire il servizio,
piuttosto che per continuare a ristrutturare locali adibiti ad
uffici;
la sottoscritta Consigliera regionale
Interpella
l'Assessore competente per sapere:
1) se è a conoscenza dei fatti denunciati dal sindacato e
quale valutazione ne dà;
2) se, e come, intende intervenire perché scelte più oculate
siano fatte dalla Direzione sanitaria.
F.to: Squarzino Secondina
Président - La parole à la Conseillère Squarzino Secondina.
Squarzino (Arc-VA) - Do per illustrata l'interpellanza, nel
senso che non c'è bisogno di illustrarla in quanto si fa
riferimento a tutta una serie di notizie che sono apparse in modo
chiaro sui giornali, per cui gli elementi li abbiamo tutti.
Président - La parole à l'Assesseur à la santé, au bien-être et
aux politiques sociales, Fosson.
Fosson (UV) - Già altre volte dicevo che forse non è sufficiente
basarsi su quanto è scritto nei giornali, ma fare degli altri
approfondimenti. Cercherò comunque di fornire delle notizie
ulteriori su questo argomento. Intanto una precisazione che ormai è
accettata da tutti. È necessario un contenimento della spesa in
sanità, che è già assodato nelle altre Regioni; i patti di
stabilità sono già stati accettati in passato. Siamo in una
situazione di vantaggio nel senso che è l'unica ASL di Italia in
cui il finanziamento è aumentato del 3,5% nel bilancio di
quest'anno, le altre ASL avevano mantenuto le spese in pareggio.
Certo che, rispetto alla crescita della spesa degli anni passati
del 5-6%, questo vuol dire un contenimento della spesa anche per la
nostra realtà. Dico 3,5%, ma si stia attenti che su questo la
tecnologia è aumentata di costi... quindi la necessità di un
contenimento della spesa penso debba essere alla base di un
corretto ragionamento di tutti. A questo si aggiunge la situazione
- a cui pensavamo di poter derogare - della legge finanziaria di
quest'anno che fissa un contenimento della spesa di parte corrente,
un Patto di stabilità che noi, come le altre Regioni a Statuto
speciale, pensiamo non sia corretto applicare nella nostra realtà e
per cui aspettiamo una deroga, avendo fornito delle motivazioni del
perché di questa deroga (un unico ospedale, una sanità finanziata
da noi, una sanità di montagna). Risposta che ad oggi non è ancora
pervenuta, nonostante diverse comunicazioni e tutta l'attività
portata avanti dall'Assessorato del bilancio con tutte le
possibilità. Patto di stabilità e contratti su cui noi ieri a Roma
abbiamo discusso con il Direttore generale dell'"ARAN", questo per
attestare il fatto che non stiamo fermi ad aspettare. In questo
contenimento della spesa abbiamo accantonato le somme dei contratti
non ancora siglati, che dovrebbero essere siglati nel corso di
quest'anno per i dipendenti e questo non è da poco se si pensa che
altre Regioni hanno dovuto aprire dei mutui per questo. Il
contenimento della spesa non deve diminuire la qualità
dell'assistenza, ma la spesa deve essere contenuta in diversi
settori e su questo forse la comunicazione non è stata corretta,
perché il contenimento della spesa non è stato solo nelle categorie
di lavoratori a tempo determinato. Bisogna tener conto anche di un
altro discorso, ovvero che da noi i lavoratori a tempo determinato,
più del 10%, sono pensionati richiamati in servizio per una
professionalità che avevano, quindi più del 10% sono infermiere
generiche già in pensione, ma che sono state richiamate. Non solo,
il contenimento della spesa è stato previsto pesantemente nei
confronti della classe medica, dal mese di marzo di quest'anno non
è più finanziata l'attività in libera professione. Abbiamo
mantenuto quanto è applicato dal contratto nazionale, non accettato
dalla categoria medica e da alcuni servizi, che l'ora aggiuntiva
viene pagata non più a prestazione, ma è di 60 €; quindi dei grossi
tagli per il contenimento della spesa su tutto l'apparato. Quando
si affronta questo problema con un po' di correttezza bisogna anche
verificare che ci sono i margini per contenere la spesa, perché, se
si osserva quanto è successo l'altro giorno nell'obitorio di Aosta
in cui il necroforo ha deciso di chiudere un servizio così
importante di fronte ad un disguido, cioè l'impresa delle pulizie
non è venuta quel giorno a pulire... si è chiuso l'obitorio, perché
i necrofori, che hanno avuto un aumento di un'unità negli ultimi 6
mesi, che hanno avuto un coordinamento, non erano disponibili a
svolgere le normali attività di pulizia. Credo che, se avessero
telefonato a me o a qualcuno di voi, saremmo stati disponibili ad
andare a fare questo servizio. Forse un'elasticità maggiore
nell'ottica del contenimento della spesa è necessaria.
Terzo punto: il problema del precariato, dei contratti a
termine. Qui non si può "puntare il dito" verso l'azienda
sanitaria, direi che il problema del precariato è di tutta Italia.
Il 1° maggio è stato definito San Precariato, nel senso che ormai è
un problema che deve essere risolto in tutta Italia, si sta
parlando di modificazione legislativa, credo anch'io che, quando il
contratto a termine viene ripetuto per diversi anni, questi devono
essere passati ai contratti a tempo indeterminato, soprattutto dove
una professionalità è importante come quella della ASL. Se si passa
a un rapporto a tempo determinato, dei 270 precari che ci sono in
questo momento - di cui più del 10% sono pensionati - se ne
potrebbero assumere solo una piccola parte, gli altri sarebbero
senza lavoro. Su questo bisogna essere corretti e bisogna
dirlo.
Ultima cosa: mi permetto di dire che bisognerebbe essere
corretti soprattutto chi fa il Consigliere regionale da diverso
tempo, perché non si possono mischiare gli investimenti in parte
corrente con gli investimenti in quota capitale, perché sono due
cose del tutto diverse. Non si può dire: "risparmiamo sugli
investimenti e diamo...", perché è confondere le carote con le
patate, cioè essere strumentali. Capisco che i sindacati su questo
possano muovere delle obiezioni e dire si poteva risparmiare da un
lato per investire dall'altro, ma questo è strumentale. Chi fa
politica da tanti anni deve essere corretto e deve dire che la
finanziaria prevede un taglio della spesa corrente, non prevede una
limitazione della quota di investimenti, anzi, se si legge bene la
finanziaria, si capisce che, quando aumenta la spesa in conto
capitale, è concessa una maggiore spesa di parte corrente; quindi
mischiare gli investimenti in strutture con gli investimenti per il
personale si può fare, ma non è corretto. Se si parla poi di
continui investimenti nella sede dell'ASL... devo dire che non lo
sapevo, cioè è nella libertà di gestione dell'USL, non si può
parlare però di continui interventi quando dal 2000 non era più
stato fatto nessun intervento su quel palazzo. Questo se si vuole
essere corretti, se si vuole fare speculazione, uno ha vinto le
elezioni politiche e allora può dire qualsiasi cosa, anche le cose
ingiuste. Le cose rimangono sempre ingiuste e scorrette, se si
confonde la spesa corrente con la spesa in conto capitale si fa
della demagogia, ma si fa un'azione scorretta. Dicevo che dal 2000
in poi non sono più stati fatti lavori di manutenzione su questo
palazzo; che vengano fatti adesso in minima parte, è l'1,5% del
finanziamento fatto in questi ultimi 3 anni, può essere non
opportuno - non lo sapevo -, ma vengono fatti per mettere a norma
delle sedi che vengono utilizzate da tutti e che non sono più a
norma. Il luogo dove si trasferiscono è una sede non idonea, dove
staranno per 3 mesi non in una situazione agiata. Ripeto: può
essere una scelta inopportuna che non conoscevo, ma confondere le
due cose mi sembra non corretto, così come per i parcheggi è stata
messa in atto una convenzione con il nuovo parcheggio per tutti i
dipendenti dell'azienda affinché abbiano più opportunità per andare
al lavoro in modo corretto.
Termino dicendo che su queste cose si può essere scorretti, si
può non tener conto che bisogna contenere la spesa, che comunque lo
vogliamo fare mantenendo la qualità dell'assistenza, che comunque è
fra le assistenze sanitarie più elevate esistenti in Italia e la
collega Squarzino, che spesso porta i suoi parenti ad operare in
altre sedi, avrà verificato che nelle altre sedi l'assistenza
sanitaria non è come quella della Valle d'Aosta.
Infine, quando si parla di sindacati, è vero la polemica è stata
sollevata dai sindacati, ma per la prima volta solo da una sigla
sindacale, le altre sigle si sono astenute da questa che è una
polemica non costruttiva. Concludo dicendo che ho incontrato su
questo tema i sindacati una settimana fa, in attesa di una
definizione del Patto di stabilità si è giunti ad un compromesso, a
condividere comunque questo percorso che dovrà portare ad un
contenimento della spesa in tutti i settori, ma che è necessario
per contenere la spesa e queste "espressioni" di non disponibilità,
come è stata quella dell'obitorio e che, per fortuna, è stata
stigmatizzata da tutti i sindacati.
Président - La parole à la Conseillère Squarzino Secondina.
Squarzino (Arc-VA) - Vorrei distinguere qui alcune affermazioni
personali da tutto il contenuto, non pensavo che l'Assessore si
preoccupasse della salute dei miei familiari, lo ringrazio per
questa attenzione. Vorrei distinguere due aspetti in tale
iniziativa: quello più importante riguarda sicuramente la questione
della riduzione del 10% in modo indiscriminato a circa le 270
persone che hanno un rapporto a tempo determinato di vario tipo
(consulenza, ex co.co.co, eccetera). Mi sembra che, rispetto al
contenimento della spesa in sanità, questo credo sia un tema su cui
tutti concordiamo come necessità. Sappiamo che c'è la "spada di
Damocle" del Patto di stabilità, che però non rientra in questo
momento... a quanto risulta... dalle dichiarazioni fatte dal
Direttore generale, il quale dice: "
sì, c'è il problema del
Patto di stabilità, però siamo tuttora in attesa di conoscerlo,
qualora da tale trattativa emergesse la necessità di praticare
delle riduzioni di spesa le stesse sarebbero ripartite su altre
voci di costo e non solo sul personale, nell'ottica di garantire
adeguati livelli di qualità dell'assistenza, mentre la riduzione
del 10% a tutto il personale precario è dettata dalla necessità di
riallineare i dati di programmazione del 2006 al consuntivo
2005"
e questo non collegato al Patto di stabilità, ma a una
scelta di contenimento della spesa.
Cosa contestiamo? Contestiamo un atteggiamento che più volte in
quest'aula abbiamo sottolineato, tanto che lei in conclusione ha
detto:
"abbiamo incontrato i sindacati e abbiamo individuato un
percorso da condividere..."
e ha aggiunto:
"...
probabilmente c'è stato un
difetto di comunicazione"
. Quello che noi sottolineiamo è che
in questi anni più volte il nostro gruppo ha sollevato la
questione, tant'è vero che anche in Commissione è stato sollevato
il problema dei rapporti della Direzione dell'USL con le
organizzazioni sindacali. Qui c'è qualcosa che non funziona, non
riescono a parlare, non riescono a condividere un percorso. Prendo
atto con piacere che l'Assessore sia intervenuto affinché questo
percorso sia ridefinito e concordato, ma che ogni volta l'Assessore
debba intervenire per chiamare i vertici dell'azienda ad un
corretto comportamento con i sindacati mi sembra un dato che
diventa meritorio per l'Assessore, ma non per l'azienda, che ha
sempre bisogno del politico che intervenga per richiamarla
all'attenzione che deve avere per chi rappresenta il personale.
Questo è quanto sottolineiamo, non solo. Credo che emerga anche un
altro elemento da tale vicenda: nel momento in cui si vuole
contenere la spesa, bisogna farlo secondo un criterio di
efficienza, non in modo automatico per tutti, senza vedere le
conseguenze di tale contenimento, perché se l'azienda dice: "noi
togliamo il 10% delle ore a tutta questa tipologia di personale",
senza chiedersi dove lavora, poi si rende conto, ad esempio, che
una parte di questo personale è infermieristico, è in settori in
cui il personale a tempo determinato ha consentito di poter
svolgere il lavoro, che altrimenti non poteva essere volto, di
poter garantire la sostituzione per le ferie, di poter anche venire
incontro a situazioni di maggior difficoltà di un reparto rispetto
all'altro.Tutte queste motivazioni, che hanno dettato l'assunzione
di una parte di personale a tempo determinato, non scompaiono
diminuendo le ore di lavoro, perché in alcuni settori, in Geriatria
ad esempio, dove per il settore infermieristico è preponderante
quello a contratto, se diminuiamo le ore di questo personale,
dovremo comunque colmare in modo diverso le ore che non sono
coperte. Quello che ci sembra sia mancato è una programmazione del
modo con cui contenere la spesa e delle conseguenze che queste
possono avere, altrimenti è facile, si taglia e poi quel che capita
capita.
Rispetto alla seconda parte dell'interpellanza, è chiaro che
sappiamo distinguere le spese correnti da quelle di investimento, è
chiaro però che qui c'è stata una scelta da parte della direzione
sulla tipologia di investimento da fare. È una libertà di scelta,
ciascuno è libero di fare quello che vuole nella sua gestione, però
ciascuno è anche libero di esprimere un parere su queste scelte e
io ho sentito con attenzione l'espressione usata dall'Assessore,
che diceva:
"
forse non
era opportuno"
. Noi vogliamo sottolineare che forse nel momento
in cui dice:
"dobbiamo togliere denari per pagare il
personale"
certo che devo fare investimenti utili e produttivi
che servono a migliorare l'efficienza di tutto il lavoro della
sanità, ma migliorare il funzionamento di uffici è più difficile da
capire per il personale che si vede molte volte a dover lavorare in
ambienti in cui ci sono delle difficoltà oggettive e in cui vede
diminuita anche la sua possibilità di impegno. Questo volevo dire,
Assessore, senza voler fare nessuna demagogia e senza voler alzare
cortine di "fumo" su alcune situazioni. Per una volta tanto siamo
concordi nell'esprimere che non era forse opportuno fare quel tipo
di investimento in questo momento.
