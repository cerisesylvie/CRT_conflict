Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 183 del 3 aprile 1973 - Resoconto
OGGETTO N. 183/73 - Acquisto di appezzamento di terreno
(mappali nn. 182 e 184 del F. XXXV), siti in Comune di St. Pierre,
necessario per l'ampliamento del magazzino di conferimento e
deposito di frutta della Cooperativa "Cofruits". Delega alla
Giunta.
Chantel (P.S.I.)
- ... voi avrete visto che a suo tempo,
nel '65 la Regione aveva comprato degli appezzamenti di terreno per
poter fare la Cooperativa e il magazzino di conferimento e deposito
di frutta della Cooperativa... vero, e naturalmente la Cooperativa
ha fatto presente che è di necessità, per poter meglio conservare e
vendere la frutta, tra cui naturalmente fa presente che a un dato
periodo di tempo è meglio lasciare le cassette sotto un atrio che
possano pigliare aria e sembra che in quelle condizioni la frutta
si mantenga meglio, possa essere venduta meglio. Tenuto conto anche
che a questa Cooperativa non solo viene conferita, diciamo così, la
merce portata dagli agricoltori di St. Pierre ma convergono anche
Aosta, Gressan, Jovençan ecc. naturalmente ha richiesto alla Valle
un terreno adiacente per poter allargare questi magazzini e portare
a termine questo nuovo lavoro.
Questo in sintesi quello che è scritto sulla presentazione
dell'acquisto.
Sul valore del terreno, noi l'abbiamo pagato nel '65 sulla base
di un 4.000 e qualcosa al metro, e oggi naturalmente l'abbiamo
concordata a 7.000, perché questo è il valore che è, considerato
che i terreni, come vedete, sono circondati da due strade, sono
prospicenti alla strada e perché hanno la possibilità di
costruzione nel terreno di St. Pierre.
Questo è quanto, io non ho altro dirvi.
Manganoni (P.C.I.)
- ... un allestimento, sono zone
edificabili, no, chiedo...
(voce di Chantel) ...
Scusa, è
zona edificabile, dimmi sì, chiuso, no.
Maquignaz (D.P.)
- Dunque è un terreno nel centro abitato
e quindi, è chiaro, possono costruire.
Vorrei solo precisare che non è che facciano un ampliamento, la
Cooperativa ha intenzione invece di fare una vasta tettoia che
serve naturalmente al momento del conferimento.
Siccome abbiamo ritenuto opportuno di non provvedere in questo
momento alla realizzazione di un secondo magazzino, perché non è
necessario, quindi tutte le Cooperative hanno aderito al
conferimento presso quello di St. Pierre. Noi potremmo così
utilizzare appieno il magazzino che ha la capacità di 20.000
quintali e quindi è chiaro che questo consentirà alla Cooperativa
dei Produttori di ridurre le spese e di aumentare il ricavato.
Quindi, hanno intenzione di fare una vasta tettoia che serva
naturalmente il conferimento, perché altrimenti non è possibile,
nell'interno non ci sono dei locali sufficienti, siccome il
conferimento avviene tutto nel giro di 10-15 giorni, perciò, pur
essendo d'accordo che faranno un calendario per i conferimenti, è
comunque necessario un terreno e una tettoia per poter depositare
temporaneamente.
Questo terreno va molto bene perché è adiacente e quindi c'è la
possibilità di accesso dalla strada, come diceva l'Assessore
Chantel, e la Cooperativa ha fatto presente che senza l'acquisto di
quel terreno evidentemente non sarebbe stato possibile un buon
funzionamento per l'andamento, in modo particolare, all'atto del
conferimento.
La Giunta ritiene che sia valido questo acquisto, perché
naturalmente fa risparmiare, anche tenendo conto che non c'è
l'intenzione di costruire un secondo magazzino per la frutta.
Dolchi (P.C.I.)
- Terreno fabbricabile nel perimetro nel
Comune di St. Pierre, e quindi implicitamente nella risposta al
Consigliere Manganoni che aveva chiesto se era fabbricabile si
dice, ecco perché paghiamo 7 mila lire al metro, questo terreno...
(voci)
...ecco, io volevo proprio dire questo, non so se in
certi casi anche per l'acquisto di terreni è valido seguire la
svalutazione della moneta o la rivalutazione di certe zone
edificabili. 4.000 lire nel 1966 non sono una ragione
indispensabile o per lo meno un punto di riferimento tale, per cui
automaticamente si debba considerare giusto il prezzo di 7 mila
lire nel 1973, potevano chiedere anche 24, non è logico che a un
determinato momento, perché si è pagato 4 nel '66, si debba pagare
7 adesso e si è contenti perché avendo chiesto 8 paghiamo solo 7.
Mi sembra che il ragionamento non possa essere, non possa essere
seguito.
È chiaro, abbiamo visto che l'applicazione di legge per quanto
riguarda le valutazioni nelle varie zone edificabili hanno portato
dei terreni che avevano un indice di fabbricabilità 2 che è stato
ridotto a 0,60 ad avere ad avere una riduzione del valore, anche,
anche a libero mercato se si tiene conto delle possibilità
edificatorie del terreno stesso.
Noi abbiamo sollevato per quanto riguarda l'acquisto di terreni,
già in passate sedute, molte perplessità su queste valutazioni. Le
avevamo anche sollevate soprattutto in considerazione che altri
Enti pubblici adottavano altri strumenti legislativi e quindi di
conseguenza facevano altre valutazioni ben più basse - ma quello
che più ci preoccupava - sproporzionate da Comune a Comune e da
zona a zona nello stesso Comune.
Abbiamo parlato a lungo della legge 865, della sua
applicabilità. Non penso che in questo caso sia applicabile,
trattandosi di una iniziativa esclusivamente privata.
La nostra perplessità non vuole tradursi in un ostacolo allo
sviluppo della Cooperativa dei Produttori di frutta di St. Pierre,
la nostra perplessità non vuole neanche tradursi in una valutazione
del prezzo discutibile e in una richiesta di ulteriore
revisione.
L'amara constatazione e l'amara considerazione che si può trarre
è che il problema non è stato risolto e che il cittadino che si
trova ad avere la fortuna di possedere terreni o a fianco di
iniziative già esistenti da parte dell'Amministrazione Regionale o
di Enti o Consorzi o iniziative che interessano l'Amministrazione
regionale sono dei privilegiati, sono dei favoriti o che altri
proprietari che si inseriscano in una iniziativa ventilata,
suggerita, proposta dalla Giunta regionale, sono dei privilegiati
nei confronti degli altri.
Noi certo non in questa ultima seduta di questa legislatura
riponiamo ancora questo problema, certamente lo riporremo nelle
prime sedute del prossimo Consiglio regionale, il Gruppo Comunista
si farà promotore di una posizione precisa affinché vengano a
cessare queste differenziazioni di trattamento non per volontà
dell'Amministrazione regionale ma per obiettiva situazione nei
confronti dei proprietari di terreni, affinché cessi, direi così,
lo scandalo che ci siano delle valutazioni che favoriscano,
favoriscano perché è chiaro che non ci sarà mai nessun privato che
paga 7 mila lire al metro a St. Pierre un terreno di questo tipo e
quindi favoriscano quei proprietari che si trovano o nell'area
d'influenza chiamiamolo così, di iniziative dell'Amministrazione
regionale o che sono vicini, proprietari di terreni vicini a
iniziative, a costruzioni, a immobili che sono di proprietà
dell'Amministrazione regionale, perché quando ci saranno degli
adempimenti o come in questo caso la necessità di acquisire terreni
vicini ci troveremo sempre di fronte a queste richieste.
Montesano (P.S.D.I.)
- Altri che chiedono la parola?
Prego Consigliere Maquignaz.
Maquignaz (D.P.)
- Esatto, Chantel mi ha anticipato,
quando noi abbiamo discusso per l'acquisto di quel terreno a
Jovençan mi ricordo che qualcuno avesse fatto presente che forse
era esagerata la quantità di terreno che si andava ad acquistare.
Io ritengo che se si fosse già acquistato in quel momento si faceva
veramente un buon affare. Le posso solo assicurare questo che
questi sono i prezzi di mercato nella zona accertati e che
naturalmente se noi non lo prendevamo, è l'ultimo terreno che
rimane disponibile in questo momento, perdevamo l'occasione e il
magazzino sarebbe stato bloccato definitivamente.
Quindi anche in Giunta l'abbiamo discusso lungamente poi alla
fine abbiamo capito che o lo si prendeva oppure la Cooperativa non
avrebbe potuto svilupparsi come è nelle aspirazioni di tutti che
riesca veramente a servire tutti i frutticoltori della Valle.
Dolchi (P.C.I.)
- Lei mi dà atto, Assessore, per ogni
caso c'è la sua giustificazione, è quando poi vediamo l'insieme dei
casi che ci troviamo ad avere una somma di provvedimenti che creano
così degli aspetti negativi che io ho annunciato prima.
Montesano (P.S.D.I.)
- Nessun altro intervento? Allora i
Signori Consiglieri sono chiamati a votare la delibera, chi approva
alzi la mano, contrari? Astenuti? Il Consiglio approva.
Si passa all'oggetto n. 11.
