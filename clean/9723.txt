Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 844 del 22 novembre 1989 - Resoconto
OGGETTO N. 844/IX - Rispetto degli obblighi contrattuali da
parte di imprese appaltratrici di lavori regionali
(Interpellanza).
Presidente - Do lettura dell’interpellanza
presentata dal Consigliere Mafrica:
INTERPELLANZA
In risposta ad una interrogazione scritta del 12 luglio 1989,
relativa al rispetto delle clausole contrattuali da parte della
ditta Cordi, era allegata una memoria con la quale la ditta
sosteneva di non essere tenuta ad applicare le norme relative alla
Cassa Edile in quanto essa non aderisce ad alcuna delle
associazioni che hanno sotto-scritto il contratto nazionale.
Poichè per quanto risulta allo scrivente:
1) in applicazione della circolare 880/U.L. del 13/5/1986 del
Ministero dei Lavori Pubblici, "al rispetto dei contratti ed
accordi predetti debbono obbligarsi anche le imprese eventualmente
non aderenti alle associazioni di categoria stipulanti";
2) per prassi consolidata l’Assessorato ai Lavori
Pubblici non ammette agli appalti ditte che non rispettino gli
obblighi verso la Cassa Edile;
3) i versamenti alla Cassa Edile da parte delle imprese non
consistono soltanto negli accantonamenti che vanno direttamente ai
lavoratori, ma anche in ulteriori quote che danno diritto a
prestazioni assistenziali e formative,
il sottoscritto Consigliere regionale
interpella
l’Assessore competente per conoscere:
1) per quali motivi la stessa amministrazione usa criteri
differenziati verso le imprese di cui si serve;
2) se la Giunta regionale non intenda addivenire a chiare
disposizioni in materia di rispetto degli obblighi contrattuali
delle imprese, in modo da evitare situazioni di discrezionalità
che, direttamente o indirettamente, possano danneggiare i
lavoratori interessati.
Presidente
- Ha chiesto di illustrare
l’interpellanza il Consigliere Mafrica, ne ha
facoltà.
Mafrica (PCI)
- Nel mese di luglio avevo rivolto
all’Assessore al Turismo una interrogazione scritta
per conoscere le ragioni per cui una ditta non procedeva al
versamento dei contributi dovuti per la cassa edile, che sono
richiesti da norme e direttive applicate e applicabili da tutte le
pubbliche amministrazioni.
Mi era allora stata allegata alla risposta una memoria della
ditta stessa, la quale sosteneva di non aderire ad alcuna delle
associazioni sindacali che avevano sottoscritto il contratto e
quindi di non ritenere necessario il versamento alla cassa edile,
ma di provvedere invece direttamente con versamenti ai lavoratori,
senza passare attraverso la cassa edile stessa.
Avendo approfondito la questione, per quanto risulta ci sono
degli elementi che vanno tenuti presenti. Prima di tutto
c’è una diversità di comportamento
all’interno dell’Amministrazione fra
ciò che viene fatto dall’Assessorato ai Lavori
Pubblici per prassi ormai consolidata e ciò che viene fatto da
altri Assessorati. Noi crediamo che questo non sia opportuno, che
l’Amministrazione debba comportarsi allo stesso modo
nei confronti delle imprese in tutti i suoi diversi settori. Se
quindi all’Assessorato ai Lavori Pubblici la
procedura è che non si ammettono agli appalti ditte che non
eseguano i versamenti presso la cassa edile, ci pare che lo stesso
criterio debba essere seguito dagli altri Assessorati.
In secondo luogo abbiamo a disposizione una serie di documenti
che dicono in modo chiaro che questi obblighi per le imprese sono
indipendenti dal fatto che le stesse aderiscano o meno alle
associazioni che firmano i contratti; gli obblighi sono
erga
omnes
, riguardano tutte le imprese e non può essere accettata
questa giustificazione di non aderenza ad una associazione
particolare.
In terzo luogo, questo è il fatto principale, la quota di
versamento alle imprese è fatta di due parti: una parte che finisce
direttamente nella busta paga del lavoratore, ed
un’altra parte, che percentualmente è di circa il 10
percento della retribuzione, che serve per altre prestazioni di
carattere assistenziale, a cui i lavoratori hanno direttamente o
indirettamente diritto, per cui comprendiamo che per
l’imprenditore sia più semplice provvedere al
versamento diretto al lavoratore solo della parte a lui spettante;
però ci pare che non sia giusto che questi si sottragga
all’obbligo di versare l’altra quota
che serve per l’assistenza, per le colonie, per la
formazione professionale, per il pagamento degli oneri mutualizzati
e per altre cose che non entrano direttamente nella busta paga, ma
che comunque rientrano fra i diritti dei lavoratori.
Vorremmo conoscere da parte dell’Assessore
competente se c’è intenzione di arrivare ad una
uniformità di trattamento rispetto a questo problema, se cioè
l’Amministrazione regionale intende applicare allo
stesso modo le norme in un Assessorato e
nell’altro.
Presidente
- Ha chiesto di parlare
l’Assessore al Turismo, Urbanistica e Beni Culturali
Faval, ne ha facoltà.
Faval (UV)
- Je peux donner réponse positive à la
question posée par M.Mafrica, en informant que pendant une certaine
période il y avait eu des conflits d’attribution de
responsabilités au sujet des fonctions
d’ingénieur-chef.
La chose a été réglée depuis qu’un fonctionnaire
de l’Assessorat a assumé ces fonctions relativement
aux chantiers de l’Assessorat; on a demandé que
cette partie soit respectée.
Je peux même informer qu’à partir de cette date
on est en train de faire des vérifications préalables au payement
pour les différents travaux qui ont été faits par les différentes
sociétés.
Presidente -
Ha chiesto di parlare il Consigliere
Mafrica, ne ha facoltà.
Mafrica (PCI)
- Prendo atto della risposta positiva
dell’Assessore, quindi esprimo la mia soddisfazione
al riguardo.
***
