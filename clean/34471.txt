Classificazione
GIUNTA REGIONALE
TURISMO E INDUSTRIA ALBERGHIERA



Oggetto del Consiglio n. 2240 del 22 febbraio 2012 - Resoconto
OGGETTO N. 2240/XIII - Interrogazione e interpellanza:
"Assenza dell'Assessorato del Turismo all'edizione 2012 della Borsa
Internazionale del Turismo di Milano".
Interrogazione
Appreso dagli organi di informazione della decisione
dell'Assessorato regionale al turismo, sport, commercio e trasporti
della Regione Valle d'Aosta di non partecipare all'edizione 2012
della Borsa Internazionale del Turismo di Milano, in programma dal
16 al 19 febbraio;
Venuti a conoscenza che, alla base di questa decisione, ci
sarebbe una valutazione eccessiva dei costi di partecipazione alla
manifestazione, che l'Assessore al turismo giudica "sproporzionata
rispetto ai ritorni riscontrati ed attesi";
Giudicato non opportuno che la Valle d'Aosta, regione
turistica per eccellenza, sia assente da quella che è ancora oggi,
di gran lunga, la più importante kermesse nazionale (e tra le più
importanti a livello europeo) per la promozione delle mete
turistiche italiane e internazionali, con oltre 5.000 realtà del
settore provenienti da 130 paesi che porteranno i loro prodotti e
servizi, e centinaia di migliaia di visitatori attesi nei 4 giorni
di apertura;
i sottoscritti Consiglieri regionali
Interrogano
l'Assessore al turismo, sport, commercio e trasporti per
conoscere:
1) in base a quali dati oggettivi la partecipazione della
Valle d'Aosta alla BIT di Milano è stata giudicata deludente sotto
l'aspetto del ritorno e delle ricadute in termini di presenze
turistiche nella nostra Regione;
2) quali sono le valutazioni che hanno spinto a privilegiare
la promozione turistica della Valle su altri eventi come "Eataly" o
il "Festival del Fitness" di Rimini;
3) quale sia l'ammontare complessivo di spesa per la
promozione turistica della Valle d'Aosta per il 2012, se sia
aumentato o diminuito rispetto al 2011 e quali i canali individuati
per tale obiettivo.
F.to: Carmela Fontana - Donzel - Rigo
Interpellanza
Richiamata la deliberazione della Giunta regionale n. 6 del 5
gennaio 2011 con cui si approvava la partecipazione
dell'Assessorato Turismo, Sport, Commercio e Trasporti a saloni e
manifestazioni fieristiche in Italia e all'estero per l'anno
2011;
Viste le recenti dichiarazioni dell'Assessore Marguerettaz
riguardo alla decisione della Regione di non partecipare alla Borsa
Internazionale del Turismo (BIT) di Milano;
Ricordato il Piano di Marketing Strategico Regionale della
Valle d'Aosta;
la sottoscritta Consigliera regionale
Interpella
l'Assessore competente per conoscere:
1) quali valutazioni abbiano fatto maturare la decisione di
non partecipare alla BIT, l'evento fieristico italiano più
importante per la promozione turistica;
2) quali azioni promozionali alternative si intende mettere
in campo, con quali costi e quali tempi di attuazione.
F.to: Patrizia Morelli
Presidente
- La parola alla Consigliera Patrizia
Morelli.
Morelli (ALPE)
- Merci M. le Président.
La nostra interpellanza si riferisce alla BIT, la principale
fiera turistica italiana e nella premessa ricordiamo la delibera n.
6/2011 in cui si diceva:
"l'Italia rappresenta il principale
bacino di provenienza dei flussi turistici in Valle d'Aosta sia per
la stagione estiva sia per la stagione invernale. Si ritiene
opportuno confermare l'ormai istituzionale appuntamento di BIT-BUY
ITALY, principale fiera del settore turismo in Italia, fondamentale
per la tempestiva presentazione dell'offerta turistica estiva al
pubblico e agli operatori turistici e dell'informazione sul
territorio nazionale"
. Affermazioni chiare che testimoniano
dell'interesse della Regione a voler continuare a partecipare alla
BIT, come è stato fatto per gli anni precedenti. Ora, dagli organi
di informazione recentemente e poi dalle notizie uscite dallo
svolgimento della BIT, abbiamo appreso che quest'anno si cambia.
L'Assessore ha affermato sugli organi di stampa che sono stati
fatti calcoli dei costi e dei benefici e si è deciso di non
partecipare più. Si dice che si vuole fare una promozione più
mirata, i costi della BIT sono troppo alti e ci si è accorti che il
ritorno non era più evidente. Sono affermazioni altrettanto forti
che giungono ad un anno da quelle che ho appena citato, sono
affermazioni che lasciano intravedere grandi cambiamenti di
strategia che vanno in controtendenza, anche rispetto a quanto nel
merito si scrive sul piano di marketing. La nostra curiosità dunque
è quella di capire quali valutazioni abbiano fatto maturare questa
decisione e quali azioni promozionali alternative si intende
mettere in campo, con quali costi e con quali tempi di
attuazione.
Presidente
- La parola all'Assessore al turismo, sport,
commercio e trasporti, Marguerettaz.
Marguerettaz (UV)
- Grazie Presidente.
Per poter condividere con voi tali risposte, mi verrebbe da
chiedere ai colleghi che hanno presentato l'interrogazione e
l'interpellanza se quest'anno hanno avuto modo di andare alla BIT
per capire anche di persona se con quanto dirò possono convenire o
meno; eventualmente, se non ci sono stati, cercherò di condividere
qualche considerazione. La validità di una fiera quale strumento di
comunicazione e promozione dell'offerta turistica di una
destinazione può essere valutata in base ai seguenti parametri:
quantità e qualità del pubblico visitatore. Il numero dei
visitatori della BIT è in costante flessione, negli ultimi 5 anni -
se i dati che abbiamo sono corretti, ma possiamo confrontarci - la
BIT ha perso 65.200 visitatori, oltre il 42 percento; nel 2008
erano 155.000 le presenze e 152 Paesi, nel 2012 89.800 e 120 Paesi.
Solo nel 2012 la perdita rispetto al 2011 è dell'11 percento, sono
diminuzioni a due cifre. Il profilo qualitativo dei visitatori è
medio, si tratta di un pubblico molto variegato, non
particolarmente interessato al prodotto montagna Valle d'Aosta, ma
interessato a farsi un giro. In assoluto fra tutte le fiere
partecipate negli anni il profilo dei frequentatori negli anni è
risultato in discesa.
Pubbliche relazioni con la stampa: già da anni l'Assessorato del
turismo non ha più organizzato conferenze stampa in BIT,
l'affollamento di appuntamenti e di eventi è tale da pregiudicare
in misura significativa il livello di attenzione dei giornalisti
che corrono tutto il giorno da uno stand all'altro, senza avere il
tempo di concentrarsi, né di approfondire alcunché. La soluzione è
quindi sempre stata quella di organizzare nelle settimane
precedenti o immediatamente successive alla BIT degli eventi stampa
dedicati durante i quali presentare la stagione estiva Valle
d'Aosta; appuntamenti senz'altro più efficaci ai fini dello
sviluppo delle pubbliche relazioni. Vi racconto un fatto, che non
vuole essere un giudizio assoluto sui contatti che vengono
stabiliti in BIT, ma che ritengo indicativo. Il 19 febbraio di
quest'anno ricevo una
mail
da un giornalista di Padova, che
mi chiede di essere inserito nella nostra
mailing list
per
il
press tour,
soprattutto per l'enogastronomia essendo lui
un collaboratore di importanti riviste del settore.
"La
richiesta
- dice il giornalista -
viene fatta dopo aver
fatto visita allo stand della Valle d'Aosta in BIT"
, ossia dice
di voler fare un giro in Valle d'Aosta, perché è stato nel nostro
stand in BIT che non avevamo! Tutto documentato. Per dire cosa
abbiamo!
Sviluppo di contatti e relazioni commerciali con gli operatori
buyer
: da alcuni anni il
BUY ITALY
è stato ampiamente
superato per frequentazioni, capacità organizzativa, efficacia con
gli incontri del B2B del TTG Incontri, la Fiera internazionale del
turismo organizzata dal TTG Italia a Rimini nel mese di ottobre; da
questo punto di vista, abbiamo delle alternative.
Affermazione del nome e della notorietà della destinazione - poi
ve lo lascio, perché è una risposta molto articolata -: è una
valenza da escludere per la destinazione Valle d'Aosta sulla piazza
di Milano, da cui proviene circa il 30 percento dei flussi
turistici.
L'osservazione della destinazione, partecipazione a convegni, a
focus del turismo: funzione alla quale si può tranquillamente in
modo assai meno dispendioso assolvere come hanno fatto i dirigenti
dell'Office e dell'Assessorato e un addetto dell'Ufficio promozione
recandosi alla fiera in qualità di visitatore con una semplice
trasferta in giornata.
Costi di partecipazione, affitto superfici, allestimenti: la
partecipazione ad una fiera vetrina come la BIT, dove le Regioni
italiane fanno a gara per presentarsi al meglio, impone una soglia
minima di visibilità e di decoro adeguati ai valori di qualità e
unicità, che contraddistinguono la "marca Valle d'Aosta". La spesa
base, già molto ridimensionata rispetto a quella degli anni
precedenti e a quella di molte altre Regioni italiane, oscilla fra
i 130.000 e i 150.000 euro per uno stand di dimensioni appropriate
e con allestimento personalizzato senza servizio di ristorazione e
di animazione all'interno.
Da tutto quanto sopra illustrato, il rapporto costi-benefici
della partecipazione alla BIT di Milano è facilmente evincibile.
Analoghe considerazioni sono peraltro state effettuate dalla
Francia, destinazione turistica alla quale guardiamo spesso con
ammirazione, dall'Australia e da altri Paesi. Vorrei leggere quanto
ha detto il Direttore generale di Atout France - l'Agenzia più
importante del mondo francese - Christian Mantel:
"i ritorni
dell'investimento non sono sufficienti e questi strumenti non
rispondono più sistematicamente ai bisogni dei professionisti del
settore"
. La Francia fino all'anno scorso c'era, quest'anno ha
fatto la valutazione che abbiamo fatto noi. Infine, solo a titolo
di menzione, ma non perché vogliamo prendere l'esempio degli altri,
cito la Regione Sicilia, la quale lo scorso anno c'era e quest'anno
no. Il Presidente Lombardo ha definito senza mezzi termini che la
BIT è diventata uno spreco di soldi; l'anno scorso Lombardo c'era,
quest'anno no. Se qualcuno di voi ha visto...il padiglione C era
completamente vuoto.
D'altra parte se in anni precedenti le risorse economiche
disponibili ci consentivano di partecipare alla BIT senza per
questo rinunciare ad altre azioni più mirate ed efficaci,
quest'anno la ridotta disponibilità economica impone delle scelte.
Partecipare alla BIT 2012 avrebbe significato concentrare in quella
unica occasione la promozione e l'offerta turistica estiva. Occorre
aggiungere che la BIT non ammette mezze misure: se si partecipa ad
una fiera vetrina, è indispensabile partecipare bene e occorre
investire delle risorse importanti. Se si partecipa lesinando
spazio e coreografia in un contesto di grandi vetrine, si ottiene
il risultato opposto e si fa brutta figura. Nel 2012 la scelta di
non partecipare riteniamo sia stata la scelta migliore.
"Quali sono le valutazioni che hanno spinto a privilegiare
eventi come "Eataly" o il "Festival del Fitness"
: le azioni
promozionali programmate per la primavera 2012 rispondono a una
strategia di marketing precisa che tiene conto: degli indirizzi
dettati dal piano di marketing, a cui la collega Morelli si
riferiva, per il triennio 2010-2012, che indica nella
specializzazione dell'offerta per prodotto, nella segmentazione
della domanda per motivazioni di vacanze e interessi, nella
comunicazione mirata ai target di clientela selezionata delle
Regioni di prossimità e di una nuova prossimità italiana i criteri
a cui improntare gli interventi e le aree geografiche italiane,
sulle quali prioritariamente inserirli, al fine di massimizzare i
risultati della promozione in termini di vendita di vacanze in
Valle d'Aosta; della necessità di fare sinergia fra l'attività
condotta dall'Assessorato del turismo e le attività promozionali
svolte da altri soggetti, principalmente gli altri assessorati
regionali e la Chambre valdôtaine, al fine di ottimizzare gli
investimenti. Queste attività sono: l'offerta enogastronomica,
periodo febbraio-maggio 2012, con parziale prosecuzione fino alla
fine dell'anno, costi a carico della Regione: 22.000 che comprende
la proposta di vacanza all'insegna della scoperta
dell'enogastronomia locale, dalla
Route des vins
à
Saveurs du Val d'Aoste
, ai laboratori enogastronomici per
adulti e per bambini, alle manifestazioni della tradizione più
autentica legata al mondo reale. Anche sui
Saveurs
du Val
d'Aoste
abbiamo avuto due iniziative che sono partite male, le
altre invece hanno fatto il tutto esaurito, ma avrete poi conferma
di questo. Tale proposta si accompagnerà alla vendita dei prodotti
e dei vini valdostani presso i presidi di
Eataly
a Torino
(ieri eravamo con la Chambre e con 40 produttori a presentare
l'offerta gastronomica
Eataly
a Torino) a Genova, a Bologna
e ad aprile a Roma, con l'intento di intercettare una clientela di
alto profilo, già orientata al consumo di prodotti di qualità e di
nicchia. Si tratta di un'iniziativa concepita, attuata e spesata
dalla Chambre valdôtaine, all'interno della quale l'Assessorato si
è volentieri inserito, collaborando con le strutture della Camera
di commercio e chiudendo anche un proprio accordo commerciale della
durata di un anno con l'Agenzia di viaggio
Liberi Tutti
presente nei punti di vendita di Torino e Roma.
Vi è poi l'offerta Natura protetta, periodo febbraio-maggio
2012, costi a carico della Regione, nello specifico l'Assessorato
dell'agricoltura, quota di cofinanziamento regionale pari al 18
percento del progetto
Viva - Valle d'Aosta Unica per Natura
,
finanziato per la restante parte dall'Unione europea.
L'offerta sport con particolare riferimento ai due prodotti
star: il trekking e l'escursionismo, che trovano nel
Tor de
Géants
il veicolo di comunicazione di maggiore forza e la
bicicletta nelle declinazioni
road bike
,
mountain
bike
,
downhill
, che quest'anno trova il suo principale
spunto di comunicazione nel passaggio del
Giro d'Italia
con
tappa Cervinia, periodo aprile-maggio 2012, costo 98.000 euro. Gli
appuntamenti selezionati sono due: la
Maratona di Milano
,
dove la Valle d'Aosta sarà presente fin dal 13 aprile con un
proprio stand, e
Rimini Wellness
10-13 maggio, la più grande
manifestazione italiana dedicata al benessere, allo sport e alla
salute, che ha totalizzato 209.000 visitatori, rispetto al 2010,
nel 2011 è cresciuta dell'8 percento, quindi è più del doppio della
BIT ed è tendenzialmente in crescita.
"Quale sia l'ammontare complessivo di spesa per la promozione
turistica della Valle d'Aosta..."
: vi lascerò uno schema che
indica - avendo fatto una risposta cumulativa, i dati sono a
beneficio di tutte e due le risposte -, che le risorse disponibili
per la nostra promozione, distinta per mercati, sono pari nel 2012
a 2.000.000 e sono divise fra Francia, Svizzera, Regno Unito,
Belgio, Olanda, Russia, Giappone, Germania, Italia e
Web
marketing
, sensibilizzazione del
Trade
progetto
BUY
VDA
. Sono messe a confronto le risorse 2011 e le risorse 2012:
nel 2011 c'erano 2.192.000 e quest'anno ci sono 2.000.000. Riguardo
all'Italia all'importo che ho inserito, occorre aggiungere
l'investimento pubblicitario che ammonta a 1.500.000 IVA inclusa
nell'anno, ivi compreso l'accordo stipulato con la RAI per il
triennio 2011-2013 per la quota parte a carico dell'Assessorato del
turismo.
In ultimo, ma non ultimo, con tutte le cautele del caso e ben
sapendo che l'andamento del turismo in Valle d'Aosta non può essere
unicamente ascritto tanto nei risultati positivi quanto in quelli
negativi alle sole azioni promozionali - c'è la congiuntura, c'è il
tempo - condotte dall'Assessorato, vorrei dare evidenza dei numeri
registrati nel 2011. Con riferimento agli arrivi e alle presenze
turistiche, rispetto al 2010, per il 2011 sono saliti del 4,5
percento e le presenze rispetto al 2010 sono cresciute del 6
percento, quindi abbiamo 2011, rispetto al 2010, più arrivi e più
presenze. Da questo punto di vista, poi, come ho detto, non è che
vogliamo prenderlo come merito, ma è un dato. Sicuramente ci sono
tutte le valutazioni che possono essere fatte, ma credo che possa
essere fatto un ragionamento. In particolare la crescita dei soli
flussi stranieri che nel 2011 ha raggiunto il valore massimo
nell'ultimo decennio sia per gli arrivi (11 percento), sia per le
presenze (9,8 percento), premia l'attività promozionale realizzata
dall'Assessorato sui diversi mercati negli ultimi anni, in special
modo Russia e Ucraina: 37 percento degli arrivi in crescita, 30,5
percento le presenze; Francia: più 6,5 percento gli arrivi, più 7,7
le presenze; Regno Unito: più 4,8 percento gli arrivi, più 3,3
percento le presenze; Svizzera: più 25 percento gli arrivi, più 22
percento le presenze; Germania: più 9 percento gli arrivi, più 15,2
le presenze; Paesi Bassi: più 8,3 gli arrivi, più 6 percento le
presenze; Belgio: più 3,8 gli arrivi, più 0,2 le presenze;
Giappone: più 41,2 percento gli arrivi, più 30,1 le presenze;
Svezia: più 12 percento gli arrivi, più 8,6 le presenze. In valore
assoluto i Paesi di origine che hanno maggiormente contribuito alla
crescita dei flussi stranieri sono Russia, Ucraina, Francia, Regno
Unito e Svizzera. Sicuramente viviamo un momento difficile, non
stiamo qua a dire che l'azione è un'azione che non può essere
migliorata, tutto è migliorabile, ma riteniamo che, rispetto a
questo ragionamento, l'attività sia stata improntata ad un massimo
di razionalizzazione.
Per quanto concerne la BIT, quella fiera aveva una ragione
d'essere e per anni ha dato dei risultati e giustamente c'è stato
un investimento; il dato tecnico che credo debba tutti illuminarci
è che negli ultimi cinque anni ha perso il 42 percento dei
visitatori. Preso atto di questo, non credo ci siano grandi
discussioni da fare.
Presidente
- La parola alla Consigliera Carmela
Fontana.
Fontana (PD)
- Grazie Presidente.
Ho visto l'Assessore molto entusiasta, mi dà l'idea che in Valle
d'Aosta problematiche non ne abbiamo sul turismo e allora tutte le
preoccupazioni provenienti dai commercianti sono tutte storie,
questo mi fa piacere veramente! Torniamo alla nostra problematica,
ritengo, dopo aver ascoltato le motivazioni che mi ha fornito per
non partecipare a questa grande vetrina, che sia stata un'occasione
persa, perché non sempre quando si fanno delle spese, si hanno dei
ritorni e lei lo sa benissimo. È come se qui calassero le presenze
e noi andassimo a chiudere gli impianti sciistici: non si fa così!
Questa era una vetrina che ci dava l'opportunità sia per il
turismo, sia per far conoscere i nostri prodotti. È vero, lei mi
parla di 120.000 euro di spese, che non ne vale la pena; allora mi
deve spiegare perché, da una parte, mi dice che bisogna
risparmiare, non ne vale la pena; dall'altra, mi fa una serata di
fine anno dove spende 1.000.000 di euro e lì voglio vedere le
ricadute, perché è stato così gentile da darmi tutti questi dati,
mi deve dire quello che la Valle d'Aosta ne ha ricavato. Se siamo
obiettivi, dobbiamo vedere anche se quella spesa ha portato
dell'utile in Valle d'Aosta. Ritengo che si debbano fare delle
scelte e questa era una scelta sensata. Secondo me, lei ha perso
un'occasione, lei mi parla della Sicilia che non ha partecipato, ma
il Trentino però ha partecipato e ha fatto uno slogan che ha
parlato di neve e di sci; allora non penso che il Trentino abbia
buttato via questi soldi. Lei ha detto che era meglio non
partecipare perché le presenze sono calate, è vero, sappiamo che
viviamo un momento di crisi economica e il calo di turisti c'è in
tutti i luoghi, anche Rimini non ha fatto più la serata di
Capodanno, perché non ha i ritorni, ma l'ha fatta la Valle d'Aosta
la scelta quest'anno e lei mi deve spiegare anche queste cose.
Secondo noi, questa volta, Assessore, ha perso nuovamente un treno,
anche perché tale vetrina era molto importante e delle volte i
soldi vanno spesi dove è necessario e, se si deve risparmiare, si
risparmia su tutti gli assessorati e, secondo me, bisogna fare un
calendario sulle scelte e si valuta dove è necessario farle e dove
risparmiare. Grazie.
Presidente
- La parola alla Consigliera Patrizia
Morelli.
Morelli (ALPE)
- Merci M. le Président.
Dopo la dettagliata risposta della collega Fontana, credo di
potermi associare tranquillamente a quanto da lei espresso. Se
l'Italia rappresenta il principale bacino di provenienza dei nostri
turisti, la BIT rappresenta il momento fieristico più importante
per intercettare questi flussi turistici, che poi sia in calo lo
sapevamo già l'anno scorso, ma abbiamo mantenuto l'investimento;
allora o lo abbiamo mantenuto perché l'anno scorso avevamo più
soldi e non ci preoccupavamo troppo di gestirli oculatamente, cosa
che mi sembrerebbe grave, oppure avevamo fatto valutazioni diverse.
La Valle d'Aosta è stata assente alla BIT, come giustamente
ricordava la collega Fontana, le altre realtà montane italiane
(Trentino Alto Adige e Valtellina) c'erano tutte. Non avranno fatto
anche loro la stessa riflessione, ma probabilmente ritengono che la
BIT rimane una vetrina importante, noi invece andiamo contro
corrente. Siamo lungimiranti o siamo improvvisatori? Propendo per
la seconda e anche questo lo ricordava già la collega, la serata di
Capodanno ci è sembrata un'improvvisazione, non il frutto di un
ragionamento serio sulla politica turistica valdostana, dove
vogliamo che vada il turismo valdostano, perché la serata di
Capodanno promuove un tipo di turismo: quello del divertimento, che
non siamo in grado di mantenere! Può farlo Rimini che vanta fior
fiore di locali, ma non la Valle d'Aosta, che non è un luogo di
divertimento! Quando i turisti vengono, è proprio di quello che si
lamentano: della mancanza di locali, quindi andiamo a promuovere
un'immagine che non ci corrisponde. Diversa è l'immagine che
dobbiamo promuovere: quella di una piccola regione montana con una
forte identità e il contatto diretto per promuovere questo tipo di
località rimane un'opportunità importante. Se quest'anno si decide
che non vale la pena di spendere neanche la metà di quello che
spendevamo negli anni scorsi, perché credo che con la metà una
soluzione adeguata e decorosa la si poteva trovare, vuol dire che
forse fino all'anno scorso un grande ragionamento dietro a quella
partecipazione non c'è stato.
Per quanto riguarda le altre attività alternative che lei ci ha
evocato, ci riserviamo di approfondirle; da notizie che ci sono
pervenute stamani, non ci pare che la serata di ieri a
Eataly
sia stata proprio il massimo dell'efficienza,
comunque lo approfondiremo.
