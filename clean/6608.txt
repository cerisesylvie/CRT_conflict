Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1091 del 6 febbraio 1985 - Resoconto
OGGETTO N. 1091/VIII - RIMBORSO DELLE SPESE SOSTENUTE DAGLI
ABITANTI DELLA BASSA VALLE PER L'ACQUISTO DEI SIERI PER I
TRATTAMENTI ANTIALLERGICI. (Interrogazione con risposta
scritta).
PRESIDENTE
: Do lettura dell'interrogazione con risposta
scritta presentata dal Consigliere Riccarand:
INTERROGAZIONE CON RISPOSTA SCRITTA
Venuto a conoscenza del fatto che numerosi abitanti della
Valle d'Aosta, dovendo ricorrere a cure presso l'Ambulatorio di
Terapia Antalgica ed Anestetica dell'Ospedale di Ivrea, debbono
sostenere ingenti spese per l'acquisto del siero per il trattamento
antiallergico;
Rilevato che a tali abitanti, contrariamente a quanto accade
in altre Regioni o agli stessi abitanti della nostra Regione in
cura presso l'Ospedale di Aosta, non vengono rimborsate le spese
per l'acquisto del siero;
il sottoscritto Consigliere regionale di "Nuova Sinistra
della Valle d'Aosta"
INTERROGA
l'Assessore regionale alla Sanità ed Assistenza Sociale per
conoscere le cause della descritta disfunzione ed in che modo si
intende operare per garantire anche agli abitanti della bassa Valle
d'Aosta il rimborso delle spese sostenute per l'acquisto dei sieri
per i trattamenti antiallergici.
PRESIDENTE
: Il Consigliere Riccarand ha già ricevuto la
risposta scritta con lettera del 31.1.1985 n. 171.
