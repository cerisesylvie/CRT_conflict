Classificazione
PARTECIPAZIONE E INIZIATIVA POPOLARE
Referendum e iniziativa popolare


Resoconto integrale del dibattito dell'aula
Oggetto del Consiglio n. 2141 del 25 settembre 1996 - Resoconto
SEDUTA POMERIDIANA DEL 26 SETTEMBRE 1996
OGGETTO N. 2141/X Richiesta di indizione di referendum
abrogativo a norma dell'articolo 75 della Costituzione e della
legge 25 maggio 1970, n. 352 e successive modificazioni, relativa
al decreto legge 29 marzo 1995, n. 97 convertito in legge, con
modificazioni, con legge 30 maggio 1995, n. 203 "Riordino delle
funzioni in materia di turismo, spettacolo e sport".
Deliberazione Il Consiglio
Visti i poteri in materia riconosciutigli dall'articolo 75 della
Costituzione;
Visto altresì l'articolo 26 della legge costituzionale 26
febbraio 1948, n. 4 "Statuto speciale per la Valle d'Aosta", il
quale prevede che il Consiglio regionale esercita le funzioni
normative di competenza della Regione e le altre che gli sono
attribuite dallo Statuto medesimo e dalle leggi dello Stato;
Vista la proposta di richiesta di referendum abrogativo a norma
dell'articolo 75 della Costituzione e della legge 25 maggio 1970,
n. 352 e successive modificazioni presentata dalla Giunta regionale
relativa al decreto legge 29 marzo 1995, n. 97, convertito in
legge, con modificazioni, con legge 30 maggio 1995, n. 203
"Riordino delle funzioni in materia di turismo, spettacolo e
sport";
Visto il decreto legge 29 marzo 1995, n. 97, convertito in
legge, con modificazioni, con legge 30 maggio 1995, n. 203
"Riordino delle funzioni in materia di turismo, spettacolo e
sport", e ritenuta l'opportunità di proporre in ordine al medesimo
indizione di referendum popolare abrogativo;
Vista la legge 25 maggio 1970, n. 352 "Norme sui referendum
previsti dalla Costituzione e sull'iniziativa legislativa del
popolo", e successive modificazioni, in particolare gli articoli 29
e 30;
Delibera
1) di richiedere l'indizione del referendum abrogativo previsto
dall'articolo 75 della Costituzione sul seguente quesito:
"Volete voi che siano abrogati il decreto-legge 29 marzo 1995,
n. 97, convertito in legge, con modificazioni, con legge 30 maggio
1995, n. 203 ("Riordino delle funzioni in materia di turismo,
spettacolo e sport") limitatamente a:
- articolo 1;
- articolo 2;
- articolo 3, comma 1
(Riordino degli organi consultivi e degli enti del settore dello
spettacolo e del turismo. - 1. In attesa della costituzione di
un'autorità di Governo specificamente competente per le attività
culturali e dell'entrata in vigore delle leggi-quadro riguardanti
il cinema, la musica, la danza, il teatro di prosa e gli spettacoli
viaggianti, entro sei mesi dalla data di entrata in vigore del
presente decreto, con regolamenti governativi adottati ai sensi
dell'articolo 17, comma 1, della legge 23 agosto 1988, n. 400, e
degli articoli 30, 31 e 32 del decreto legislativo 3 febbraio 1993,
n. 29, e successive modificazioni, d'intesa con la Conferenza
permanente per i rapporti tra lo Stato, le regioni e le provincie
autonome di Trento e di Bolzano, sentite le competenti commissioni
parlamentari, si procede a:
a) riordinare gli organi consultivi istituiti presso il
soppresso Ministero del turismo e dello spettacolo;
b) riordinare gli enti operanti nel settore dello spettacolo e
del turismo, prima sotto posti alla vigilanza del soppresso
Ministero del turismo e dello spettacolo.)
comma 2,
(I regolamenti di cui al comma I si conformano ai seguenti
criteri e principi:
a) le funzioni già proprie delle commissioni e degli organi
consultivi esistenti presso il soppresso Ministero del turismo e
dello spettacolo sono attribuite ad almeno cinque comitati musica,
danza, cinema, teatro di prosa, circhi equestri e spettacoli
viaggianti, ciascuno composto di non più di nove membri, scelti tra
rappresentanti delle associazioni di categoria ed esperti altamente
qualificati. I membri dei predetti comitati non possono rimanere in
carica più di tre anni e non possono essere nuovamente nominati
prima che siano trascorsi tre anni dalla cessazione dell'ultimo
incarico. I membri dei comitati che siano rappresentanti di
associazioni di categoria non possono partecipare alle riunioni
nelle quali sono esaminate le richieste di finanziamento o di
contributi avanzate dalla rispettiva categoria;
b) il riordino degli enti già vigilati si ispira alle istanze
della regionalizzazione e dell'affidamento di specifiche funzioni a
società o enti anche di natura privata quando ciò sia conforme a
criteri di economicità e funzionalità. Alla nomina dei componenti
degli organi amministrativi dei suddetti enti di procederà solo
dopo il riordino degli enti stessi;
c) è prevista l'incompatibilità dell'appartenenza ai comitati o
agli organi dell'Ente teatrale italiano con l'esercizio di attività
professionali obiettivamente tali da pregiudicarne la imparzialità
in quanto dirette destinatarie di interventi finanziari
pubblici.)
comma 3,
(Le funzioni amministrative in materia di revisione dei film e
dei lavori teatrali, già esercitate dal soppresso Ministero del
turismo e dello spettacolo, restano attribuite, in attesa della
costituzione di un'autorità di Governo specificatamente competente
per le attività culturali, alla Presidenza del Consiglio dei
Ministri - Dipartimento dello spettacolo, che le esercita sentite
le commissioni di primo grado e di appello di cui alla legge 21
aprile 1962, n. 161; la revisione in lingua originale dei film in
lingua tedesca e in lingua francese da proiettare, rispettivamente,
in provincia di Bolzano e nella regione Valle d'Aosta è esercitata,
su delega del Presidente del Consiglio dei Ministri, dal presidente
della giunta provinciale di Bolzano e dal presidente della giunta
regionale della Valle d'Aosta, sentita la commissione nominata
dalla giunta provinciale e dalla giunta regionale. Il parere ed il
nulla osta all'edizione italiana, rilasciati ai sensi della citata
legge n. 161 del 1962, sono validi anche per le corrispondenti
versioni dei film in lingua tedesca e in lingua francese.)
comma 8,
(Entro sei mesi dalla data di entrata in vigore della legge di
conversione del presente decreto, con regolamento governativo
emanato ai sensi dell'articolo 17 della legge 23 agosto 1988, n.
400, e con l'osservanza degli articoli 30, 31 e 32 del decreto
legislativo 3 febbraio 1993, n. 29, e successive modificazioni,
previo parere del Consiglio di Stato, che deve esprimersi entro
trenta giorni, e delle competenti commissioni parlamentari, di
intesa con la Conferenza permanente per i rapporti tra lo Stato, le
regioni e le province autonome di Trento e di Bolzano, si provvede
al riordino dell'ENIT, sulla base dei seguenti principi e criteri
direttivi;
a) razionalizzazione e definizione dell'organizzazione degli
uffici all'estero in relazione ai flussi turistici prevedibili dai
vari paesi e secondo criteri di economicità, utilizzando in tali
uffici, anche con contratto a tempo determinato, personale con
adeguate conoscenze professionali nel settore e idonee conoscenze
linguistiche; tali uffici devono operare sulla base di un
preventivo di spesa approvato dal consiglio di amministrazione. A
tal fine l'ENIT è autorizzato a stipulare apposite convenzioni,
secondo criteri di economicità e funzionalità, con l'Istituto
nazionale per il commercio con l'estero o con altri organismi
pubblici o privati operanti all'estero, nonché a costituire
società, anche con soggetti privati, per la realizzazione di
progetti di promozione turistica;
b) riorganizzazione dell'assetto organizzativo e del personale
con criteri di efficienza e di funzionalità, disponendo il
trasferimento del personale in esubero con le modalità previste
dall'articolo 5:
c) attribuzione di funzioni specifiche per lo sviluppo della
promozione turistica all'estero come strumento di rappresentazione
dell'immagine dell'intero territorio nazionale, nonché per la
predisposizione, d'intesa con le regioni e le province autonome di
Trento e di Bolzano, di progetti integrati interregionali di
promozione turistica;
d) previsione della possibilità di costituzione o di
partecipazione a società miste per la svolgimento di specifiche
attività promozionali, ovvero per la partecipazione ad accordi di
programma anche al fine di predisporre progetti comuni con altre
amministrazioni per lo sviluppo dell'immagine dell'Italia
all'estero.)
comma 9,
(Entro sessanta giorni dalla data di entrata in vigore della
legge di conversione del presente decreto, è nominato con decreto
del Presidente del Consiglio dei Ministri il consiglio di
amministrazione dell'ENIT composto da quattro esperti, di
comprovata qualificazione professionale nel settore turistico,
designati dal Presidente del Consiglio dei Ministri sentite le
associazioni di categoria di cui uno con funzioni di presidente, e
da tre esperti designati dalle regioni. I membri del consiglio di
amministrazione durano in carica tre anni e sono rinnovabili per un
solo mandato.)
comma 10,
(Entro il medesimo termine e con le medesime modalità, si
provvede alla nomina del collegio dei revisori dei conti, composto
da un rappresentante del Ministero del tesoro, con qualifica non
inferiore a dirigente generale, del ruolo della Ragioneria generale
dello Stato, con funzioni di presidente; da un rappresentante della
Presidenza del Consiglio dei Ministri - Dipartimento del turismo e
da un rappresentante delle regioni; per ogni membro effettivo è
previsto un supplente.)
comma 11,
(I membri effettivi del collegio dei revisori dei conti sono
collocati fuori ruolo per la durata del loro mandato.)
comma 12,
(Gli articoli 9, 12, comma 1 e 2, e 14 della legge 11 ottobre
1990, n. 292, sono abrogati. Le funzioni già attribuite all
'assemblea dell'ENIT, ai sensi dell'articolo 10 della legge 11
ottobre 1990, n. 292, sono esercitate dal consiglio di
amministrazione, fermi restando i controlli ivi previsti. Fino
all'insediamento del nuovo consiglio di amministrazione le funzioni
degli organi di amministrazione dell'ENIT sono svolte da un
commissario straordinario nominato dal Presidente del Consiglio dei
Ministri.)
comma 13,
(Fino alla costituzione del collegio dei revisori di cui ai
comma 10 resta in carica il collegio dei revisori nominato ai sensi
dell'articolo 14 della legge 11 ottobre 1990, n. 292.)
- articolo 4; - articolo 5; - articolo 6;
- articolo 7, comma 1;
(1. Entro tre mesi dalla data di entrata in vigore del presente
decreto, il Presidente del Consiglio dei Ministri, sentita la
Conferenza permanente per i rapporti tra lo Stato e le province
autonome di Trento e di Bolzano e sentite le associazioni di
settore maggiormente rappresentative in campo nozionale, formula,
con atto di indirizzo e coordinamento da adottarsi ai sensi
dell'articolo 2, comma 3, lettera d) della legge 23 agosto 1988, n.
400, i criteri di adeguamento alle disposizioni vigenti nei paesi
che fanno parte dell'Unione europea delle seguenti normative:
a) la disciplina recata dall'articolo 4 del regio decreto del 24
maggio 1925, n. 1102, e successive modificazioni, nelle more
dell'emanazione dell'atto di indirizzo e coordinamento e delle
successive norme di attuazione, in deroga alle misure previste
dalla normativa vigente, è consentita una riduzione della
superficie delle stanze a un letto e delle stanze a due o più letti
fino al 25 per cento nelle strutture alberghiere esistenti,
classificate a una stella, due stelle o tre stelle, e fino al 20
per cento nelle strutture alberghiere esistenti, classificate a
quattro stelle, cinque stelle o cinque stelle lusso;
b) la disciplina recata dagli articoli 7 e 12 della legge 17
maggio 1983, n. 217, in materia di classificazione alberghiera;
c) la disciplina recata dall'articolo 8 della legge 17 maggio
1983, n. 217, in materia di vincolo di destinazione.)?";
2) di designare, ai sensi dell'articolo 10 della legge 25 maggio
1970, n. 352, quale delegato effettivo del Consiglio regionale, il
Consigliere Marco Bavastro e quale delegato supplente del Consiglio
regionale, il Consigliere Guglielmo Piccolo;
3) di dare atto che la presente deliberazione non è soggetta al
controllo della Commissione di Coordinamento per la Valle ai sensi
dell'articolo 9 del decreto legislativo 22 aprile 1994, n. 320 e di
darne esecuzione.
Presidente Pongo in votazione il referendum n. 2, con
l'emendamento sostitutivo presentato dal Presidente della Giunta.
Ne do lettura:
Emendamento Si propone di emendare il quesito come segue:
Sostituire le parole "... che siano abrogati..." con le parole
"... che sia abrogato...", vista la modifica apportata in I
Commissione consiliare (soppressione del riferimento all'articolo 2
della legge 30 maggio 1995, n. 203)
Presenti e votanti: 28
Favorevoli: 27
Contrari: 1
Il Consiglio approva
