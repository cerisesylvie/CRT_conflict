Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2864 del 4 dicembre 1991 - Resoconto
OGGETTO N. 2864/IX Comunicazioni del Presidente del
Consiglio.
Dolchi (Presidente)
Le comunicazioni del Presidente
del Consiglio concernono l'attività della Presidenza del Consiglio
e degli organi consiliari dal 20 novembre 1991 in poi.
Disegni di legge presentati:
Proposta di legge n. 370, presentata dal gruppo consiliare
dell'Union Valdôtaine in data 22 novembre 1991: "Modifiche alla
legge 7 maggio 1975, n. 16, concernente norme sui referendum
previsti dallo Statuto speciale per la Valle d'Aosta e
sull'iniziativa legislativa del popolo valdostano, già modificata
dalla legge regionale 21 aprile 1981, n. 22" (I Commissione)
Disegno di legge n. 371, presentato dalla Giunta regionale in
data 26 novembre 1991: "Modificazioni ed integrazioni alle norme
sull'ordinamento dei servizi regionali e sullo stato giuridico del
personale della Regione. Approvazione delle nuove tabelle organiche
sui posti e del personale dell'Amministrazione regionale" (II
Commissione)
Proposta di regolamento n. 11, presentata dalla Giunta regionale
in data 26 novembre 1991: "Modificazione al regolamento regionale
recante norme per l'applicazione della legge 3 agosto 1949, n. 623,
concernente l'immissione al consumo in Valle d'Aosta di determinati
contingenti annui di generi e merci in esenzione fiscale (I
Commissione)
Disegni di legge vistati:
Disegno di legge n. 346: "Primo provvedimento di variazione al
bilancio di previsione della Regione per l'anno finanziario
1991"
Disegno di legge n. 304: "Rifinanziamento della legge regionale
9 luglio 1990, n. 44 (Interventi regionali di cooperazione e
solidarietà con i Paesi in via di sviluppo)"
Disegno di legge n. 320: "Modifica della legge regionale 8
agosto 1989, n. 58, concernente "Piano di politica del lavoro per
il triennio 1989/1991"
Disegno di legge n. 319: "Finanziamento integrativo del fondo
regionale investimenti occupazione di cui alla legge regionale 18
agosto 1986, n. 51 (Istituzione del FRIO)"
Disegno di legge n. 314: "Modifica del comma 1 dell'art. 10
della legge regionale 8 agosto 1989, n. 61: Trasferimenti
finanziari della Regione ai Comuni della Valle d'Aosta a garanzia
di un adeguato livello di spesa corrente pro-capite, per
l'esercizio delle funzioni di loro competenza"
Disegno di legge n. 311: "Proroga e finanziamento per
l'esercizio 1991 della legge regionale 30 ottobre 1987, n. 87,
concernente interventi a favore di società minori che gestiscono
impianti di risalita"
Disegno di legge n. 315: "Autorizzazione dell'ulteriore spesa
nell'anno 1991 per l'applicazione della legge regionale 10 gennaio
1961, n. 2, concernente provvidenze per l'incremento del patrimonio
alpinistico"
Deliberazioni vistate:
n. 5
Riunioni di Commissioni:
I Commissione: 1
II Commissione: 2
III Commissione: 1
IV Commissione: 1
V Commissione: 1
Commissione speciale per il mercato unico: 1
Il responsabile del Movimento per la difesa dei diritti e valori
delle popolazioni walser ha inviato nei giorni scorsi, a questa
Presidenza, una lettera con la quale intende sottoporre
all'attenzione dei competenti organi regionali e statali il
problema della tutela della minoranza walser dell'Alta Valle del
Lys, a seguito anche della recente notizia che il progetto di legge
per una super tutela delle minoranze che vivono in Italia ha
trovato forti resistenze ed è stato rinviato alla Commissione
Affari Costituzionali.
Alla lettera è inoltre allegata copia della proposta avanzata
dall'On. Deputato Luciano Caveri sulla materia, nella quale indica
alcune possibili vie per la soluzione della situazione della
Comunità walser.
Copia della lettera e del documento è stata inviata al
Presidente della Ia Commissione consiliare permanente e,
ovviamente, è a disposizione dei Consiglieri che intendono
consultarla.
Il signor Giovanni Bonin, consigliere del Comune di
Challand-Saint-Anselme, ha inviato a questa Presidenza copia della
deliberazione del Consiglio comunale n. 95 del 12 novembre 1991,
con la quale si richiede all'Amministrazione regionale di
classificare "strada regionale" ai sensi della legge 10 ottobre
1950, n. 1, la strada comunale Orbeillaz-Col Tzucore.
Il signor Bonin fa infatti rilevare che il Consiglio comunale di
Challand-Saint-Anselme aveva già avanzato tale richiesta nel
gennaio 1971 e confida in una prossima soluzione del problema in
favore della popolazione di Challand-Saint-Anselme.
Il Presidente del Consiglio non ha altre comunicazioni da fare.
Se nessuno chiede la parola, passiamo all'oggetto successivo.
