Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 2591 del 17 aprile 2002 - Resoconto
OGGETTO N. 2591/XI Concessione, ai sensi della l.r. 31/92, di un
contributo a favore del Clan Mor Arth - Clan della Grande Orsa per
l'organizzazione di "Celtica 2002" - Manifestazione internazionale
di musica e cultura celtica - in programma a Courmayeur dal 5 al 7
luglio 2002. Impegno di spesa.
Deliberazione Il Consiglio
Premesso che:
"L'Associazione Clan Mor Arth - Clan della Grande Orsa ha
presentato all'Assessorato regionale del turismo, sport commercio e
trasporti una richiesta tendente ad ottenere, ai sensi della legge
regionale 24 giugno 1992, n. 31, e successive modificazioni, un
contributo nelle spese previste per l'organizzazione di "Celtica
2002? - manifestazione internazionale di musica e cultura celtica -
in programma a Courmayeur dal 5 al 7 luglio 2002;
Il programma della manifestazione, giunta alla sua sesta
edizione, prevede la partecipazione di alcuni gruppi irlandesi,
scozzesi e bretoni di musica tradizionale, canto e danze celtiche,
oltre naturalmente alla partecipazione di artisti italiani, e la
realizzazione di mostre ed esposizioni sul tema. Alcuni eventi
musicali saranno estesi anche quest'anno ai comuni di Morgex e
Pré-St-Didier, inoltre è prevista una sfilata nel centro di Aosta e
nel Comune di Cogne;
Il preventivo della manifestazione, sotto dettagliato, evidenzia
spese per euro 187.476,85 ed entrate per euro 92.962,25. Il
disavanzo dell'iniziativa sarà assunto direttamente a carico degli
organizzatori:
Uscite
- cachet artisti vari € 27.372,22
- ospitalità € 24.789,22
- rimborsi spese viaggio € 25.822,84
- organizzazione tecnico-artistica € 51.645,69
- trasporti € 13.944,34
- impiantistica (service palco, copertura elettricità, ecc.) €
20.685,28
- stampa e diffusione materiale promozionale € 15.493,71
- varie € 7.746,85
Totale € 187.476,85
Entrate
- Comune di Courmayeur € 30.987,41
- vendita biglietti d'ingresso € 25.822,84
Totale € 92.962,25
Non sono al momento quantificati i contributi eventuali dei
comuni di Morgex e Pré-St-Didier ai quali è stata presentata
analoga richiesta;
Si dà atto che la Direzione Promozione e Sviluppo Attività
Turistiche e Sportive ha ritenuto le spese sopra esposte
ammissibili a contributo e l'iniziativa stessa di interesse
turistico promozionale, ai sensi dell'articolo 3, comma 4, della
legge regionale 31/1992;
Si ritiene pertanto di aderire alla richiesta del Clan Mor Arth
- Clan della Grande Orsa - mediante la concessione di un contributo
massimo di euro 36.152,00, pari al 19,5% circa delle spese previste
per l'organizzazione dell'iniziativa;
Si fa presente che il contributo è riferito al raggiungimento
dell'obiettivo n. 141007 "Programmazione e gestione dei contributi
per l'organizzazione di manifestazioni promozionali? del bilancio
di gestione per il triennio 2002/2004;"
Vista la legge regionale 24 giugno 1992, n. 31, e successive
modificazioni e, in particolare, l'articolo 4, secondo comma,
quanto alla competenza consiliare;
Richiamata la deliberazione della Giunta regionale n. 5186 in
data 31 dicembre 2001 concernente l'approvazione del bilancio di
gestione della Regione per il triennio 2002/2004, con attribuzione
alle strutture dirigenziali di quote di bilancio e degli obiettivi
gestionali correlati e di disposizioni applicative;
Visto il parere favorevole rilasciato dal Direttore alla
Promozione e sviluppo attività turistiche e sportive, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Delibera
1) di concedere, ai sensi della legge regionale 24 giugno 1992,
n. 31, e successive modificazioni, un contributo fino ad un massimo
di euro 36.152,00 (trentaseimilacentocinquantadue) a favore del
Clan Mor Arth - Clan della Grande Orsa, con sede nel Comune di
Saint-Pierre, in percentuale non superiore al 19,5% delle spese
effettivamente sostenute, ammissibili a contributo e regolarmente
documentate e, comunque in misura non superiore alla differenza tra
le entrate e le uscite effettive, per l'organizzazione di "Celtica
2002? - manifestazione internazionale di musica, arte e cultura
celtica - in programma a Courmayeur dal 5 al 7 luglio 2002;
2) di impegnare la spesa di euro 36.152,00
(trentaseimilacentocinquantadue), con imputazione al cap. 64320 del
bilancio preventivo della Regione per l'anno 2002 ("Contributi e
sussidi ad istituzioni e organismi vari per attività nel settore
del turismo e del tempo libero?), riferimento dettaglio n. 8778,
che presenta la necessaria disponibilità;
3) di dare atto che alla liquidazione del contributo si
provveda, ai sensi dell'articolo 58 della legge regionale 27
dicembre 1989, n. 90 e successive modificazioni, anche ratealmente,
nel rispetto della percentuale approvata e salvo conguaglio da
effettuare a manifestazione conclusa e previa presentazione del
bilancio consuntivo corredato di idonea documentazione
giustificativa.
Président
Y a-t-il des requêtes
d'intervention?
Je soumets au vote l'objet n° 24:
Conseillers présents: 26
Votants: 24
Pour: 24
Abstentions: 2 (Curtaz, Squarzino Secondina)
Le Conseil approuve.
