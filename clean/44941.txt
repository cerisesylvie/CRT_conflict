Classificazione
TRASPORTI E VIABILITÀ
Autostrade e trafori alpini



Oggetto del Consiglio n. 1776 del 28 luglio 2022 - Resoconto
OGGETTO N. 1776/XVI - Interrogazione: "Stato delle
interlocuzioni con i vertici della società di gestione del Traforo
del Monte Bianco in merito alle prospettate chiusure".
Bertin (Presidente) -
Punto n. 20. Risponde l'assessore
Caveri.
Caveri (AV-VdA Unie) -
Io darò gli ultimi elementi in
termini cronologici, rispetto anche alle cose che avevamo già detto
qui in Consiglio e che le sono già note. Tra l'altro proprio oggi,
e approfitto dell'occasione per ringraziarlo sentitamente,
l'amministratore delegato del Traforo del Monte Bianco che nei
giorni scorsi ha deciso, per propri motivi familiari, di lasciare
il suo incarico, vorrei ricordarlo, Alfredo Pellegrini, che è stato
anche amministratore delegato della RAV da cui ha dimissionato
nello stesso modo. Chi ha avuto occasione di conoscerlo, credo che
abbia trovato sempre in lui un interlocutore attento, una persona
molto acuta e molto intelligente, che ha cercato anche sempre di
mediare un po' le situazioni rispetto alle esigenze della nostra
comunità, cosa spesso non comune nei dirigenti della Società
Autostrade. In queste ore è stato nominato Mirko Nanni come nuovo
amministratore delegato del Traforo del Monte Bianco.
Questo lo dico perché nella logica degli ultimi incontri quello
più interessante pochi giorni fa è stato in videoconferenza con
l'amministratore delegato del gruppo Autostrade, Roberto Tomasi,
che era già amministratore all'epoca della gestione Benetton, tanto
per semplificare, ed è stato confermato in questi giorni al
vertice. Quindi, è un interlocutore con il quale abbiamo cercato di
capire, e poi le dirò in conclusione quali sono le ipotesi che
abbiamo messo in campo. È stato un interlocutore utile, perché tra
l'altro è una persona che, pur essendo del nord est d'Italia,
conosce molto bene la Valle d'Aosta a cui è particolarmente
affezionato, essendo un valente alpinista e sciatore alpinista.
L'altro interlocutore, e poi distillerò la logica degli incontri
di questi giorni, è Laurent Wauquiez, presidente di una delle più
grandi regioni francesi, Auvergne-Rhône-Alpes, che ovviamente ha un
ruolo eminente nella politica francese, è anche uno degli emergenti
della politica francese, ed era accompagnato, nell'incontro che
abbiamo avuto in sala Giunta assieme al Presidente della Regione
Lavevaz, da Éric Fournier che, essendo Sindaco di Chamonix, è
perfettamente cosciente di tutte le problematiche, anche se non
sempre esiste un'assonanza, però il Presidente ne potrebbe essere
buon testimone, alla fine abbiamo trovato un punto di
riferimento.
A che punto siamo? Il punto di partenza, come lei sa, è un fatto
oggettivo ed è l'obsolescenza dell'infrastruttura, che è stata
inaugurata nel 1965 con una concezione tecnologica che si rifaceva
a progettazione degli anni '50 in cui, se noi andiamo a vedere, e
l'ho fatto a suo tempo aiutato anche dall'ingegnere Cuaz che è
stato un po' la memoria storica; Franco Cuaz, credo che lei lo
conosca bene perché abita a Courmayeur, è solo un interlocutore,
all'epoca negli anni '50 aveva previsto che questo tunnel sarebbe
diventato un passaggio per le merci; all'epoca era nato per i
passaggi turistici.
Intanto, con i francesi abbiamo chiarito che questi lavori
straordinari di risanamento e di ripristino, in particolare il
rivestimento in calcestruzzo della volta della galleria, sono
assolutamente necessari e lo sono a maggior ragione non solo per la
solidità della volta, ma anche perché, specie sul lato francese,
con mille problemi sono state rinvenute delle tracce di amianto in
alcuni materiali complementari. Questo significa allo stato attuale
che dal 2023 al 2043, dunque in quasi tutti gli anni della
longue
durée
della concessione, che scadrà nel 2050,
ci sarà una chiusura lunga che avverrà in periodo autunnale. A dire
la verità solo alla fine dell'estate sapremo esattamente la durata
di queste chiusure, perché si conoscerà l'esito della gara: hanno
partecipato quattro società, attualmente in corso per i lavori, di
cui si valuterà da una parte l'offerta economicamente più
vantaggiosa con assieme l'ottimizzazione dei tempi, quindi chi lo
farà più in fretta avrà dei vantaggi nella gara, e anche con
tecnologie più avanzate gli uni con gli altri.
Insomma, il traforo sarà sicuramente azzoppato e questo tra
l'altro, ma lo dico
en passant
, si riverbererà anche sul
futuro dell'autostrada del Monte Bianco, la RAV, che ha oggi due
azionisti: il Traforo del Monte Bianco e, quello di minoranza, la
nostra Regione. La società ha problemi di equilibrio finanziario,
perché è una tratta breve con manutenzioni costose e tra l'altro la
scadenza è il 2032, quindi una cosa da fare in fretta è quella di
convincere lo Stato e Bruxelles di allungare al 2050, perché sennò
è del tutto evidente che questa tratta non regge e una delle
ipotesi è quella che subentri, che ci sia una forma di fusione da
studiare con il Traforo del Monte Bianco, che almeno, fino ad oggi,
ha delle finanze cospicue.
Resta poi il tanto discusso problema del raddoppio. Un raddoppio
in situ
, cioè una seconda canna che affianchi esattamente
l'attuale, che si chiami raddoppio o, come si usa con un eufemismo,
tunnel sostitutivo, perché si immaginava di fare una seconda canna
che in qualche maniera consentisse di tenere sempre aperta, avendo
l'altra canna in manutenzione, non avrà mai - e questo ci è stato
ripetuto anche da Wauquiez, interpretando anche il pensiero del
presidente Macron, che più di una volta è stato a Chamonix, ma
anche dell'attuale Presidente del Consiglio francese che era
Ministro dei trasporti - un assenso al raddoppio in situ. Qualche
spiraglio potrebbe esserci per un tracciato più in basso di quello
attuale, ed è ora di conoscere gli studi che sono stati fatti a
proposito in Francia, di cui non sappiamo nulla se non che potrebbe
essere un sistema trasportistico collegato a nuove tecnologie, come
caricare su di un treno i TIR per poi scaricarli dall'altra parte;
oppure esiste, e questo c'è stato confermato da Tomasi, un
tracciato più basso di quello attuale che dovrebbe grossomodo
entrare prima lato valdostano nella montagna e uscire più o meno
dove c'è Rock Coin, che conosciamo, dove si gira per Chamonix, cosa
che Èric Fournier nell'incontro non è che convincesse, quindi
bisogna evidentemente riflettere ancora; e credo soprattutto che
sia ora di discuterne alla luce del sole.
Per questo, tenendo conto anche delle sollecitazioni del
presidente di Confindustria Bonomi, che tra l'altro del tema ha
discusso con gli industriali francesi, perché è del tutto evidente
che noi non abbiamo oggi un interesse rispetto al periodo del
riparto fiscale di avere un aumento a dismisura dei TIR, ma abbiamo
certo l'interesse di mantenere aperto il tunnel dodici mesi su
dodici o di avere una soluzione sostitutiva. L'idea è quella da una
parte di discutere della situazione attuale dopo l'uscita
dell'appalto, in cui avremo definitivamente i dati, e immaginare in
periodo autunnale una grande assise italo-francese per rilanciare
questa questione, avendo da una parte la necessità di capire cosa
fare di questo diavolo di traforo, e dall'altra avere anche una
logica avveniristica rispetto alle cose da fare.
Nel frattempo, come lei sa, sarà usata la seconda canna del
Fréjus e la seconda canna creerà quasi di sicuro delle proteste
ambientaliste sia in Val di Susa che nella Valle della Maurienne.
Quindi si può dire che ci sarà una pressione ulteriore.
È un dossier non semplice. Io credo che quando verrà formato in
Italia il nuovo Governo, questo sarà un tema veramente da porre a
livello internazionale. Noi siamo piccoli per assumere delle
decisioni epocali, ma certamente dobbiamo stare sulla difensiva
almeno su un punto: qualunque scelta debba essere fatta, ovviamente
non si può pensare a una crescita a dismisura dei TIR. E devo dire
che uno studio di cui ha parlato l'amministratore della società
Autostrade, uno studio della Bocconi, dimostrerebbe che anche una
seconda canna fatta in qualunque modo, non aumenterebbe il transito
dei mezzi pesanti.
Presidente -
Per la replica il consigliere Aggravi.
Aggravi (LEGA VDA) -
Ringrazio l'Assessore
dell'aggiornamento ed era proprio l'intenzione, nel senso che
quest'interrogazione nasceva proprio anche per le prese di
posizioni e le preoccupazioni delle industrie, di chi ha
partecipato all'assemblea di Confindustria; tra l'altro proprio lì
sia Bonomi, ma anche chi ospitava l'assise dell'assemblea, e quindi
le Acque Minerali, hanno giustamente fatto notare come chi ha degli
sbocchi, non soltanto principali ma importanti sul mercato francese
e non solo, diciamo d'oltralpe, ovviamente è molto preoccupato.
Direi che è anche preoccupato chi vive, chi lavora, ma direi non
soltanto nella parte dell'alta Valle, perché vorrei ricordarlo
sempre: c'è l'aeroporto di Ginevra che insieme a Malpensa
dovrebbero essere i due
hub
principali; soprattutto c'è
l'importanza dell'aeroporto di Ginevra per quello che riguarda
determinati flussi turistici. Ma in generale tutte queste opere, io
dico, hanno una priorità, cioè che non vengano chiuse, perché
altrimenti i problemi li conosciamo e penso che quello che è
avvenuto a suo tempo non ha colpito soltanto il comune di
Courmayeur, ma tutte le realtà valdostane.
Per quello che riguarda l'aggiornamento che lei ci ha dato, vedo
che il Primo Ministro francese non ha cambiato opinione, né quando
fu la prima ad arrivare all'epoca del Governo Jospin, quando ci fu
l'incidente, poi a partecipare all'ultima commemorazione ufficiale
dell'incidente, dove disse proprio queste parole che lei ha detto,
ed è poi effettivamente la problematica di dove piazzare la seconda
canna, o chiamiamola come riteniamo, perché ovviamente sappiamo che
dall'altra parte, dal lato francese, ci sono dei notevoli problemi
anche di natura idrogeologica, da questa parte bisogna ricordarsi
che dove oggi parte la canna, è una montagna che non è
geologicamente naturale.
Detto questo, l'importante è mantenere il monitoraggio
dell'andamento della situazione. Sicuramente c'è una problematica
in più che riguarda la RAV, lei lo sottolinea giustamente tutte le
volte, sul discorso della concessione 2032, 2050; ovviamente
sappiamo che anche i piani economici delle concessioni sono cose
particolari.
Sicuramente bisognerà segnarsi, ma non soltanto a livello io
dico di cambiamento del prossimo governo nazionale, ma guardare
anche in Europa, perché almeno, anche parlando con europarlamentari
del nostro gruppo, spesso e volentieri il Monte Bianco è conosciuto
come montagna e non come
asset
viario.
Sul discorso dei TIR bisogna giustamente e sicuramente evitare
che ci sia un carico pesante e di non tornare a tempi che furono.
Si spera che in prospettiva il traffico pesante possa avere anche
delle evoluzioni, perché ci sono dei gruppi che stanno lavorando
non solo sull'elettrico ma sull'idrogeno e anche su altri tipi di
tecnologie. Ovviamente - ripeto - la priorità è che questo asset
non chiuda e possa continuare a operare. Sul resto, ovviamente da
parte nostra, ma penso di tutti, ci sarà la massima vigilanza e
l'eventuale massima collaborazione.
