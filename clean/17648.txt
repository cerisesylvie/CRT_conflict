Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 192 del 5 dicembre 1988 - Resoconto
OGGETTO N. 192/IX - DISEGNO DI LEGGE: "ACCETTAZIONE DI
OFFERTA DI DONAZIONE DI COLLEZIONI DI MONETE ANTICHE E MODERNE
DISPOSTA A FAVORE DELLA REGIONE DALLA SIGNORA MARIUCCIA RATTI VED.
PAUTASSO" .
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (UV):
Je crois qu'il n'y a pas beaucoup à
ajouter à la relation qui est annexe à cette délibération. En effet
on dit que:
"La signora Mariuccia Ratti vedova Pautasso, allo
scopo di onorare la memoria del proprio marito Dott. Comm. Andrea
Pautasso, deceduto il 27 luglio 1985 a Torino, pioniere,
ricercatore e studioso, che operò lungamente in Valle d'Aosta come
alpinista e come comandante di formazioni partigiane, ha disposto
di donare alla Regione, con atto unilaterale di donazione a rogito
del Notaio Perotti in data 28 aprile 1988, le sue collezioni di
monete antiche e moderne, comprendenti in totale 6.917 monete
celtiche, romane imperiali, bizantine, di zecche italiane ed estere
e moderne di tutto il mondo".
Je crois qu'on a déjà pu voir une partie de ces monnaies à
l'exposition qui a été faite il y a quelque temps. Je pense que
beaucoup entre nous ont eu la possibilité d'examiner ce matériel
directement.
"La signora Mariuccia Ratti, sempre allo scopo di onorare la
benemerita opera del compianto marito, al fine di incoraggiare e
diffondere gli studi di numismatica antica, ha istituito, inoltre,
con rogito Notaio Bastrenta in data 3 febbraio 1987, la "Fondazione
di Studi Numismatici Andrea Pautasso" con sede in Aosta, presso la
Sovraintendenza ai beni culturali ed ambientali.
L'Amministrazione regionale, considerato il meritevole interesse
di diffondere gli studi di numismatica antica in Valle d'Aosta, ha
già dato la propria adesione per la partecipazione alla detta
Fondazione, nominando due suoi rappresentanti nel seno del
Consiglio di Amministrazione".
Tale mostra, che è già stata predisposta a S. Lorenzo, ha dato
un'ulteriore conferma dell'esigenza di predisporre gli elementi per
questa donazione".
Donc, je crois qu'on ne peut que remercier encore une fois Mme
Pautasso pour sa sensibilité envers notre Administration régionale
et pour avoir donné à louer à l'Administration même l'ensemble des
monnaies qui constituent un patrimoine remarquable et qui, sans
doute, pourra être mis encore plus en évidence au moment où on aura
un emplacement qui sera conséquent à l'importance de ce
patrimoine.
PRESIDENTE:
Il disegno di legge in oggetto è stato
presentato dalla Giunta regionale in data 10 novembre 1988, è stato
assegnato alle Commissioni competenti in data 14 novembre 1988 ed i
pareri delle Commissioni la e 5a sono stati espressi in data 21
novembre 1988.
Ha chiesto la parola il Consigliere Dolchi; ne ha facoltà.
DOLCHI (PCI):
Signor Presidente, sarò brevissimo.
Personalmente, in seno alla 5a Commissione, ho dato parere
favorevole all'approvazione di questo disegno di legge e mi corre
l'obbligo di aggiungere ai ringraziamenti ed alle espressioni di
consenso del Presidente della Giunta anche quelli miei personali e
del gruppo comunista.
Metto in rilievo il fatto che Pautasso, il Comandante Bert, ha
dato un grosso contributo alla vita della Regione. Era un
valdostano di adozione, non solamente perché ha comandato la
formazione partigiana a Saint-Nicolas, non solo perché egli aveva
una casa a Courmayeur, ora di proprietà della vedova, dove veniva
sovente a riposarsi dopo che andò in pensione, ma perché fece anche
parte della vita politica valdostana, sebbene non in forma diretta,
con la sua presenza ben qualificata e delineata.
Sono lieto di potergli fare questo riconoscimento, proprio
perché ci siamo scontrati molte volte. Credo che lui stesso
riconoscesse di essere un anticomunista accanito ma anche un
democristiano scomodo, perché profondamente cattolico, e non sempre
comprendeva certe posizioni politiche della Democrazia Cristiana.
Malgrado questo, però, un sottofondo di spirito unitario faceva sì
che Pautasso fosse legato alla Valle d'Aosta. Fu uno dei fondatori
dell'Istituto storico della Resistenza, anche se poi vi portava la
sua parola critica ed a volte il suo dissenso.
Dopo questi precedenti, credo che il fatto di aver scelto la
Valle d'Aosta per donare quella che, credo, fosse la sua cosa più
cara sia un elemento positivo che va al di là del valore
inestimabile delle monete, ma che rappresenta proprio il
trasferimento di un sentimento di amore verso questa Valle. In
questo senso, quindi, noi voteremo il provvedimento.
Mi sono permesso di aggiungere queste considerazioni che
valorizzano ancora di più il suo atto e quello della vedova.
Grazie.
PRESIDENTE:
Passiamo all'esame dell'articolato.
Do lettura dell'articolo 1.
Articolo 1
(Oggetto)
1. La Regione è autorizzata ad accettare l'offerta di donazione
di collezioni di monete antiche e moderne, comprendenti in totale
6.917 monete celtiche, romane imperiali, bizantine, di zecche
italiane ed estere e moderne di tutto il mondo, disposta dalla
signora Mariuccia Ratti vedova Pautasso con atto unilaterale a
rogito Notaio Perotti in data 28 aprile 1988.
PRESIDENTE:
Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Do lettura dell'articolo 2.
Articolo 2
(Delega)
1. La Giunta regionale è autorizzata ad adottare ogni
provvedimento di esecuzione per addivenire alla stipulazione
dell'atto di accettazione della donazione di cui al precedente
articolo nonché per la designazione del Notaio rogante.
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
