Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 264 del 26 maggio 1982 - Resoconto
OGGETTO N. 264/VIII - ISCRIZIONE ALL'ORDINE DEL GIORNO
DELL'ADUNANZA ODIERNA DELLA PROPOSTA DI APPROVAZIONE DEL DISEGNO DI
LEGGE N. 361, CONCERNENTE: "AUMENTO LIMITATAMENTE ALL'ANNO 1982,
DELLA SPESA PER L'APPLICAZIONE DELLA LEGGE REGIONALE 28 GIUGNO
1962, N. 13, MODIFICATA CON LEGGE REGIONALE 31 MAGGIO 1979, N. 31,
RECANTE NORME PER IL RISANAMENTO DEL BESTIAME IN VALLE D'AOSTA NEI
RIGUARDI DELLE BRUCELLOSI, TUBERCOLOSI E MASTITI".
PRESIDENTE
: Apro la discussione sulle comunicazioni del
Presidente del Consiglio.
Ha chiesto di parlare il Consigliere Maquignaz, ne ha
facoltà.
MAQUIGNAZ - (D.P.):
Vorrei solo chiedere la iscrizione
all'ordine del giorno in via d'urgenza del disegno di legge n. 361
concernente: "Aumento limitatamente all'anno 1982 della spesa per
l'applicazione della legge regionale 28 giugno 1962, n. 13,
modificata con legge regionale 31 maggio 1979, n. 31, recante norme
per il risanamento del bestiame in Valle d'Aosta nei riguardi delle
brucellosi, tubercolosi e mastiti".
Ricordo anche al Consiglio che gli indennizzi di abbattimento da
corrispondere agli allevatori sono ragguardevoli e sono attesi da
molto tempo dalla popolazione contadina della Valle d'Aosta.
Ricordo infine che il disegno di legge ha già avuto il parere
favorevole della Commissione Affari Generali e della Commissione
Sviluppo Economico.
PRESIDENTE
: Non essendovi obiezioni alla immediata
votazione del disegno di legge in oggetto, che ha il parere della
III e I Commissione, lo metto pertanto in approvazione.
ESITO DELLA VOTAZIONE
Presenti, votanti e favorevoli: 27
Approvato all'unanimità
