Classificazione
NOMINE E INCARICHI DI CONSULENZA E SPECIALI
Incarichi di consulenza e speciali



Oggetto del Consiglio n. 2079 del 26 luglio 2006 - Resoconto
OGGETTO N. 2079/XII - Ricorso ad incarichi di consulenza
esterna da parte dell'Assessorato del territorio, ambiente e opere
pubbliche. (Interrogazione)
Interrogazione
Richiamato il contenuto della risposta dell'Assessore ai
Lavori Pubblici alla propria interrogazione (prot. n. 83/06)
discussa nella seduta del Consiglio del 19/4/06 dalla quale si
evidenziava un eccessivo ricorso a consulenti esterni che in alcune
Direzioni supera la soglia del 50% rispetto alle risorse
interne;
Ravvisata la necessità di ulteriori approfondimenti sulle
funzioni assegnate e sui compiti effettivamente svolti dai
consulenti esterni;
i sottoscritti Consiglieri regionali
Interrogano
il Presidente della Regione per conoscere:
1) il numero di consulenti in forza all'Assessorato ai LL.PP.
che sono stati dotati di strumenti e locali
dell'Amministrazione;
2) se è a conoscenza di consulenti utilizzati per ricoprire
incarichi di tecnico archivista o coadiutore.
F.to: Venturella - Bortot
Presidente
- La parola all'Assessore al territorio,
ambiente e opere pubbliche, Cerise.
Cerise (UV)
- Lorsque j'ai répondu à la question n° 83
pendant la séance du Conseil du 19 avril dernier, j'ai souligné que
les bureaux de l'Assessorat avaient fait recours aux services de 32
consultants: 7 architectes, 5 ingénieurs, 9 géologues, 1 docteur en
Sciences forestières et environnementales, 1 docteur en Sciences
environnementales, 2 docteurs en Sciences politiques, 3 avocats et
4 géomètres. Je me souviens avoir également déclaré qu'en dehors de
ces mandats individuels, l'Assessorat faisait également appel à des
spécialistes dans le cadre de mandats de conseils spécifiques et
que 8 employés de la société "INVA" travaillent actuellement à la
collecte, à l'organisation et à la gestion des données
cartographiques et alphanumériques, dans les secteurs des
ressources hydriques, de la protection des sols et de la
cartographie technique régionale. Comme il était précisé dans le
mandat, chacune de ces personnes a pu disposer d'un poste de
travail informatisé. Pour être plus précis, je peux vous indiquer
qu'en règle générale 5 employés de la société "INVA" s'occupent de
l'insertion des données dans les systèmes informatiques, activité
qui comporte la recherche dans les archives de l'Assessorat des
dossiers dont doivent être tirées les informations à enregistrer,
ainsi que le repérage desdites informations dans les dossiers en
cours d'instruction. Du point de vue de la tâche à accomplir, ces
missions sont tout à fait semblables à celles qui peuvent être
confiées à un archiviste ou à un agent technique de
l'Administration régionale dans le cadre de projets spécifiques
d'informatisation des données.
Presidente
- La parola al Consigliere Venturella.
Venturella (Arc-VA)
- Credo che la risposta scarna ed
incompleta dell'Assessore Cerise sia in verità in funzione del
fatto che qui siamo un po' in difficoltà, perché? Perché il sistema
messo in piedi da qualche Assessorato in questa Amministrazione
regionale è un sistema che è naturalmente e legittimamente
organizzato, ma che contiene dei principi che non avremmo voluto
rivedere dopo anni e anni di lotte sindacali, di affermazioni dei
diritti dei lavoratori, nel senso che il sistema è molto sottile, è
organizzato così bene che agli occhi dei più appare normale che vi
siano 8 consulenti dell'"INVA" che all'apparenza si occupano di un
lavoro di tipo statistico. Ma, per sua sfortuna, Assessore, un po'
di tempo fa sono capitato in una segreteria particolare dove ho
visto una persona - il cui nominativo non è qui il caso di
riferirlo - che faceva il lavoro di segretario, di coadiutore (così
si chiamano, mi sono informato). In definitiva il sistema è questo:
io non copro i posti della dotazione organica, ma nomino dei
consulenti esterni e ogni tanto li utilizzo per coprire le ferie, i
riposi: questo sistema è un sistema di basso sottogoverno, un
sistema che soddisfa qualcuno e non soddisfa i più, nel senso che
questo è un sistema che permette all'Assessore o al coordinatore,
non mi importa a chi, di superare o saltare delle regole che sono
state definite nel contratto di lavoro da anni, per costruire una
cerchia di persone che sono facilmente ricattabili, perché sono
consulenti, perché sono a tempo, perché sono a scadenza. Diceva il
Presidente Caveri che anche lui è "pro tempore", questi consulenti
lo sono da anni, il precariato è una condizione che...
(interruzione del Presidente della Regione, fuori
microfono)
... in questi anni con la legge n. 30, applicata nel titolo I, è
facilmente ricattabile... che non può dire niente... ed è la famosa
questione di queste persone che possono essere utilizzate per fare
compiti che non le competono, ma che non possono dire niente,
altrimenti c'è la "spada di Damocle" del non rinnovo dell'incarico.
È un sistema che ha le sue origini credo dalla concezione stessa
dell'Assessorato, cioè dell'orticello privato: l'orticello lo si
coltiva secondo le tecniche di agricoltura come uno vuole e
l'Assessorato è la stessa cosa, per cui mi circondo di "yes men"
facilmente ricattabili, quindi saremo molto attenti sull'evolversi
di questi incarichi di consulenza: troppi e mal utilizzati.
