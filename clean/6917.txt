Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1420 del 27 giugno 1985 - Resoconto
OGGETTO N. 1420/VIII - DISEGNO DI LEGGE CONCERNENTE:
"RIFINANZIAMENTO DELLE L.R. 16 GIUGNO 1978, NN. 23, 24 E 25
CONCERNENTI L'ADESIONE DELLA REGIONE AI CONSORZI GARANZIA FIDI FRA
GLI ARTIGIANI, GLI INDUSTRIALI E I COMMERCIANTI DELLA VALLE
D'AOSTA".
PRESIDENTE:
Ha chiesto di illustrare il progetto di legge
l'Assessore all'Industria, Commercio, Artigianato e Trasporti
Lanivi, ne ha facoltà.
LANIVI - (A.D.P.):
L'aumento delle richieste alle CONFIDI
e nello stesso tempo il prevedibile aumento degli importi previsti,
hanno giustificato questo tipo di intervento regionale. Volevo dare
al Consiglio regionale, eventualmente potrò farne fotocopia, il
resoconto della situazione attuale delle varie CONFIDI, che sino ad
oggi hanno dato un esito positivo. La CONFIDI Artigiani ha
raggiunto il numero di 718 soci, quella dei Commercianti 951,
quella dell'Industria 794. Gli affidamenti previsti sono stati
notevoli: oltre 9 miliardi per gli artigiani, oltre 12 miliardi per
il commercio, 25 miliardi per l'industria.
Sono previsti degli aumenti negli importi degli affidamenti; per
esempio per i commercianti ed artigiani - mi riferisco in modo
particolare agli attuali 15 milioni di apertura di credito come
limite massimo e ai 20 milioni di fido commerciale - le nuove cifre
si porranno in questi termini: 25 milioni di apertura di credito e
35 milioni di fido commerciale. In un incontro avuto anche con le
banche, abbiamo sostenuto come Regione, la richiesta avanzata dalla
CONFIDI Artigiani e Commercianti di portare il tasso bancario
dall'attuale 19% al 18% e quindi con un ulteriore miglioramento del
costo del denaro per gli artigiani e commercianti della Valle
d'Aosta.
PRESIDENTE:
E' aperta la discussione generale sul disegno
di legge 191. Ha chiesto di parlare il Consigliere Millet, ne ha
facoltà.
MILLET - (P.C.I.):
Siamo d'accordo, anzi soddisfatti che
si sia aumentata l'apertura e questa era una delle richieste che,
insieme ad altre, avevamo fatto.
Vorrei solo chiedere in questa sede, come già in Commissione,
che l'Assessore si faccia carico che il fatto di essere iscritto
alla CONFIDI non diventi un diritto per alcune Associazioni a
ricevere quote associative. Dal momento che la Regione contribuisce
in modo non indifferente, riteniamo che fatti del genere non siano
corretti: se ci sono dei problemi, che si affrontino, però non si
può obbligare un commerciante o un artigiano ad essere associato ad
associazioni che non hanno niente a che fare con la CONFIDI in
quanto istituzione, perché tali adesioni sono un fatto
volontario.
PRESIDENTE:
Si passa all'esame dell'articolato. Do
lettura dell'articolo l:
ART. 1
La Giunta regionale è autorizzata a concedere, per l'esercizio
finanziario 1985, un ulteriore contributo per l'abbattimento del
tasso di interesse fissato fra gli Istituti di Credito ed i
Consorzi sotto elencati, fino ad un ammontare massimo di spesa di
lire 700.'000.000 così ripartito:
1. £ 250 milioni al Consorzio garanzia fidi fra gli artigiani
della Valle d'Aosta, di cui alla L.R. 16.6.1978, n. 23;
2. £ 250 milioni al Consorzio garanzia fidi fra gli industriali
della Valle d'Aosta, di cui alla L.R. 16.6.1978, n. 24;
3. £ 200 milioni al Consorzio garanzia fidi fra i commercianti
della Valle d'Aosta, di cui alla L.R. 16.6.1978, n. 25.
PRESIDENTE:
Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 2:
ART. 2
Le somme eventualmente non utilizzate dai predetti Consorzi
saranno riutilizzate negli anni successivi, per lo stesso fine
indicato al precedente articolo 1.
PRESIDENTE:
Metto in approvazione l'articolo 2:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 3:
ART. 3
L'onere derivante dall'applicazione della presente legge,
previsto in £ 700 milioni per l'anno 1985 a carico della Regione
per l'applicazione della presente legge, graverà sui cappa 36600,
35750, 36900 della parte spesa del bilancio preventivo della
Regione per il corrente esercizio.
Alla copertura dell'onere di cui al comma precedente si
provvede mediante riduzione di pari importo dello stanziamento
iscritto al cap. 50050 "Fondo globale per il finanziamento di spesa
per l'adempimento di funzioni normali - spese di investimento
(allegato n. 8 settore II) - sviluppo economico" del bilancio per
l'esercizio in corso.
PRESIDENTE:
Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 4:
ART. 4
Al bilancio di previsione della Regione per l'anno
finanziario 1985 sono apportate le seguenti variazioni:
PARTE SPESA
- Variazione in diminuzione
Cap 50050 - Fondo globale per il finanziamento di spese per
l'adempimento di funzioni normali (spesa di investimento)
£ 700.000.000
- Variazioni in aumento
Cap 36600 - Contributo al Consorzio garanzia fidi fra gli
artigiani della Valle d'Aosta.
L.r. 16.6.1978, n. 23
L.r.
£ 250.000.000
Cap 35750 - Contributo al Consorzio garanzia fidi fra gli
industriali della Valle d'Aosta.
L.r. 16.6.1978, n. 24
L.r.
£ 250.000.000
Cap 36900 - Contributo al Consorzio garanzia fidi fra i
commercianti della Valle d'Aosta.
L.r. 16.6.1978, n. 25
L.r.
£ 200.000.000
Totale in aumento
£ 700.000.000
PRESIDENTE:
Metto in approvazione l'articolo 4:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Do lettura dell'articolo 5:
ART. 5
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'articolo 5:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
PRESIDENTE:
Metto in approvazione la legge nel suo
complesso per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
