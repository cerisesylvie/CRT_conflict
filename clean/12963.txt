Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3919 del 10 novembre 1992 - Resoconto
OGGETTO N. 3919/IX Disegno di legge: "Modificazione della
legge regionale 30 dicembre 1982, n. 101 (Costituzione di fondi di
rotazione per l'artigianato, il commercio e la cooperazione), già
modificata dalle leggi regionali 3 maggio 1983, n. 22, 13 agosto
1984, n. 40 e 8 agosto 1985, n. 67".
Presidente
Ha chiesto di illustrare il disegno di
legge il relatore, Consigliere Chenuil, ne ha facoltà.
Chenuil (PCI-PDS)
Il disegno di legge n. 445 modifica
la legge regionale n. 101, che prevede alla costituzione presso la
Finaosta i fondi di rotazione regionale per finanziamento alle
piccole e medie imprese artigianali e commerciali. Finanziamento
per acquisto di attrezzature, macchinari, arredi, automezzi
eccetera.
Gli articoli 1 e 2 modificano l'importo massimo dei
finanziamenti delle suddette imprese: i 160 milioni previsti dalla
legge regionale 101 vengono oggi portati con la presente legge a
300.
L'articolo 3 determina le modalità finanziarie per
l'applicazione della legge stessa.
Presidente
E' aperta la discussione generale. Nessun
Consigliere chiede di parlare?
Si passa all'esame dell'articolato. Do lettura dell'articolo
1:
Articolo 1 1. L'importo massimo dei finanziamenti di cui al
comma 1 dell'articolo 2 della legge regionale 30 dicembre 1982, n.
101 (Costituzione di fondi di rotazione per l'artigianato, il
commercio e la cooperazione), già modificato dall'articolo 1 della
legge regionale 8 agosto 1985, n. 67, è aumentato a Lire 300
milioni.
Presidente
Pongo in votazione l'articolo 1:
Esito della votazione
Presenti, votanti e favorevoli: 22
Il Consiglio approva all'unanimità
Presidente Do lettura dell'articolo 2
Articolo 2 1. L'importo massimo dei finanziamenti di cui
all'articolo 4, comma 1, numero 3), della legge regionale 101/1982,
già modificato dal comma 2 dell'articolo 3 della legge regionale
67/1985, è aumentato a Lire 300 milioni.
Presidente
Pongo in votazione l'articolo 2:
Esito della votazione
Presenti, votanti e favorevoli: 22
Il Consiglio approva all'unanimità
Presidente
Do lettura dell'articolo 3:
Articolo 3 1. Al maggior onere derivante dall'applicazione
della presente legge per l'anno 1992 si provvede con le
disponibilità finanziarie giacenti presso la "FINAOSTA S.p.A." e
già erogate alla medesima società, ai sensi della legge regionale
101/1982.
2. A decorrere dal 1993, alla determinazione degli oneri
derivanti dall'applicazione della legge regionale 101/1982, si
provvederà ai sensi dell'articolo 15 della legge regionale 27
dicembre 1989, n. 90, recante norme in materia di bilancio e di
contabilità generale della Regione autonoma Valle d'Aosta.
Presidente
Pongo in votazione l'articolo 3:
Esito della votazione
Presenti, votanti e favorevoli: 22
Il Consiglio approva all'unanimità
Presidente
Pongo in votazione la legge nel suo
complesso:
Esito della votazione
Presenti, votanti e favorevoli: 24
Il Consiglio approva all'unanimità
