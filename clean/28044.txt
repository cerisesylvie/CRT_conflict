Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 192 del 7 ottobre 1970 - Resoconto
OGGETTO N. 192/70 - Velivolo Aermacchi AL-60-B2 "Santamaria",
immatricolato I-Tzan. (Interrogazione)
Montesano (P.S.D.I.)
- Io vorrei richiamare la prassi
solita delle interrogazioni, in genere l'interrogante deve
limitarsi un pochino a dire se è soddisfatto o no, è vero. I
giudizi si possono dare anche in sede di mozione, in sede di
dibattito, però esorterei tutti a essere calmi, specie al principio
di seduta, perché altrimenti, gli animi si infuocano, è vero?
Allora chi risponde all'interrogazione dell'oggetto n. 3?
Chi risponde? L'Assessore al Turismo. Assessore Milanesio.
Milanesio
(P.S.I.)
- Rispondo all'interrogazione
del Consigliere Pedrini in merito al velivolo regionale
"Santamaria" I-Tzan.
Ora, premesso che quanto ha dichiarato nel testo della
interpellanza, interrogazione, del Consigliere Pedrini, rispecchia
sostanzialmente lo svolgimento dei fatti e che la causa della
sospensione dell'attività del velivolo è da imputarsi
esclusivamente ad una situazione di crisi, sopravvenuta in seno
alla Società Aer-Aosta, esercente del velivolo medesimo, si fa
presente che l'Assessorato ha già ottenuto dalla Società predetta
la riconsegna dell'aereo e ha provveduto ad affidarlo nuovamente
all'Aero-Club Valle d'Aosta, richiedendone, nel contempo, il parere
di quel sodalizio in merito alle possibilità di utilizzo.
L'Aero-Club, confermando le notizie che già erano in possesso
dell'Assessorato, ha segnalato la scarsa idoneità di questo
velivolo, cioè del "Santamaria", al volo in zone montagnose come la
nostra Regione e ne ha consigliato perciò la sostituzione con un
altro velivolo, più atto a soddisfare le esigenze del nostro
Aeroporto.
Trattative in questo senso sono già state avviate con due
potenziali acquirenti e si spera di concluderle entro brevissimo
tempo.
Va da sé che se le trattative della vendita si concludono
l'Aero-Club dovrà acquisire altro aereo più idoneo per i voli in
montagna e quindi anche per il lancio dei paracadutisti.
Spero di aver risposto esaurientemente.
Pedrini
(P.L.I.)
- Ringrazio l'Assessore
Milanesio. La risposta è più che esauriente, desidererei soltanto
essere messo al corrente dell'eventuale aereo della marca che si
vorrebbe acquistare.
Questo può avvenire anche in Commissione, di cui io faccio
parte, e quindi evidentemente se ne riparlerà, penso, perché è
importante sentire non soltanto, diciamo l'Aereo-Club e quella che
è la Commissione, ma è bene sentire anche il parere di esperti,
affinché non si faccia l'errore che già è stato fatto una volta.
Grazie.
Montesano (P.S.D.I.)
- Si passa all'oggetto n. 4.
