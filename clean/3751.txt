Classificazione
(Nessuna classificazione presente)

Resoconto integrale del dibattito dell'aula
Oggetto del Consiglio n. 1 del 13 gennaio 1981 - Resoconto
OGGETTO N. 1/81 - COMUNICAZIONI DEL PRESIDENTE DEL
CONSIGLIO.
Presidente -
Per quanto riguarda le comunicazioni del
Presidente del Consiglio, vi chiedo di avere un po' di pazienza, ma
numerosi sono stati i provvedimenti presentati e vistati, di cui
devo dare lettura per vostra informazione.
Disegni di legge presentati:
P.L. n. 246 presentata dai Consiglieri Minuzzo, De Grandis,
Viberti, Maquignaz, Berti, Voyat, Cout in data 6 gennaio 1981
concernente: "Nuova disciplina dell'artigianato" (Commissione
Sviluppo Economico);
D.L. n. 247 presentato dalla Giunta regionale in data 12 gennaio
1981 concernente: "Modificazione della pianta organica dei posti e
del personale dell'Assessorato Agricoltura e Foreste";
D.L. n. 248 presentato dalla Giunta regionale il 12 gennaio 1981
concernente: "Prevenzione e tutela della salute nei luoghi di
lavoro";
D.L. n. 249 presentato dalla Giunta regionale il12 gennaio 1981
concernente: "Nuove norme per la concessione dell'indennità
giornaliera per ricovero ospedaliero a favore dei coltivatori
diretti, degli artigiani e degli esercenti attività
commerciali";
D.L. n. 250 presentato dalla Giunta regionale il 12 gennaio 1981
concernente: "Articolazione organizzativa e funzionamento del
servizio socio-sanitario regionale";
D.L. n. 251 presentato dalla Giunta regionale il 12 gennaio 1981
concernente: "Modificazione della legge regionale 10 dicembre 1980
n. 49, concernente: 'Modificazione della pianta organica del
personale dell'Amministrazione regionale e dell'ordinamento dei
servizi regionali'".
Disegni di legge vistati:
D.L. n. 214 concernente: "Norme per l'assicurazione obbligatoria
contro gli infortuni sul lavoro e le malattie professionali";
D.L. n. 215 concernente: "Sostituzione dell'art. 1 della legge
regionale 31 agosto 1972, n. 30";
D.L. n. 219 concernente: "Istituzione dei ruoli nominativi
regionali del personale del servizio sanitario nazionale e del
personale da destinare all'Unità Sanitaria Locale";
D.L. n. 220 concernente: "Norme per la raccolta, conservazione e
distribuzione del sangue umano";
D.L. n. 218 concernente: "Utilizzazione e gestione del
patrimonio e disciplina contabilità nell'U.S.L.";
D.L. n. 221 concernente: "Aumento della spesa per gli organi
collegiali a livello di circolo didattico e delle scuole della
Regione";
D.L. n. 222 concernente: "Autorizzazione spesa di £. 75.000.000
per contributi a Comuni, enti e privati per gestione scuole materne
e attività scolastiche";
D.L. n. 223 concernente: "Proroga garanzia fideiussoria della
Regione a favore della Cooperativa Produttori Latte e Fontina della
Valle d'Aosta";
D.L. n. 224 concernente: "Concessione garanzia fideiussoria
della Regione a favore dell'Azienda autonoma 'Agraria Regionale
Valdostana'";
D.L. n. 227 concernente: "Aumento della spesa per sottoscrizione
di capitale azionario di società di funivie e seggiovie e altre
società aventi per fine iniziative turistico-locale";
D.L. n. 230 concernente: "Provvedimenti di variazione al
bilancio del 1980";
D.L. n. 231 concernente: "Integrazione alla legge regionale
31.1.1980, n. 10";
D.L. n. 226 concernente: "Aumento spesa per il risanamento del
bestiame";
D.L. n. 232 concernente: "Interventi regionali recupero
occupazionale in Comune di Cogne a seguito della chiusura delle
miniere";
D.L. n. 228 concernente: "Approvazione del conto consuntivo per
l'esercizio 1979";
D.L. n. 229 concernente: "Assestamento del bilancio di
previsione per il 1980";
D.L. n. 217 concernente: "Interventi regionali per la tutela
delle acque dall'inquinamento";
D.L. n. 245 concernente: "Autorizzazione all'esercizio
provvisorio del bilancio per il 1° trimestre 1981".
Disegni di legge non vistati:
D.L. n. 211 concernente: "Modifiche ed integrazioni alla legge
concernente l'ordinamento della professione di maestro di sci";
D.L. n. 216 concernente: "Dispositions concernant l'épreuve de
connaissance de la langue française en vue du recrutement du
personnel dans les services de l'U.S.L.".
Deliberazioni vistate:
16
Deliberazioni non vistate:
/
Riunioni delle Commissioni:
- Ufficio di Presidenza: 1
- Conferenza dei Capigruppo: 2
- III
^
Commissione - Sviluppo Economico: 1
- II
^
Commissione - Assetto del territorio e
Commissione speciale per l'Urbanistica in seduta congiunta: 1
- Comitato Amministrativo Cassa di Previdenza: 1
- Assemblea dei Consiglieri per la cassa di previdenza: 1
- Commissione speciale per l'elaborazione del regolamento per
assunzione personale SITAV: 1
Dopo la lettura di questi provvedimenti riguardanti la vita del
Consiglio, devo dare notizia che da parte del Sindaco della città
di Aosta è stato trasmesso per la opportuna conoscenza del
Consiglio regionale un o.d.g., approvato nell'adunanza
straordinaria del 15 dicembre 1980, e riguardante il problema del
Parco Nazionale del Gran Paradiso. L'o.d.g., per comodità dei
Signori Consiglieri, verrà fotocopiato e trasmesso a tutti i
Consiglieri regionali.
Vi faccio infine grazia non solo della lettura, ma anche dei
commenti sulle comunicazioni relative all'attività del Consiglio
nel 1980, perché ne è stata trasmessa copia a tutti i Consiglieri
regionali in allegato alla convocazione di questa adunanza.
Desidero soltanto sottolineare che, oltre alla relazione che
evidenzia quelle che sono state le iniziative principali, sia dal
punto di vista regolamentare che dal punto di vista della
organizzazione dei servizi, vi è la solita Tabella, che fa i
confronti degli ultimi 5 anni.
È inutile che io dica, soprattutto ai Consiglieri regionali, che
il confronto è impossibile per le adunanze delle Commissioni, in
quanto nel corso dell'anno 1980 il numero delle medesime è stato
modificato passando da sette a cinque, e quindi non ci possono
essere confronti con le attività passate.
Infine, colleghi Consiglieri, in data 2 gennaio, in seguito alla
uccisione del Generale dei Carabinieri Galvanigi, a nome del
Consiglio tutto ho ritenuto di trasmettere, così come è stato fatto
da tutte le Assemblee elettive, il senso di costernazione e il
cordoglio del Consiglio regionale della Valle d'Aosta. Senso di
costernazione che io penso dobbiamo rinnovare in queste tragiche
ore che travagliano il nostro Paese, di fronte alla posizione delle
Brigate Rosse e al rapimento del magistrato d'Urso.
Il Comandante del Gruppo Carabinieri Aosta ha risposto
incaricando la Presidenza del Consiglio di manifestare a voi tutti
i sentimenti di riconoscenza dei Carabinieri che prestano la loro
attività in Valle d'Aosta, e il loro impegno per assicurare la
serena convivenza nel rispetto delle libere istituzioni
democratiche del nostro Paese.
Qualche collega intende prendere la parola sulle comunicazioni
del Presidente del Consiglio? Nessuno.
Non ci sono comunicazioni del Presidente della Giunta.
Procediamo con l'o.d.g..
