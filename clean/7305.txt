Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1808 del 12 febbraio 1986 - Resoconto
OGGETTO N. 1808/VIII - INIZIO DELL'ATTIVITÀ PRODUTTIVA E
COMMERCIALE DELLA RONSON S.p.A.(Interrogazione)
PRESIDENTE
: Do lettura dell'interrogazione presentata dal
Consigliere Pascale:
INTERROGAZIONE
Nel dicembre 1984 fu approvata la Convenzione con la Soc.
RONSON S.p.A. per la realizzazione di un'attività di produzione e
commercio di articoli per fumatori.
Con delibera n. 362 del 18.1.1985 furono concessi in
comodato
alla suddetta
società alcuni locali siti in
Pollein "per consentire l'immediato inizio dell'attività produttiva
in attesa di individuare e di approntare il fabbricato che
costituirà la sede definitiva dell'attività di cui si tratta, da
localizzare nel Comune di Aosta o nei Comuni limitrofi".
Con delibera n. 962 dell'8 febbraio 1985, la Regione si
impegnava a concedere alla società, entro 12 mesi dalla
stipulazione della Convenzione, un fabbricato ad uso industriale e
commerciale della superficie di circa mq. 1.200.
Poiché a tutt'oggi, salvo alcune operazioni
di
importazione di articoli per fumatori, non risulta iniziata quella
attività produttiva e commerciale della Società RONSON che
comporterebbe, ai sensi della Convenzione, l' assunzione di almeno
20 unità",
il sottoscritto Consigliere regionale
INTERROGA
l'Assessore competente al fine di conoscere:
a)
se e dove
è
stato individuato il fabbricato
ad uso industriale e commerciale da concedere alla Società
RONSON;
b)
se
è
già stata versata la quota di
partecipazione azionaria della Regione, prevista in Lire
525
milioni, pari al 35% del capitale deliberato;
c)
quando si prevede l'inizio effettivo dell'attività
produttiva da parte di tale società.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (A.D.P.):
All'interpellanza del Consigliere
Pascale sulle possibilità di un completo avvio dell'attività della
Ronson, posso fornire le seguenti risposte. La prima si riferisce
all'eventualità che l'Amministrazione, secondo quanto è stabilito
dalla convenzione sottoscritta in data 22 febbraio 1985, metta a
disposizione un capannone con superficie coperta di circa 1.200
metri quadrati. Il Consigliere Pascale ricorderà che nel primo
semestre del 1985 l'Amministrazione regionale aveva predisposto un
progetto di legge che poi il Consiglio regionale ha votato, per
giungere all'acquisizione di una serie di capannoni. Lo stesso
Consigliere saprà certamente che la legge non è stata approvata dal
Presidente della Commissione di Coordinamento e che quindi
l'Amministrazione regionale è stata costretta a riproporre altri
acquisti per avere a disposizione il capannone. In questo momento,
non abbiamo ancora perfezionato gli atti finali per avere a
disposizione questo capannone che dovrebbe essere situato in
località Amérique di Saint-Christophe.
Alla seconda domanda, che chiede se sia stata versata la quota
di partecipazione azionaria della Regione tramite la FINAOSTA,
rispondo che essa è stata versata nella misura del 35% del capitale
deliberato, cioè di 525 milioni, in data 26 aprile 1985. Nel
frattempo l'Amministrazione regionale ha messo a disposizione
alcuni locali di sua proprietà in Comune di Pollein, consentendo
alla Ronson di avviare l'attività in forma molto ridotta, perché la
disponibilità di locali è molto limitata, ed ha consentito
l'assunzione di soli 6 dipendenti che hanno anche effettuato un
corso di formazione a Milano. Sono stati effettuati 4 sdoganamenti
con le relative lavorazioni produttive e sono state ottenute 4
licenze doganali, tutte in Valle. Questa è a tutt'oggi la
situazione relativa alla Ronson.
PRESIDENTE
: Ha chiesto la parola il Consigliere Pascale;
ne ha facoltà.
PASCALE (P.S.I.):
Ringrazio l'Assessore per le risposte
che confermano le notizie in mio possesso. Vorrei solo far
rilevare, anche per motivi obiettivi, quali quelli che ha ricordato
l'Assessore, che in questo caso siamo in ritardo rispetto ai tempi
stabiliti dalla Convenzione.
