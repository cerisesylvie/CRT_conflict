Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 170 del 28 giugno 1972 - Resoconto
OGGETTO N. 170/72 - Esecuzione di opere per lo sviluppo
turistico di Saint-Vincent. (Ritiro di Mozione)
Montesano (P.S.D.I.)
- Rimane l'ultimo punto 4 che
abbiamo lasciato in sospeso, il punto ultimo 19 credo che sia
superato perché le Commissioni sono state convocate per lunedì 3
luglio alle ore 18. I proponenti quindi possono essere soddisfatti
di questa e di evitare la discussione della mozione. Consigliere
Dolchi.
Dolchi (P.C.I.)
- Vorrei solo dire che effettivamente i
membri vorrei spiegare ai colleghi, che i membri della Commissione
Affari Generali e Finanze hanno ricevuto la convocazione per il 3
luglio quindi ritiriamo la mozione con il dubbio fondato che la
mozione è servita a qualcosa, perché senno forse questa Commissione
non sarebbe stata convocata.
Caveri
(U.V.)
- Preciso che la mozione in quel
senso non è servita a niente perché io ho pregato Pramotton di
convocare la Commissione Affari Generali e non sapevo che esistesse
la vostra mozione ... (
Montesano:
e non sapeva della
mozione; è verità...) ...Questo non è per deludervi, ma insomma è
la verità.
Montesano (P.S.D.I.)
- Allora, si passa al punto ....
Manganoni
(P.C.I.)
- Sono d'accordo come
firmatario di ritirare la mozione però quanto ha detto Dolchi e
Dolchi è sempre molto diplomatico, ecc., più che non lo sono io, io
devo dire di più, cerchiamo di evitare di obbligare i Consiglieri a
continuare a presentare queste mozioni, noi oggi abbiamo dovuto
presentarne due per delle leggi presentate da mesi alle Commissioni
e queste leggi dormono in pace nei cassetti, noi abbiamo delle
Commissioni che da sei mesi non si convocano. Ora io rivolgerei un
invito per evitare di fare perdere tempo al Consiglio regionale ed
ai Consiglieri che devono compilarle, a lei che deve poi stamparle
e mandarle, ecc., per evitare questo lei faccia in modo come
Presidente della Giunta che queste, che le Commissioni vengano
convocate ed esamino entro un lasso di tempo ragionevole le
proposte di legge... loro proposte od altre proposte al disegno di
legge. Questo è un invito che io le rivolgo.
Montesano (P.S.D.I.)
- È stato concordato nella seduta
ultima della Commissione del Regolamento, diciamo, lo strumento per
evitare questo soltanto che io spero come Presidente del Consiglio
quando porto quel provvedimento in Consiglio non mi venga poi
bocciato, è stata già prevista, d'accordo con tutti, d'accordo con
tutti è stato previsto lo strumento per portare avanti questo, poi
il Consiglio deciderà, il regolamento non è mio....
Caveri
(U.V.)
- D'accordo con tutti no, perché io
ero contrario per le note ragioni, sì perché si continuano a fare
leggi regionali che non applicano e che nessuno conosce a
cominciare dai Consiglieri regionali, io sarei molto curioso di
dare, di passare un esame a tutti i Consiglieri e vorrei vedere
quanti conoscono le leggi regionali a cominciare da me, per esempio
un piccolo esamino sui contributi per l'agricoltura, nessuno sa in
che cosa consistono, i contadini conoscono la questione perché sono
interessati.
Montesano (P.S.D.I.)
- Quello lo diremo quando lei, che
lei accenna lo diremo al momento opportuno.
