Classificazione
CASA DA GIOCO



Oggetto del Consiglio n. 240 del 27 novembre 2008 - Resoconto
OGGETTO N. 240/XIII- Approvazione di mozione: "Esame da parte
della competente Commissione consiliare della problematica relativa
all'acquisto del Grand Hôtel Billia".
Mozione
Premesso che nel corso del consiglio regionale del 25
settembre scorso il Presidente della regione, rispondendo ad una
interpellanza riguardante lo stato dei contenziosi legali in atto
riguardanti la Gestione Straordinaria del Casino de la Vallée ed il
Gruppo Lefebvre, ha annunciato di voler verificare nel dettaglio
ogni singola vertenza pendente per poter valutare l'opportunità di
chiuderla anticipatamente in forma transattiva;
Visto che sono passati più di 45 giorni da tale dichiarazione
e, nel frattempo, a parte diversi articoli di stampa dai contenuti
preoccupanti, nessuna notizia ufficiale è giunta dal governo
regionale in merito all'evoluzione di questa materia;
Appreso sempre dagli organi di informazione e dalle
testimonianze dei numerosi soggetti protagonisti della vicenda che
l'ammontare dei contenziosi in essere tra le parti in causa avrebbe
avuto, nel passato più o meno recente (dal 2001 ad oggi), delle
evoluzioni di cifre a dir poco altalenanti che risulterebbero da
atti, deliberazioni e allegati di bilancio ufficiali della Gestione
Straordinaria;
Considerato che, per le sue enormi implicazioni economiche e
politiche, questo dossier necessita di un doveroso aggiornamento ed
approfondimento tecnico e politico, anche alla luce di sopravvenute
istanze di sequestro cautelativo dei conti correnti della Gestione
straordinaria, richiesto dai legali del Gruppo Lefebvre;
Il Consiglio regionale
Impegna
il Presidente della Regione
a richiedere al Presidente della Commissione consiliare
competente di iscrivere l'argomento in oggetto nell'ordine del
giorno della prima riunione utile ed a quelle eventualmente
successive e necessarie per:
verificare, nel dettaglio, gli atti, i procedimenti, le
perizie e le svariate proposte di acquisto del Complesso Grand
Hôtel Billia avvenuti dal 1999 ad oggi, comprensivi o meno di
soluzioni transattive in merito alle pendenze giudiziarie in corso
all'epoca allo scopo di comprendere le motivazioni che hanno
originato un'enorme discrasia tra le valutazioni compiute nel tempo
e riguardanti sia il Complesso alberghiero, sia l'ammontare dei
contenziosi;
relazionare in merito alle attività, alle modalità e alle
risultanze delle verifiche dei contenziosi pendenti (per un importo
di poco inferiore ai 300 milioni di euro), nel frattempo compiute
dal 24 settembre ad oggi;
rendere partecipi i commissari ed i consiglieri interessati
circa l'iter delle eventuali verifiche ancora da compiersi per
giungere ad una conclusione e ad una conseguente decisione
definitiva in merito alle cause in corso.
F.to: Zucchi - Tibaldi - Lattanzi - Benin
Président
- La parole au Conseiller Zucchi.
Zucchi (PdL)
- Grazie, Presidente. Comincio subito
dicendo che non vorrei passare nei confronti di questo Consiglio e
degli organi di informazione come monotematico sulla questione del
Billia, che è stata annunciata nelle premesse di questa mozione.
Per la verità l'argomento in questo caso è molto marginale, quello
che è stato riportato dagli organi di informazione che sembrerebbe
solo interessare l'acquisto del Grand Hôtel Billia lo è nella
misura in cui questo è solo una piccola parte del problema che
intendo affrontare con la mozione. La mozione infatti affronta una
questione di ben altra importanza e di ben altre implicazioni sia
politiche sia soprattutto economiche. Mi riferisco ai contenziosi
che sono legati alla questione che è stata oggetto anche di una
interpellanza posta all'attenzione del Consiglio due mesi fa e che
aveva suscitato non poche perplessità quando il Presidente della
Regione annunciò in questa sala che sulla materia stava pensando di
compiere le necessarie valutazioni per comprendere se, sugli ampi
contenziosi che costituiscono l'eredità della gestione
straordinaria con il gruppo "Lefebvre" (lo cito così per maggiore
comprensione), si dovesse andare in una inversione di tendenza e in
un certo tipo di discontinuità rispetto al passato, perché fino ad
allora tutti quanti noi pensavamo che sulla base delle impostazioni
giudiziarie e legali fatte dagli avvocati della Regione, si dovesse
andare verso il giudicato.
Questa mozione, a due mesi dall'interpellanza del 25 settembre
scorso, ha lo scopo di capire se passati due mesi, sono emerse nel
frattempo delle novità, viste le dichiarazioni del Presidente,
visto e considerato che noi Consiglieri non abbiamo più saputo
nulla di ufficiale, tranne le numerose notizie, mi riferisco
soprattutto al quotidiano
La Stampa
che su questa materia in
questi due mesi si è soffermato a lungo enucleando una serie di
dati a dir poco preoccupanti dal punto di vista quanto meno
numerico, evidenziando una serie di contenziosi in atto, di ricorsi
e di contro ricorsi, di sequestri etc., e dichiarazioni soprattutto
da parte dei protagonisti che in tutti questi anni si sono
succeduti nella vicenda. Mi riferisco a delle dichiarazioni
pubbliche esposte sul quotidiano che ho citato da parte dell'ex
direttore generale, sig. Trentaz, che ha candidamente dichiarato
che nel passato certi meccanismi di tipo transattivo che erano
corollario nell'acquisto del complesso del Grand Hôtel Billia, di
fatto erano fattibili e poi non se ne fece nulla non certo per la
volontà del management del casinò. Mi riferisco anche alle
testimonianze, ai
pourparler
che sono avvenuti in questa
sala dai numerosi protagonisti che si sono succeduti, che sono
molti nel banco del governo, che siedono anche oggi nel banco dei
colleghi Consiglieri e che a vario titolo si sono trovati ad
affrontare questa
vexata quaestio
, e che hanno dichiarato
che nel corso degli anni ci sono stati dei walzer di cifre molto
discordanti l'uno dall'altro.
Ora, io credo che di fronte a questo balletto di cifre e
l'importanza delle cifre che sono state ultimamente riportate,
perché ricordo che l'entità di cui si parla potenzialmente - quindi
ammesso che queste cose siano effettivamente vere - ammonta a 300
milioni di euro che non è una cifra trascurabile. Di fronte a tutte
queste testimonianze, dichiarazioni e notizie intercorse in questi
due mesi, credo che sia un diritto dovere da parte dei Consiglieri
che hanno a cuore la vicenda, di capire cosa è stato fatto in
questi due mesi, quindi siamo curiosi di sapere dal Presidente se
ha dato seguito alla sua espressa volontà, di andare verso una
maggiore verifica della materia, e soprattutto per vedere se sono
fondate le notizie apparse sugli organi di informazione. Credo che
sia doveroso, di fronte a una materia di questa complessità, che
sia nostro dovere specifico comprendere quello che è avvenuto, non
tanto per la curiosità di sapere per individuare i responsabili, ma
per farsi un quadro dell'iter che dal '99 ad oggi (cito dal '99 ma
potrei andare ancora a prima) è accaduto su questa materia, per
capire cosa è stato fatto e per rendersi conto delle dinamiche che
si sono susseguite nel tempo. È una mozione questa che ha il chiaro
intento di voler interessare tutto il Consiglio, attraverso il
lavoro della commissione o delle commissioni competenti, quindi
quando chiedo al Presidente della Regione di iscrivere questa
materia nelle commissioni competenti, chiedo solo che, così come è
avvenuto in altre materie anche di minore importanza - ritenendo
questa una materia di grande importanza -, si faccia promotore di
rendere partecipi tutti i commissari che ne hanno interesse, oltre
quelli competenti, di capire com'è lo stato dell'arte. Questo
perché credo - soffermandomi in questa fase solo su questo punto -
che noi abbiamo il diritto-dovere di comprendere sì quello che è
avvenuto, ma soprattutto abbiamo nei confronti dei cittadini il
diritto-dovere di capire cosa dobbiamo fare e qual è la decisione
in merito senza perdere ulteriore tempo. Non vorremmo trovarci
nella situazione di dover rispondere, dopo l'acquisto per 60
milioni di euro del Billia, a un ulteriore esborso da parte delle
casse regionali per delle materie giudiziarie, di cui oggi non
abbiamo la benché minima nozione.
Président
- La discussion générale est ouverte. Personne
s'inscrit à parler?
On ferme la discussion générale.
La parole au Président de la Région, Rollandin.
Rollandin (UV)
- Le premesse di questa mozione portano a
una serie di considerazioni legate a un periodo di gestione della
casa da gioco che ha fatto oggetto già di alcune interpellanze e
alle interpellanze abbiamo puntualmente risposto su tutta quella
che era la relazione nei confronti del casinò. Riteniamo che per
quanto riguarda il primo punto, il Grand Hôtel Billia, tutti gli
atti che hanno sancito la sua storia sono chiaramente a
disposizione di tutti i commissari, sono atti pubblici, il resto se
ci sono dei singoli che vogliono fare dichiarazioni nelle
audizioni, su questo non entro nel merito, ognuno può rappresentare
le sue conoscenze. Le conoscenze che noi abbiamo sono quelle agli
atti, quindi queste sono disponibili per il Consiglio. Sul
contenzioso, il secondo punto, ci siamo già rivolti in questo
periodo ai legali per una verifica, perché il problema è da
impostare, come avevo già detto in quella occasione, cioè bisogna
vedere là dove ci sono le premesse per creare i presupposti e per
attivare un eventuale elemento, non gestito dalla politica, ma
gestito dai tecnici, perché questa è una valutazione tecnica
nell'ambito delle cause in atto. Abbiamo già fatto delle riunioni e
avremo prossimamente un'altra riunione con i legali che ci daranno
una fotografia del possibile relativo a questi contenziosi. Quando
avremo questa conoscenza sui singoli punti, non abbiamo problemi a
presentarla alla Commissione competente. Sul terzo punto:
"rendere partecipi i commissari ed i consiglieri interessati
circa l'iter delle eventuali verifiche"
, quando ci saranno
queste notizie, vedrà la Commissione cosa vuole attivare e come, ma
non è più un impegno della Presidenza della Regione nell'ambito di
come le commissioni vogliono impostare questo tipo di
approfondimento. Per quanto ci riguarda, chiediamo di ritirare
questa mozione e per quanto è il punto 2, mi impegno appena ho i
dati a presentarli alla Commissione competente, che deciderà nella
sua autonomia come procedere agli altri passi. Ho guardato un po'
quello che è l'aspetto tecnico con i legali che stanno seguendo
questa materia, che è molto complessa, poi lo vedranno i
Consiglieri quando porteremo queste valutazioni, quindi su questo
non c'è nulla da nascondere, anzi sono contento che ci sia la
collaborazione della Commissione, in modo che si verifichi la
complessità della situazione e ci possa essere anche un
approfondimento in questa sede, per avere i presupposti per
eventuali valutazioni che possano essere poi vagliate dai legali
rappresentanti. Sul punto 2 c'è un impegno, sugli altri punti non
riteniamo utile questa verifica nel dettaglio, pertanto chiediamo
di ritirare la mozione impegnandoci per quanto riguarda gli atti e
la relazione in merito all'attività, alle modalità e risultanze
delle verifiche, come ho detto, non appena li abbiamo, a
presentarli alla Commissione competente.
Président
- La parole au Conseiller Zucchi.
Zucchi (PdL)
- A parte il fatto che mi piacerebbe sentire
l'opinione dei colleghi su una materia di questa portata, pertanto
mi limito a rispondere alle richieste del presidente Rollandin.
Non vorrei passare come il Consigliere che presenta le mozioni e
poi le ritira di continuo sulla base di promesse che dovremo vedere
se sono mantenute, perché ricordo...
(interruzione del Presidente della Regione, fuori
microfono
)
...lo vedremo, perché nell'ultimo Consiglio ho ritirato una
mozione da me presentata sulla crisi finanziaria, aspetteremo
quindi il mese di dicembre per vedere se questo impegno verrà
mantenuto, quindi faccio atto di fede.
Però chiedo se nell'ambito di questa tanta decantata
condivisione, di clima di concertazione su dei temi che sono
importanti come lo sono questi, quindi prendendo atto delle
risposte del Presidente, io sicuramente mi posso ritenere
soddisfatto e potrei anche essere d'accordo a stralciare i punti 1
e 3 della mozione, quindi decidere di essere soddisfatto nel senso
che se il governo ritiene che sulla materia precedente tutti gli
atti siano a disposizione dei commissari come nel mio caso che
hanno interesse a capire... perché vede Presidente, qui dovremmo
uscire da questo clima del
si dice
, ne è stato parlato anche
nel corso dell'ultimo congresso del vostro partito. Cioè qui ci
sono tante persone che fanno delle dichiarazioni, asseriscono che
certe materie potevano essere chiuse in fasi precedenti con minori
oneri, i Consiglieri capiscono, lei in modo particolare capisce a
cosa mi riferisco. Quando Consiglieri che hanno ricoperto delle
cariche come la sua attualmente, dicono che i contenziosi legali
potevano essere conclusi nell'acquisto del Grand Hôtel Billia con
tre milioni o poco più all'epoca, su queste dichiarazioni vale la
pena di soffermarsi per capire se sono fondate o meno.
Comunque su questo punto, siccome sono particolarmente attento
nel cercare la verità su questo aspetto, così come ho sempre fatto
guarderò le carte, però chiedo a mia volta, Signor Presidente, se
stralciati i punti 1 e 3, mantenendo il punto 2, una volta tanto
una mozione che viene posta dai banchi della minoranza, così come
avviene molte volte che provvedimenti della Giunta sono da noi
votati, non accade spesso, ma accade molto più spesso che ci siano
dei provvedimenti della Giunta che vengono votati dai banchi
dell'opposizione che non viceversa. Allora mi chiedo se in questo
clima si possa una volta ogni tanto uscire dagli schemi e rendere
un poco di giustizia alle iniziative poste in essere dalla
opposizione.
Detto questo, stralciati i punti 1 e 3, che, mi rendo conto,
possono essere tecnicamente esperibili in un'altra fase e che
rappresentano il passato, a noi interessa il futuro, e noi siamo
interessati quanto lei a cercare di capire su questa materia
complessa per cercare di dare il nostro contributo, in questo clima
di concertazione e condivisione su una materia così difficile,
nella idonea sede. E una volta preso atto della sua disponibilità a
relazionare nella Commissione una volta che lei ha completato
l'iter, e mi sarebbe piaciuto in questi due mesi sapere qualcosa di
più, cioè questa mozione aveva anche lo scopo di sapere qual era lo
stato dell'arte dopo due mesi, prendiamo atto che è ancora forse
prematuro, che due mesi non sono stati un termine sufficiente vista
la complessità della materia, ma forse sessanta giorni per dare
qualche indicazione in più...
mi sarei aspettato fosse stata data in quest'aula, perché qui
stiamo parlando di un potenziale di 300 milioni! Che poi non sarà
tale, ma credo che molti cittadini si chiedano se effettivamente
sono fondate queste cifre, perché sono cifre enormi! In
conclusione, dichiaro di accogliere il suo invito a stralciare i
punti 1 e 3 della mozione e chiedo questa volta io la disponibilità
a lei di accogliere questa mozione, perché se c'è la buona fede e
la disponibilità di portare avanti questa iniziativa, credo non ci
sarà nessun problema da parte sua ad accoglierla.
Président
- Le Conseil est suspendu pendant dix
minutes.
Si dà atto che i lavori sono sospesi dalle ore 10,38 alle ore
10,51
.
Président
- Je crois que nous pouvons reprendre nos
travaux.
Je prie de distribuer la motion dans sa nouvelle
formulation.
La parole au Conseiller Donzel.
Donzel (PD)
- Qualche volta si rischia di essere
antipatici, dobbiamo intervenire perché non ci siamo mai sottratti
al dovere di esprimere pubblicamente la posizione del Partito
Democratico. Adesso è chiaro che ci viene presentata una mozione
che già si intuiva dalle parole del Presidente, era intenzionato ad
accogliere il cuore della formulazione della mozione presentata dai
Consiglieri del Popolo delle Libertà. Era per dire semplicemente
che da parte nostra è necessario che alle volte le forze di
minoranza sollecitino il governo regionale a presentarsi in
Commissione con dei dati precisi; qui si evince che c'è questa
disponibilità, quindi tanto più avremmo sostenuto il principio che
in alcuni momenti è opportuna una sollecitazione, perché su un
argomento così delicato si rischia di dare comunicazioni
all'esterno che sono basate su posizioni ideologiche e non su fatti
concreti. Questa era l'intenzione, per dire che avremmo sostenuto
il principio della importanza che in alcuni momenti si chiamino...
su argomenti così delicati finire sui giornali solo con degli
slogan non ha senso, quindi se c'è questa disponibilità sicuramente
tanto meglio.
Président
- La parole au Président de la Région,
Rollandin.
Rollandin (UV)
- Merci, M. le Président. Seulement pour
dire qu'en effet je ne peux que partager l'avis de ceux qui ont
pris la parole, c'est-à-dire de ma part il y a la disponibilité et
le fait que se soit accepté cette partie va dans la direction de
dire publiquement ce que j'ai déjà donné comme disponibilité. Par
contre on votera la motion afin qu'il y ait l'opportunité de faire
un débat ouvert et d'avoir toutes les données nécessaires pour la
commission et pour tous les Conseillers qui voudront y
participer.
Président
- La parole au Conseiller Louvin.
Louvin (VdAV-R)
- Anche il nostro gruppo ha atteso di
conoscere la posizione della Giunta regionale sulla mozione che era
stata presentata dai colleghi del PdL. Effettivamente il collega
Zucchi aveva introdotto due argomenti di peso, che in parte sono
collegati ma che seguono percorsi distinti: uno anche per
iniziativa dello stesso Consigliere Zucchi è consegnato alle mani
della Procura della Repubblica, e per quanto ci riguarda siamo
interessati a che la politica faccia la sua parte e faccia le sue
valutazioni nelle sedi competenti. Il nostro gruppo, sia
collettivamente sia personalmente coloro che hanno avuto in qualche
momento nella storia un piccolo ruolo in questa vicenda, sono ben
lieti che se ne parli nella sede competente, nella Commissione
consiliare, che si facciano gli approfondimenti e si acquisiscano
tutti gli atti che sono richiesti. Quanto alla relazione sui
contenziosi, la riteniamo utile, la riteniamo preziosa perché il
volume complessivo delle pendenze è assolutamente rilevante per
dimensione, ma soprattutto è significativo di un costante
incremento che c'è stato nel tempo di una conflittualità innescata
negli anni e che si è con molta difficoltà ricondotto a chiusura.
Quindi, ben vengano tutti i momenti auspicati dal collega Zucchi e
da tutti gli altri Consiglieri che ritengono di fare delle vicende
del casinò non solo tematica di discussione attraverso i giornali,
ma tematica di approfondimento e di valutazione in questo
Consiglio, perché quanto meno le esperienze del passato rimangano a
monito per il futuro.
Président
- Je soumets au vote la motion dans le nouveau
texte qui récite:
Mozione
Premesso che nel corso del Consiglio regionale del 25
settembre scorso il Presidente della Regione, rispondendo ad
un'interpellanza riguardante lo stato dei contenziosi legali in
atto riguardanti la Gestione Straordinaria del Casino de la Vallée
ed il Gruppo Lefebvre, ha annunciato di voler verificare nel
dettaglio ogni singola vertenza pendente per poter valutare
l'opportunità di chiuderla anticipatamente in forma
transattiva;
Visto che sono passati più di 45 giorni da tale dichiarazione
e, nel frattempo, a parte diversi articoli di stampa dai contenuti
preoccupanti, nessuna notizia ufficiale è giunta dal governo
regionale in merito all'evoluzione di questa materia;
Il Consiglio regionale
Impegna
il Presidente della Regione a richiedere al Presidente della
Commissione consiliare competente di iscrivere l'argomento in
oggetto nell'ordine del giorno della prima riunione utile ed a
quelle eventualmente successive e necessarie per relazionare in
merito alle attività, alle modalità e alle risultanze delle
verifiche dei contenziosi pendenti (per un importo di poco
inferiore ai 300 milioni di euro), nel frattempo compiute dal 24
settembre ad oggi.
F.to: Zucchi - Tibaldi - Lattanzi - Benin
Conseillers présents et votants: 32
Pour: 32
Le Conseil approuve à l'unanimité.
