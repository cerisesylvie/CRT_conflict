Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 307 del 25 gennaio 1984 - Resoconto
OGGETTO N. 307/VIII - SITUAZIONE RELATIVA ALL'AUMENTO DELLA
ASSEGNAZIONE ALLA VALLE D'AOSTA DI CONTINGENTI IN ESENZIONE FISCALE
E ALLA DISTRIBUZIONE DI BUONI BENZINA PER IL 1984.
(Interpellanza).
PRESIDENTE
: Do lettura dell'interpellanza in oggetto
presentata dai Consiglieri Millet, Bajocco e Dolchi:
INTERPELLANZA
Considerato che la proposta di legge statale riguardante le
merci e i contingenti in esenzione fiscale non è stata ancora
esaminata dal Senato;
I sottoscritti Consiglieri regionali
INTERPELLANO
l'Assessore all'Industria, Commercio, Artigianato e Trasporti
per sapere:
1) a quale punto si trova l'iter della proposta di legge
statale sopracitata e quali incontri si sono svolti in proposito
tra Giunta regionale e
Governo in questi mesi;
2)
quali sono le intenzioni della Giunta regionale in merito
alla distribuzione dei buoni benzina per il 1984.
PRESIDENTE
: La parola al Consigliere Millet; ne ha
facoltà.
MILLET - (P.C.I.):
I fatti del Casinò di Saint-Vincent
hanno un po' attenuato il problema della benzina; spero che
l'Assessorato risponda dopo due mesi a quelle domande che avevamo
posto in Commissione, perché a me pare che i tempi si stiano
allungando, mentre il problema è altrettanto delicato.
Quindi noi vorremmo sapere dall'Assessore a che punto è l'iter
della proposta approvata in Consiglio, e poi soprattutto vorremmo
sapere cosa intende fare per l'8. Noi riteniamo che l'importante
sia garantire l'assegnazione ordinaria, come previsto dal
regolamento, e dal momento che, se i tempi si allungassero e la
legge non venisse approvata entro quest'anno, noi ci troveremmo con
un deficit di 10 milioni di litri e quindi con una forte riduzione,
vorremmo sapere cosa ne pensa l'Assessore, e, se la distribuzione
sarà continuata come nell'83, quali sono le sue intenzioni.
Comunque vorrei anche anticipare, tra le varie decisioni che si
dovranno prendere se il Parlamento non dovesse approvare la
proposta di legge del Consiglio, che noi riteniamo doveroso
garantire la distribuzione ordinaria e soprassedere a tutte quelle
distribuzioni che vengono assegnate, in modo particolare a quella
relativa agli autoveicoli con la famosa "E" (cioè autoveicoli che
dovrebbero trasportare merci mentre poi chiedono l'esenzione del
trasporto merci), perché attraverso questo meccanismo parecchi
litri di benzina in assegnazione vengono dati a persone che hanno
capito l'inghippo, quindi sfruttano la situazione. Noi volevamo
sapere qual è l'intenzione dell'Assessorato.
PRESIDENTE
: La parola all'Assessore all'Industria,
Commercio, Artigianato e Trasporti Pollicini; ne ha facoltà.
POLLICINI - (Féd. DP-P):
Innanzitutto va detto che ho già
informato il Presidente della III° Commissione che in settimana
sarà inviata tutta la documentazione richiesta per la situazione
che riguarda la distribuzione del carburante.
Per quanto riguarda la distribuzione ordinaria, devo dire che,
per disposizione che abbiamo dato adesso, sono state abrogate tutte
le assegnazioni fuori norma, quindi questo sistema è già
funzionante. Non solo, ma è già stata data disposizione perché con
l'anno 1984, più precisamente con la distribuzione che inizierà il
° marzo, le vetture ad uso promiscuo, quelle contrassegnate con la
sigla "E", non abbiano diritto all'assegnazione, salvo che non
appartengano a individui o a persone che esercitano attività di
carattere commerciale o artigianale iscritte regolarmente agli
albi; tutte le altre assegnazioni sono già abrogate.
Come secondo aspetto devo dire, che la distribuzione, che
qualcuno dubitava potesse non essere svolta in tempo, procede
regolarmente (praticamente siamo alla media di ritiro dei buoni
come nei periodi normali) e si chiuderà col 31 gennaio. Adesso
abbiamo una presenza giornaliera molto ridotta rispetto alle
800-900 e 1000 unità che venivano nei primi tempi: siamo oggi sulle
200-150 unità. Siamo quindi alla fine e siamo nella media del
ritiro normale. Questo per quanto riguarda l'aspetto ordinario.
Per quanto riguarda lo specifico dell'interpellanza, va detto
che il Presidente del Senato ha comunicato all'Assemblea la
presentazione della legge in data 20 ottobre. La legge è già
stampata, è stata assegnata alla Commissione Finanze del Senato ma
non è stata ancora esaminata, vuoi perché c'è stato un grosso
ritardo dovuto all'impegno del Senato per la legge finanziaria,
vuoi per una serie di altri problemi, vuoi perché - in questo caso
noi abbiamo fatto la nostra parte - non è ancora pronta la
relazione per il Ministro da parte della Direzione Generale delle
Dogane, con cui personalmente abbiamo preso contatto, a cui abbiamo
fornito tutta una serie di informazioni supplementari necessarie
per poter presentare una relazione che abbia tutti i crismi per
giustificare la richiesta dell'aumento dell'assegnazione dai 350 ai
450 mila quintali. L'ultimo incontro l'abbiamo avuto la settimana
scorsa alla Direzione Generale delle Dogane.
Per quanto riguarda invece il problema del dopo, nell'ipotesi
che non vi possa essere accoglimento da parte del Senato della
nostra richiesta di aumento, va detto che prima di assumere
decisioni già ipotizzate vogliamo verificare il grado di
possibilità di ottenimento. Presumiamo che nell'arco del periodo
che va da oggi fino alla fine di marzo si possano avere
orientamenti che ci consentano di agire con un minimo di
probabilità. Oggi sarebbe prematuro far balenare ipotesi negative
che, anche dal punto di vista psicologico, certamente non ci
aiuterebbero.
PRESIDENTE
: La parola al Consigliere Millet; ne ha
facoltà.
MILLET - (P.C.I.):
Io ringrazio l'Assessore e gli do atto
che, nonostante qualche dubbio sulla distribuzione, ha trovato
delle soluzioni. E questo dimostra che, rispetto al passato, in cui
si facevano quelle lunghe code, bastava un po' di buona volontà e
si poteva risolvere il problema. A me farebbe piacere sapere quali
sono le assegnazioni abrogate, quelle assegnazioni non comprese nel
regolamento. Se l'Assessore potesse fornire almeno questi documenti
alla III° Commissione, che si sta occupando del problema, sarebbe
veramente interessante ......
POLLICINI - (Féd. DP-UVP):
Debbo aggiungere che tutti
coloro i quali, per dimenticanza o per altre ragioni, non hanno
ritirato in tempo i buoni devono mettersi il cuore in pace, perché
evidentemente non ne avevano bisogno e quindi sono stati
annullati.
MILLET - (P.C.I.):
Un'altra cosa che proporrei per il
futuro è di non dare alla "E" le assegnazioni dei buoni benzina. Da
quello che ho potuto capire, chi ha voluto l'immatricolazione come
autoveicolo anziché come autovettura l'ha fatto per trasportare
merci, ma chi ha la "E" chiede l'esenzione, quindi non ha bisogno
di trasportare merci.
Si tratta dunque di un falso problema, perché i commercianti che
hanno bisogno del permesso hanno l'autoveicolo con la licenza di
trasporto. A me pare sia giusto, siamo d'accordo, ma direi che chi
ha la "E" vuol dire che non vuole trasportare merci con
l'autoveicolo: quindi non ha senso dare a un'auto i buoni benzina
per trasportare materiale quando ha chiesto l'esenzione del
trasporto, perché come autoveicolo dovrebbe avere la licenza di
trasporto, mentre per non trasportare le merci, pagare le tasse e
tutto quel che segue, chiede la "E".
Ni vorremmo per il futuro stare attenti a questo problema. Anche
noi siamo d'accordo che deve essere garantito quello che si dà alla
generalità; le eccezioni devono essere valutate bene, quantificate
le disponibilità che ci sono in modo da evitare quelle cose che
creano polemica o si prestano a crearla.
