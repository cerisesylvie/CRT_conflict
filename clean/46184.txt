Classificazione
ASSISTENZA SANITARIA E OSPEDALIERA
UNIONE EUROPEA E RAPPORTI INTERNAZIONALI



Oggetto del Consiglio n. 2650 del 13 luglio 2023 - Resoconto
OGGETTO N. 2650/XVI - Interrogazione: "Notizie in merito ai
ritardi relativi alla realizzazione delle case di comunità
finanziate dal PNRR".
Marguerettaz (Presidente) -
Punto n. 42 all'ordine del
giorno. Per la risposta, la parola all'assessore Marzi.
Marzi (SA) -
L'Azienda USL ha raggiunto, con determina
618 del 29 giugno 2023
-
quindi entro il termine previsto
del 30 giugno 2023
-
, il target intermedio del progetto PNRR
(Piano Nazionale di Ripresa e Resilienza) Missione 6 - Salute,
inerente alle case della comunità di Châtillon, Morgex, Donnas e
Aosta, finanziato naturalmente dall'Unione europea.
Il primo target interno del Ministero era fissato al 30 marzo
2023
-
ed è quello oggetto dell'iniziativa
-
per le
approvazioni delle progettazioni esecutive delle case di comunità,
mentre il secondo target interno era appunto fissato al 30 giugno
2023 per la predisposizione dei documenti di gara.
Entro il termine del 30 giugno, sono stati quindi approvati sia
le progettazioni esecutive delle case di comunità che i documenti
per la pubblicazione delle indicazioni della gara.
Va comunque dato atto, per completezza informativa, che riguardo
al controllo concomitante, posto in capo alla Corte dei conti, di
cui ai citati articoli di stampa, il Decreto legislativo 44/2023,
all'articolo 1, comma 12 quater, ha disposto l'esclusione dei
progetti PNRR e PNC (Piano Nazionale Complementare) dal novero
delle attività di controllo.
Nel settore sanitario
-
uno dei pilastri chiave del PNRR
-
sono previsti significativi investimenti per rafforzare
l'infrastruttura e migliorare l'accesso ai servizi sanitari e
potenziare il parco tecnologico.
L'Azienda USL è stata identificata dalla Regione come soggetto
attuatore esterno per la Missione 6 - Salute.
Fanno eccezione progetti specifici di cui l'Amministrazione
regionale si occupa direttamente o attraverso altri soggetti
attuatori esterni, come ad esempio l'Ospedale di comunità previsto
ad Aosta presso la casa di riposto J.B. Festaz.
I progetti sanitari che impattano sul territorio valdostano sono
diciassette e sommano una spesa complessiva di circa 12 milioni di
euro di investimenti per lavori acquisiti ed interventi sui sistemi
informativi. A tale importo, si aggiunge un cofinanziamento
all'Azienda USL per oltre 400 mila euro.
Anche per l'Azienda USL l'importanza del PNRR comporta uno
sforzo significativo e straordinario che impegna le risorse interne
all'Azienda in aggiunta alla programmazione ordinaria
rappresentando per il RUP (Responsabile Unico del Procedimento)
della stessa una grande responsabilità.
In tal contesto, come abbiamo dichiarato pubblicamente il 27
giugno scorso, per meglio coordinare i vari adempimenti, la
direzione strategica dell'Azienda si è data una
governance
PNRR interna, per meglio coordinare con tutti gli
stakeholders
interni ed esterni i vari e numerosi
adempimenti, stabilendo le procedure condivise di gestione dei
singoli progetti.
Le notizie riportate negli articoli citati sono state desunte
dalla relazione della Corte dei conti sull'argomento nell'ambito
del controllo concomitante sugli interventi PNRR relativi alle case
di comunità e agli ospedali di comunità.
La Corte ha dato conto del ritardo sull'approvazione delle
progettazioni esecutive alle case di comunità rispetto alla data
del 30 marzo 2023, individuata dal Ministero quale
target
intermedio.
Il target finale per la realizzazione delle quattro case delle
comunità è fissato al 30 marzo del 2026.
Tale termine è stato considerato da tutti gli attori coinvolti
l'unico da rispettare inderogabilmente, in quanto scadenza del
target finale, mentre non erano state considerate come inderogabili
le scadenze intermedie.
In diverse occasioni di confronto, l'Azienda aveva evidenziato
che il traguardo finale sarebbe stato conseguito, mentre, per il
raggiungimento dei target intermedi previsti, i tempi avrebbero
potuto essere leggermente sfalsati rispetto a quanto indicato nel
Piano operativo regionale.
Veniamo ad una data fondamentale rispetto ad alcune domande che
lei evidenzia nell'iniziativa: soltanto il 23 maggio scorso, in
occasione di una riunione con il nucleo tecnico dell'unità di
missione, tutti gli attori regionali coinvolti, compresa l'Azienda
USL, hanno avuto notizia dell'effettiva obbligatorietà dei target
intermedi e quindi della loro conseguente inderogabilità. Sono
state quindi riallineate le attività per rispettare il secondo
target intermedio, quello del 30 giugno, come poi di fatto si è
riusciti a fare.
Per cui, nel cogliere pienamente quello che è lo spirito
dell'iniziativa, ci stiamo di fatto tarando, anche ad essere da
pungolo con l'Azienda USL, per fare in modo che
-
indipendentemente da quanto è cambiato a livello anche centrale,
quindi ministeriale, rispetto alle sollecitazioni che possono
arrivare da parte della Corte su quelli che sono i target intermedi
-
quelli anche nel futuro si tarino nel rispettare, come è
successo per quello del 30 giugno, quanto previsto
-
,
piuttosto che nello sfasarli rispetto a quanto accaduto per il
target del 30 di marzo.
Presidente -
Per la replica, la parola al collega
Restano.
Restano (GM) -
Per la risposta Assessore siamo
soddisfatti di quanto lei ci ha detto, naturalmente l'iniziativa è
stata predisposta il 30 di giugno dopo la lettura
dell'articolo.
La richiesta non voleva sindacare la data esatta di
presentazione, ma aveva l'obiettivo di sincerarsi che le cose
andassero avanti, soprattutto in virtù della discussione del piano
socio-sanitario che avevamo appena affrontato, laddove peraltro
avevamo evidenziato quelli che erano gli obiettivi e la necessità
eventuale di mettere delle date per il raggiungimento degli
obiettivi politici, non di quelli verificati dalla Corte dei conti
che poco ci interessano, come lei potrà ben capire, ma che sono un
elemento che in questo caso è servito da pungolo per presentare
l'iniziativa.
Riallacciandoci a tutta la discussione che abbiamo fatto nel
corso dell'ultimo Consiglio, però, non posso che rilevare
-
peraltro con soddisfazione
-
che per quanto riguarda le case
di comunità a bassa complessità potremmo ritenere, visto che già
funzionano sotto altro nome, che i lavori non siano necessari dalla
lettura di quanto è emerso: quindi possiamo, forse
-
e lo
dico come pungolo per la sua attività
-
, valutare se
portarci già avanti per quanto riguarda l'impostazione del lavoro
futuro, vale a dire per dare seguito a tutti quei punti enucleati
in quello che è il modello organizzativo funzionale.
Colgo oggi l'opportunità, perché non avevo ritenuto opportuno
presentare un emendamento a suo tempo, ma le lancio una
suggestione: nelle case di comunità a bassa complessità, manca la
prevenzione collettiva, nei punti non è stato indicato quelle che
sono le vaccinazioni. È stata indicata l'assistenza pediatria di
libera scelta ma non tutta l'attività svolta dagli assistenti
sanitari e dai medici di sanità pubblica che sono un punto che ha
contraddistinto, come Azienda sanitaria, la nostra operatività fino
a poco tempo fa, fino a prima dell'evento pandemico.
Quindi se vuole cortesemente valutare se sia opportuno o meno
ripristinare questo servizio, o forse mantenerlo, perché già
c'è.
