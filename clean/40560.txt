Classificazione
FINANZA REGIONALE E LOCALE
Finaosta



Oggetto del Consiglio n. 3332 del 27 marzo 2018 - Resoconto
OGGETTO N. 3332/XIV - Approvazione del nuovo statuto della
Finaosta S.p.A..
Farcoz (Président)
- Point n° 20 de l'ordre du jour. La
parole à l'Assesseur Testolin pour l'illustration.
Testolin (UV) -
Solo per illustrare brevemente le
motivazioni che hanno portato a presentare questa delibera in
Consiglio. Lo statuto di Finaosta ha dovuto essere modificato in
funzione delle nuove normative disposte dal testo unico delle
società partecipate, le quali, in combinato disposto con il testo
unico bancario, dettano alcune regole che devono essere recepite da
tale statuto.
Brevemente, solo per scorrerle e renderle attuali nel dibattito,
le previsioni sono quelle di inserire all'interno degli organi
collegiali in modo specifico l'equilibrio di genere, così come
nelle società partecipate al controllo pubblico devono prevedere
l'attribuzione da parte del Consiglio di amministrazione di deleghe
di gestione ad un solo Amministratore, salva l'attribuzione di
deleghe al Presidente, ove preventivamente autorizzata
dall'assemblea. Un'ulteriore clausola, che deve essere inclusa
all'interno dello statuto Finaosta, è l'esclusione della carica di
Vicepresidente con la previsione che la stessa carica sia
attribuita esclusivamente quale modalità di individuazione del
sostituto del Presidente, in caso di assenza o inadempimento, senza
riconoscimento di compensi aggiuntivi. Sono tutte indicazioni
recepite all'interno del nuovo statuto, così come anche il divieto
di corrispondere gettoni di presenza o premi di risultato
deliberati dopo lo svolgimento dell'attività e il divieto di
corrispondere trattamenti a fine mandato ai componenti degli organi
sociali e, ancora, il divieto di istituire organi diversi da quelli
previsti dalle norme generali in tema di società.
Al di là delle modifiche richieste dal TUSP (Testo unico delle
società partecipate), si segnala altresì che, ai fini
dell'esercizio del controllo analogo, come previsto dalla legge
regionale n. 20 recentemente modificata, sono state richiamate in
generale le norme regionali e nazionali vigenti per l'esercizio di
tale controllo, in modo da rendere coerenti con la normativa
statale e regionale anche questo tipo di adempimenti. Infine lo
statuto recepisce pure alcune modifiche relativamente alla
pubblicazione sul sito e alla presentazione del bilancio al
Presidente della Regione. Questo solo per dare contezza delle
modifiche squisitamente tecniche dettate dalle normative
citate.
Président -
Nous sommes en discussion générale. Nous
pouvons ouvrir la votation. Je rappelle qu'on ouvre la votation
avec l'amendement à l'article 25 du statut et on met en votation
l'acte dans son ensemble. La votation est ouverte. La votation est
close.
Présents: 32
Votants: 20
Pour: 20
Abstentions: 12 (Bertin, Borrello, Certan, Chatrian, Cognetta,
Ferrero, Fosson, Gerandin, Norbiato, Padovani, Restano, Roscio)
Le Conseil approuve.
OGGETTO N. 3333/XIV - Discussione generale congiunta sulle
relazioni approvate dalla Sezione regionale di controllo della
Corte dei conti e sul disegno di legge n. 133 (Primo provvedimento
di variazione al bilancio di previsione finanziario della Regione
per il triennio 2018/2020.
Modificazioni di leggi
regionali.).
Farcoz (Président)
- Les points n
os
16, 17 et
18 seront discutés conjointement avec le point n° 20.01 de l'ordre
du jour. La parole au rapporteur Fabbri pour l'illustration.
Fabbri (UVP) -
Questo provvedimento legislativo, che oggi
il Consiglio regionale è chiamato a prendere in esame, deriva dalla
necessità di assicurare l'equilibrio del bilancio regionale in
seguito all'accantonamento necessario a far fronte a quanto
stabilito dalla legge finanziaria dello Stato 2018/2020 per il
maggiore contributo richiesto alla Regione per gli obiettivi
complessivi di finanza pubblica. Tale maggiore contributo non era
stato infatti previsto nella legge finanziaria regionale 2018/2020,
in accordo a quanto stabilito dalla sentenza della Corte
costituzionale che escludeva tale prelievo sicuramente dal 2018.
Fatti noti e più volte discussi in Consiglio regionale. In attesa
dell'esito del ricorso presentato dalla Regione dinanzi alla Corte
costituzionale si rende quindi necessaria questa variazione per
assicurare il rispetto dell'equilibrio di bilancio cui la Regione è
tenuta in ossequio del nuovo regime di contabilità in vigore dal
2017.
Le maggiori cifre da accantonare sono di euro 99.326.970,22 per
l'anno 2018, 28.615.505,22 per l'anno 2019 e 8.615.505,75 euro per
l'anno 2020. Il disegno di legge prevede la possibilità di
utilizzare 45,464 milioni di euro di maggiori entrate al fine di
incrementare di pari cifra lo stanziamento del capitolo relativo al
"concorso della Regione al riequilibrio della finanza pubblica",
riducendo così l'impatto negativo sul bilancio regionale provocato
da quanto lo Stato ha imposto con la sua legge finanziaria.
Il disegno di legge, nel testo emendato, si compone di quattro
capi e diciannove articoli. Nel capo I (articolo 1) si descrive
l'oggetto della legge e nel capo II (articoli dal 2 al 5) si
esplicitano le entrate aggiuntive iscritte a bilancio e le modalità
con cui vengono reperite. Il capo III, che si compone di 12
articoli, reca le variazioni nella spesa del bilancio regionale.
Vado nel dettaglio. Articoli 6 e 6-bis: riduzione delle risorse in
finanza locale come da allegato B alla legge e ripristino ai Comuni
per gli investimenti in settori strategici. Articolo 7: riduzione
del trasferimento al bilancio dell'Azienda sanitaria locale per le
spese correnti e di investimento. Articolo 8: riduzione per l'anno
2019 per investimenti FESR nella parte riguardante
l'
overbooking
. Articolo 9: riduzione di spesa per gli
interventi di politica del lavoro. Articolo 10: rideterminazione
della spesa prevista per la legge regionale n. 43/2009 (
Bon de
chauffage
). Articolo 11: rideterminazione, solo per l'anno
2019, del finanziamento del piano straordinario per i Comuni.
Articolo 12: posticipazione al 2020 del trasferimento finanziario a
favore dell'Istituto previdenziale dei Consiglieri regionali.
Articolo 12-bis: riduzione della spesa autorizzata dalla legge
regionale n. 21/2017 nell'articolo 26, comma 2, prevista per le
leggi regionali n. 84/1993 e n. 6/2003. Articolo 12-ter: prevede il
ripristino a tre ore settimanali dell'insegnamento della tecnologia
nelle scuole medie e il finanziamento per la realizzazione dei
progetti di alternanza scuola/lavoro. Articolo 13: modifica delle
autorizzazioni di spesa come previsto nell'allegato della legge
regionale n. 21/2017. L'articolo 14 riassume le variazioni alla
parte spesa sulle missioni, i programmi e i titoli di bilancio. Il
capo IV detta, negli articoli 15 e 16, le disposizioni finali per
la riapprovazione del prospetto di verifica del rispetto dei
vincoli di finanza pubblica e la dichiarazione d'urgenza della
legge.
Président -
S'il n'y a pas d'interventions, je ferme la
discussion générale. Il n'y a pas non plus de requêtes
d'intervention en réplique.
