Classificazione
TRASPORTI E VIABILITÀ
Trasporti


Resoconto integrale del dibattito dell'aula
Oggetto del Consiglio n. 553 del 7 aprile 1999 - Resoconto
SÉANCE DU 7 AVRIL 1999 (APRÈS-MIDI)
OGGETTO N. 553/XI Disegno di legge: "Ulteriore autorizzazione di
spesa per il completamento del collegamento ferroviario
Cogne-Charemoz-Plan Praz di cui alla legge regionale 13 dicembre
1984, n. 68".
Articolo 1 (Autorizzazione di spesa)
1. Per il completamento del collegamento ferroviario per il
trasporto di persone Cogne-Charemoz-Plan Praz, di cui alla legge
regionale 13 dicembre 1984, n. 68 (Realizzazione del collegamento
ferroviario per il trasporto di persone Cogne-Charemoz), è
autorizzata l'ulteriore spesa di lire 8.000 milioni (euro
4.131.655,19), di cui lire 3.000 milioni (euro 1.549.370,70) per
l'anno 2000 e lire 5.000 milioni (euro 2.582.284,50) per l'anno
2001, che graverà sul capitolo 68090 del bilancio di previsione
della Regione per il triennio 1999/2001.
2. Alla copertura della spesa di cui al comma 1 si provvede
mediante utilizzo per corrispondenti importi annui delle risorse
iscritte al capitolo 69020 del bilancio di previsione della Regione
per il triennio 1999/2001, a valere sull'accantonamento B.2.1
(Realizzazione di impianti sportivi di rilevanza strategica).
3. Alla parte spesa del bilancio di previsione della Regione per
il triennio 1999/2001 sono apportate le seguenti variazioni:
a) variazione in diminuzione:
Capitolo 69020 "Fondo globale per il finanziamento di spese di
investimento"
anno 2000 lire 3.000.000.000
anno 2001 lire 5.000.000.000 ;
b) variazione in aumento:
Capitolo 68090 "Spese per la realizzazione del collegamento
ferroviario-tramviario Cogne-Charemoz-Plan Praz"
anno 2000 lire 3.000.000.000
anno 2001 lire 5.000.000.000 .
Président Le projet de loi en question a reçu l'avis favorable
unanime de la part de la IVème Commission du Conseil. Le Conseiller
rapporteur a bien voulu nous faire parvenir un rapport écrit qui
vient d'être distribué. La parole au rapporteur, Conseiller
Cerise.
Cerise (UV) Evidemment à cette relation a contribué aussi le
Conseiller Borre. Par ce projet de loi l'on entend procéder au
financement de 8 milliards de lires échelonnés sur les années
1999-2001 en vue de l'adjudication, par appels d'offres déjà
prévus, des travaux d'achèvement.
Il ne s'agit pas d'une enveloppe supplémentaire, en sus du
versement de 38 milliards de lires fixé par la loi n° 21/96, mais
d'un réajustement, opéré par un prélèvement de 8 milliards de lires
sur les fonds globaux: une somme comprise dans celle prévue par la
loi régionale n° 21 et affectée entre-temps à d'autres exigences
budgétaires; car il aurait été illogique de bloquer cette somme en
attendant de mettre au point les procédures relatives à sa
destination effective.
L'achèvement de cette ligne, que l'on espérait depuis longtemps,
renforcera la desserte de Cogne et, de plus, constituera une
intéressante diversification de l'offre touristique de deux
localités de renom.
La ligne ferroviaire Cogne-Charemoz-Plan Praz est une parfaite
introduction dans le contexte minier de Colonna redécouvert sous un
aspect touristique et culturel et constitue la meilleure
valorisation des espaces de grande valeur environnementale et
paysagère qui caractérisent les deux stations.
Président Je présents mes excuses au collègue Borre dont j'avais
oublié l'importante contribution au sein de la IIème Commission qui
avait exprimé à la majorité des voix un avis favorable. La parole
au Conseiller Nicco.
Nicco (GV-DS-PSE) Sulla questione del trenino Cogne-Charemoz il
Consiglio ha discusso infinite volte e non voglio certo riprendere
oggi quella discussione.
Dopo una quindicina di anni giungiamo al completamento, forse,
di questo collegamento. Proprio per l'imminenza di questo
collegamento vorrei cogliere l'occasione per formulare almeno una
domanda, anche se, non essendo in aula l'Assessore competente in
materia di trasporti, la risposta potrà venire anche in seguito. La
domanda, molto semplice è: quali sono, se vi sono, le indicazioni
per la gestione di quel collegamento?
A suo tempo, mi riferisco agli anni 1992-1993, era stata avviata
una riflessione in merito che si fondava sul principio della non
gestione diretta di quel collegamento da parte della Regione; si
parlava allora anche di individuare forme diverse, alternative, di
gestione, per esempio una società ad hoc che si occupasse di altri
segmenti di trasporto pubblico regionale, in particolare della
Buisson-Chamois che oggi continua a dipendere direttamente
dall'Amministrazione regionale, il che a mio modo di vedere
continua ad essere un vero assurdo, ma poi anche di ulteriori
segmenti di trasporto, in particolare di un importante segmento di
cui dovremo occuparci in seguito, la tratta ferroviaria
Aosta/Pré-Saint-Didier.
Oggi voglio solo porre questa questione sulla quale potremo
discutere anche in seguito.
Président La parole au Conseiller Lattanzi.
Lattanzi (FI) Devo dire che con una certa sorpresa ho appreso
della notizia di questa delibera non tanto perché non ci
aspettassimo un deliberato in questo senso perché già in sede di
bilancio si era potuto discutere dello stato di avanzamento dei
lavori del tratto ferroviario, chiamiamolo così, Cogne-Plan Praz,
ma perché questa delibera che il relatore ha detto che non tratta
di un aumento di finanziamento, ma di una correzione o di un
adeguamento, in realtà è un vero e proprio aumento di costo visto
che in una fase iniziale il 12 gennaio 1999 si era provveduto ad
una riduzione del capitolo di spesa da 14 a 10 miliardi ed oggi, a
distanza di pochissimi mesi - dico oggi perché viene in Consiglio
oggi, ma in realtà già da un paio di mesi - si è acquisita la
consapevolezza che i calcoli erano non so se dire errati o non
stati calcolati forse in maniera giusta, insomma si rende
necessario questo deliberato per rifinanziare il capitolo di spesa
di questo tratto ferroviario.
Al di là del merito della delibera, noi ribadiamo la nostra
posizione su quest'argomento.
Cogne ha bisogno senz'altro di questo tratto ferroviario alla
condizione che questo si dimostri poi un tratto utile
all'ampliamento dell'offerta turistica così come diceva il relatore
e su questo noi nutriamo ancora qualche perplessità, ma perché
ancora di certo ci sono sicuramente i finanziamenti, di certo c'è
che ancora siamo a distanza di 15 anni, come diceva il Consigliere
Nicco, a parlare di questo completamento che anche lui ha detto
speriamo possa essere questo l'ultimo atto per arrivare poi alla
fruizione di questo servizio che è costato oltre che 15 anni, una
trentina di miliardi.
Noi continuiamo ad avere dei dubbi non tanto sull'utilità, ma
sulla funzionalità e sulla gestione di questo servizio tant'è che
proprio in questi ultimi anni anche nella stessa vallata di Cogne
si è cominciato a parlare del tratto parallelo, suppletivo,
aggiuntivo della funivia, di cui si è parlato, ma è anche questo un
progetto che si è arenato da qualche parte.
Ribadiamo che sul merito della delibera questo andare avanti e
indietro sui capitoli di spesa, sul delegare prima 14 miliardi e
poi ridurli a 10 e poi oggi ripresentarsi in Consiglio con questo
disegno di legge n. 19, per rifinanziare di nuovo altri 8 miliardi,
quindi portare da 10 a 18 dimostra come minimo uno stato di
avanzamento in mezzo alla nebbia.
Forse sarebbe opportuno, visto che si tratta di Cogne, che gli
amministratori che si stanno occupando di questa vicenda
cominciassero a fornirsi di quell'elmetto con lampada in modo da
cominciare a vedere un po' più chiaro sulla fine di questo
tunnel.
Noi abbiamo ancora delle perplessità legate alla fruibilità di
questo servizio, legate alla portata oraria delle persone, se ne
continua a parlare, ma una relazione conclusiva di efficacia e di
efficienza di questo servizio ancora non c'è.
Si sottolinea in occasione dell'apertura di questo tratto
ferroviario - diceva il relatore - il suo indubbio servizio
aggiuntivo; certo, lo sarà, un beneficio o un qualcosa lo
porterà.
Non vorremmo andare a scoprire che il costo che abbiamo
sopportato per quel beneficio, che poi magari può tradursi in poco
beneficio per la comunità di Cogne e la frontale comunità di Pila,
possa essere in realtà non coerente con gli enormi investimenti che
sono stati oggi posti in essere in questi 15 anni e con questa
delibera ancora.
Continuiamo a dire che siamo sostanzialmente favorevoli al
progetto, ma vorremmo una volta capire, purtroppo non si riesce a
saperlo, lo abbiamo chiesto in sede di insediamento di questa
Giunta sul programma di questa maggioranza, lo abbiamo chiesto in
occasione dell'approvazione del bilancio, lo chiediamo ancora oggi
perché non si tratta più ormai di essere a favore o contro il
trenino, ci è costato talmente tanti miliardi che la via di uscita
obbligata a questo trenino è la sua apertura, ma rimaniamo
perplessi quando a distanza di non so quanti mesi dalla sua
operatività reale non sappiamo ancora se per la stagione invernale
1999-2000 potrà essere già fruibile oppure se lo sarà per la
stagione 2000-2001 e non si riesce ancora a capire non solo chi lo
gestirà, Consigliere Nicco, ma soprattutto quanto beneficio potrà
portare in termini di portata viaria e quanto costerà sostenere
l'ampliamento del servizio.
Il dibattito sul treno di Cogne credo che non si possa fare
prescindendo dal ragionamento sulla funivia di Cogne, di cui si
parla, ma anche questo è un progetto che rimane ancora nei
cassetti.
Forse se i due progetti fossero complementari fra di loro, si
potrebbe parlare di un reale beneficio; per il momento l'unica cosa
che possiamo constatare è l'enorme costo di quest'operazione,
l'enorme costo con l'indubbio beneficio. Ecco, io non sono certo
come il relatore nel dire che questo è un indubbio beneficio per la
vallata di Cogne. Credo che oggi l'unica cosa indubbia che c'è è il
costo molto alto e che credo nessuno degli amministratori che ha
iniziato questo progetto potesse pensare si potesse arrivare a
cifre così importanti.
Altra cosa certa è che il dubbio su questo progetto viene nel
momento in cui si sente parlare di un servizio di 150 persone/ora;
il che spaventa perché se 500 persone dovessero alla mattina e alla
sera spostarsi, solo 500 utenti da Cogne a Pila e ritorno
vorrebbero dire ore di coda in attesa con gli sci in mano per poter
rientrare in Cogne o per poter andare verso Pila.
I problemi ci sono; ripeto, incertezze ce ne sono tante, forse
riuscissimo ad avere una relazione definitiva di data di apertura
del servizio con fruibilità con indicazioni di gestione e anche con
indicazione di presunti costi di gestione forse ogni Consigliere
sarebbe più sereno nel dire che questo è un indubbio vantaggio per
la comunità di Cogne. Per il resto, questa legge ci pare un
ennesimo atto di andare avanti un passettino alla volta in mezzo a
tanta confusione, tanta nebbia e tante incertezze, di certezze ce
ne sono veramente poche.
Président La parole au Vice-président Viérin Marco.
Viérin M. (Aut) Su quest'argomento il sottoscritto e anche il
gruppo degli Autonomisti già più volte è intervenuto in quest'aula
e anche fuori di quest'aula per sostenere la propria posizione che
è una posizione diversa da quella di Forza Italia o del Consigliere
Nicco anche se condividiamo alcune perplessità da loro
sollevate.
Vorrei qui ricordare alcune domande che noi abbiamo fatto
soprattutto in questi ultimi due, tre anni, anni che sono stati
costellati dalla mancanza di autorizzazione da parte del ministero
e così via proprio sull'aspetto della sicurezza della galleria,
anni nei quali abbiamo visto lievitare il costo complessivo di
quest'opera che arriverà a circa 50-60 miliardi alla fine. Lattanzi
dice che ormai siamo arrivati quasi alla fine, finiamo la spesa
anche se poi il ritorno potrà essere talmente minimo da non
giustificare la spesa di investimento sostenuta per quelli che
saranno i risultati, ma io voglio ribadire una cosa che abbiamo già
detto più volte come Autonomisti; secondo noi la cosa importante
che non è mai arrivata in questo Consiglio anche se più volte dal
sottoscritto richiesta, è un piano sulla futura gestione, caro
Lattanzi e caro Nicco.
Qui non si tratta di dire se lo gestirà direttamente la Regione
oppure una società; si tratta di sapere, perché quest'impianto
possa essere mantenuto in sicurezza con le entrate che deriveranno
dagli utilizzatori, quali saranno quindi i ricavi e quali saranno
le spese minime e quindi quale sarà la cifra di debito annuale che
quest'impianto creerà dal momento in cui entrerà in funzione, che
venga utilizzato da un privato o dalla Regione direttamente.
A questo tema ve n'è un altro collegato: il disavanzo lo
affronterà il Comune di Cogne e la comunità montana o lo affronterà
la Regione o lo si affronterà insieme?
Questi sono i due temi ai quali non abbiamo mai avuto risposta o
meglio sul primo non abbiamo avuto nessun parametro che potesse
farci vedere il futuro quadro di quella che sarà la gestione di
quest'opera; sul secondo invece abbiamo già visto cambiare più
volte le intenzioni perché fino all'anno 1997 ad alcune
interpellanze del sottoscritto si è sempre risposto dicendo che il
Comune di Cogne e la comunità montana dovranno farsi carico delle
spese di gestione mentre nel 1997 in una riunione fatta nel Comune
di Cogne con la popolazione e con il Consiglio comunale l'Assessore
Riccarand in quella sede e una ventina di giorni dopo in questa
sede cambiò completamente tesi e disse che le spese di gestione le
avrebbe affrontate la Regione, da quel momento non si è più saputo
niente di ufficiale.
Quindi le mie domande sono due essenzialmente: una se si è
mantenuta la posizione che le future spese di gestione di
quest'impianto saranno sostenute dalla Regione oppure si è tornati
indietro a prima del 1997 per cui queste spese saranno sostenute
dagli enti locali insieme alla Regione oppure solo dagli enti
locali; l'altra, di poter disporre di un piano di gestione di
massima, indicativo.
Anche perché dopo le sciagure che abbiamo vissuto ultimamente e
andando verso maggiori normative di sicurezza non vorrei che fra
tre anni questo tratto ferroviario di collegamento diventi
inutilizzabile e in tal caso inviterei a fare un po' di riflessione
oggi perché per chi non conoscesse il progetto, Lattanzi ha detto
che non aveva visto il progetto e neanch'io ma, proprio
partecipando ad alcune riunioni a Cogne e in altre sedi, posso dire
che quel tunnel un domani ferroviario ha delle caratteristiche
abbastanza difficili perché le cabine sono molto ridotte e
strette.
Al Consigliere Lattanzi do io una risposta sul discorso
sciistico: è chiaro che il discorso sciistico non può essere
risolto con quel trenino, questa è stata un'ammissione perché fino
al 1997 l'Assessore Riccarand ha sempre ribadito che serviva anche
per il discorso sciistico, dal 1997 onestamente in quest'aula in
sede di approvazione del bilancio - ho sotto mano il dibattito del
10 novembre 1997 - l'Assessore Riccarand precisò che si abbandonava
lo scopo di risolvere il problema sciistico, ma che era un discorso
valido soprattutto per l'estate ed era eventualmente una via di
fuga per gli abitanti di Cogne.
Concordo che potrà servire come via di fuga però, se questo
trenino servirà solo in estate, servirà solo per portare i turisti
che da Aosta salgono a Plan Praz, scendono fino alla stazione di
partenza e poi vanno a Cogne per visitare il museo minerario, se è
solo questo lo scopo di finire quest'opera, abbiamo fortissime
perplessità.
Aspetto essenzialmente due risposte dalla Giunta: una sul
discorso delle future spese di gestione, chi le dovrà sostenere;
l'altra su quello che sarà l'ammontare delle spese di gestione,
quantificate, studiate, preventivate, presumo che dopo anni di
richieste in tal senso qualcuno della Giunta abbia ottemperato a
questa richiesta per sapere un domani che disponibilità mettere a
bilancio.
Anche perché ad oggi ci sono solo le dichiarazioni di Riccarand
nel dibattito del 10 novembre 1997, ma nel bilancio pluriennale non
ho visto niente di tutto questo, non ho visto nessun segnale
affinché un domani, messo in opera l'impianto, la Regione abbia già
ipotizzato di sostenere le spese di conduzione.
Président Si personne ne demande la parole, je ferme la
discussion générale. La parole à l'Assesseur au territoire, à
l'environnement et aux ouvrages publics, Vallet.
Vallet (UV) Per chiarire bene la portata di questa legge, nel
senso che per quanto riguarda i lavori eseguiti e i lavori da
eseguire, per quanto riguarda le previsioni dei costi, per una
volta le previsioni sono corrette, sono state fatte, nel 1996, con
la legge n. 21, in modo corretto e quindi le variazioni che si sono
succedute con vari provvedimenti di leggi finanziarie non sono
state fatte perché si viaggia nella nebbia, ma proprio perché
abbiamo gestito correttamente delle risorse finanziarie; risorse
che non avrebbe avuto molto senso tenere ferme lì, considerato che
su una serie di problematiche ci sono stati dei ritardi e che
quindi non era possibile espletare allora, nel 1997 e nel 1998, gli
appalti.
Le risorse dunque sono state modulate in modo tale da poter
coprire le esigenze per la deliberazione degli appalti, quindi sul
costo complessivo dell'opera, ripeto, per una volta le previsioni
sono state fatte in modo corretto e non si sforeranno i 60 miliardi
a suo tempo previsti e quantificati con i 12 miliardi della legge
n. 68/84, i 10 miliardi della legge n. 62/89 e i 38 miliardi della
legge n. 21/96, più volte rimodulati e per l'ultima volta adesso
con questo provvedimento. Va tenuto conto che per l'ultimazione del
lavoro si tratta ancora di appaltare ed abbiamo pronta la
documentazione necessaria, gli impianti elettrici e di sicurezza
per un ammontare di 11,5 miliardi.
Per quanto riguarda la problematica più complessiva e
impegnativa della gestione e dei costi di gestione, sono spiacente
che non ci sia l'Assessore ai trasporti che segue la questione;
posso riferire sulle linee e sugli orientamenti che, nel corso di
una riunione tenuta nel mese di luglio con il Presidente della
Giunta e i responsabili degli enti locali, abbiamo tracciato, scopo
di quella riunione era proprio quello di fare il punto della
situazione e per verificare cosa rimaneva da fare per concludere il
discorso. L'Assessorato del turismo e dei trasporti sta lavorando
per definire quale sarà il soggetto a cui sarà affidata la gestione
di questa struttura; la direzione sulla quale si sta lavorando è
quella indicata dal Consigliere Nicco, quindi stanno verificando le
modalità e il tipo di partecipazione ad una società a cui sarà
affidata la gestione.
Mi dispiace, Viérin, adesso non ho dati sui costi di gestione e
sui piani di gestione; riferirò puntualmente al collega Lavoyer
anche le richieste, le valutazioni, i dubbi che sono stati espressi
dal Consigliere Lattanzi circa la funzionalità dell'opera nel suo
complesso, la risposta che quest'opera può dare alle aspettative
della comunità di Cogne.
Mi limito a concludere con una battuta che mi deriva dalla
constatazione che si tratta di un progetto partito nel 1985 sulla
base di certi presupposti che a 14 anni di distanza può anche
essere possibile non siano più gli stessi, quindi si tratterà nelle
valutazioni di prendere atto dei cambiamenti che in 14 anni possono
esserci stati.
Président La parole au Conseiller Lattanzi pour déclaration
d'intention.
Lattanzi (FI) Avevo dimenticato in sede di dibattito generale di
sollevare ma, non essendoci l'Assessore diventa difficile avere le
risposte, un'altra riflessione che è quella che lo storno di questo
capitolo di spesa viene a carico del capitolo 69.020 del bilancio
di previsione, in particolare sull'accantonamento B2.1 che era la
realizzazione di impianti sportivi di rilevanza strategica.
Credo che, al di là della risposta di buon senso che l'Assessore
ha tentato di dare, qualche cosa che non quadra ci sia. Lei mi può
anche dire che questa delibera è coerente con le previsioni di
spesa che voi avete fatto e che andiamo solo a confermare un
preventivo, però diventa difficile sostenerlo con un minimo di
logica quando la stessa delibera cita che, articolo 19, comma 4,
della legge finanziaria 1999, la legge regionale n. 1/99, la
residua autorizzazione di spesa è stata ridotta da 14 a 10 miliardi
e poi il capitolo successivo dice che le effettive necessità di
spesa recentemente ricalcolate, anche alla luce delle nuove opere
necessarie soprattutto in materia di sicurezza, al fine di poter
avviare l'appalto, ammontano invece a 18 miliardi. Quell'invece non
è programmazione, Assessore; quell'invece è un problema che ci è
arrivato fra i piedi nel durante.
Lei dice che questa è una delibera che va a rimodulare; io forse
sono più d'accordo con lei sulla sua ultima affermazione, cioè che
a distanza di 14 anni un'opera che era stata disegnata con certi
obiettivi e con certi costi - ricordo che si parlava di 20 miliardi
- oggi arriva a sfiorare i 60. Si dice che quando si è in ballo si
balla perché oggi fermarsi vuol dire buttare via 50 miliardi e dire
a quelli di Cogne che, dopo aver speso 50 miliardi, non avranno
neanche il beneficio di quei 150 passeggeri orari e ribadisco la
mia preoccupazione nel pensare a 500 persone in piedi in coda per 4
ore con gli sci in mano per tornare a
casa… cosa c'è, Cottino? È così, a meno
che non sia un dato falso… va bene, se
vogliamo fare le virgole, dividiamo per due e quindi due ore e
mezzo, allora vedrai che starai anche tu due ore e mezzo con gli
sci in mano alle cinque e mezza di sera per tornare a casa alle
otto di sera e ti fai la doccia in albergo e poi mi dici se questo
è un servizio di un paese turistico.
Se vogliamo fare demagogia o strumentalizzare su questa cosa,
possiamo anche giocarci le cose, Cottino, fare le parti del
partito, però credo che, quando si parla di cose concrete su cui
c'è da parte di tutti la volontà di dare a quella comunità, come ad
altre, un servizio per ampliare l'offerta turistica poi comunque
bisogna prendere atto delle incongruenze e dei problemi che
nascono. Non si può continuare a dire che va bene comunque anche se
stiamo facendo delle stupidaggini; bisognerebbe anche dire che
forse abbiamo dei problemi e andiamo avanti cercando di risolvere i
problemi magari tutti insieme.
Ci sono ancora 11 miliardi per la sicurezza, io sollevo le
perplessità legate alla sicurezza che anticipava Marco Viérin, però
credo che questa delibera sia frutto, lo ribadisco, non di un
rimodulare un progetto che è conosciuto, definito, preciso e
concreto nella sua efficacia, nei suoi ritorni, nell'ampliamento
dell'offerta turistica, ma sia più una delibera ormai andiamo
avanti perché abbiamo speso talmente tanti soldi che fermarci
sarebbe buttar via delle risorse di tutti i cittadini valdostani,
quindi l'andare avanti è quasi obbligo. Ma non possiamo non
sollevare la perplessità della sicurezza perché non dobbiamo
immaginare cosa potrebbe succedere se rimane bloccato il treno lì
dentro con 150 persone dentro.
Sul discorso della gestione l'Assessore ha anticipato che ci
sono stati nel luglio dello scorso anno dei pourparlers per
affidare a una società…
(interruzione dell'Assessore Vallet, fuori microfono)
… stanno valutando l'opportunità di
arrivare a una società, mi pare che non si parli di
appalto… non lo sa. I dati sulla sua
efficienza non li ha potuti dare perché non è lui o perlomeno più
lui. Su questa delibera, non sulla delibera in sé, ma sul progetto
non possiamo che essere d'accordo per andare avanti e cercare di
aprirlo il più presto possibile, però credo che alla domanda di
qualcuno di Cogne per sapere se il progetto alla fine avrà per loro
un ritorno positivo, oggi forse neanche il Presidente della Giunta
sia in grado di dire quale sarà il reale beneficio. Non a caso si
parla di una funivia Cogne-Pila per sostenere un reale ritorno
turistico e un reale ritorno di servizio operativo dell'offerta
turistica.
Diventa difficile continuare a sostenere a spada tratta
l'operatività di questo progetto per quanto ci riguarda, noi ci
asteniamo così come abbiamo fatto in altre occasioni sperando che
la Giunta e la maggioranza abbiano idee più chiare di quelle che
hanno ancora oggi, a distanza di 50 miliardi di investimenti già
fatti, e ci auguriamo che la comunità di Cogne possa al più presto
cominciare a trarre un piccolo beneficio da questa struttura.
Président La parole au Vice-président Viérin Marco.
Viérin M. (Aut) Dispiace anche a me che non ci sia l'Assessore
competente, però onestamente mi aspettavo delle risposte diverse
perché dopo tre anni che chiediamo di avere almeno un preventivo di
massima dei costi di gestione, ancora oggi non disponiamo di un
dato e non credo che la Giunta attuale, come la Giunta della
passata legislatura, non abbia una persona che possa dedicarsi
mezza giornata per fare un conteggio approssimativo.
La nostra paura è che i costi di gestione di quest'impianto
andranno su una cifra non distante dai 3-4 miliardi all'anno perché
da voci di corridoio mi pare che ci vogliano una trentina di
persone per far funzionare l'impianto, ci saranno spese di
manutenzione e così via e alla fine vorrei vedere chi gestirà
questa cosa.
Ritornando alle passate vicende, non mi sembra che abbiano
obbligato la completa realizzazione dell'opera rinviando
successivamente il come affrontare il tema di tenerla in piedi; mi
sembra che sia una cosa logica per la pubblica amministrazione e
come certamente non farebbe nessun privato.
Diceva bene prima l'Assessore Vallet, sono 60 miliardi spaccati
perché sarebbero 64, ma 4 vengono dati dallo Stato e quindi se
vogliamo ribadire che quelli dati allo Stato non sono spese della
Regione, sono comunque 60 miliardi.
Purtroppo io ritengo che saremo chiamati di nuovo a investire
altro denaro in quest'opera perché se è vero che, visto che si è
iniziata l'opera, bisogna finirla, noi nel programma triennale
96/98, quando approvammo i 38 miliardi di spesa, dicemmo già
allora, quindi già oltre tre anni fa, le cose che ho detto oggi,
quindi se allora avessimo fatto una riflessione, ne avremmo spesi
22 anziché 64, questi 42 di differenza li avremmo potuti utilizzare
non solo per fare la funivia, ma anche per qualcos'altro!
Continuiamo a ritenere che non è sbagliato utilizzare quella
galleria per dare un'alternativa di accesso viario alla valle di
Cogne, ma riteniamo che poteva essere utilizzata in maniera diversa
perché non può essere utilizzata a fini di trasporto di turisti per
espletare l'attività sciistica nel comprensorio di Pila, cosa che
tutta la comunità di Cogne ci ha chiesto con forza perché la
comunità di Cogne non può più vivere solo di sci di fondo.
E nel contempo il comprensorio di Pila ha bisogno di avere più
flusso, lo sappiamo tutti, soprattutto coloro che hanno partecipato
a due o tre incontri con la comunità di Cogne e in altre riunioni,
quindi non si riesce a capire perché già allora, nel 1995, la
volontà era quella di continuare ad andare a tutti i costi in
questa direzione. Non voglio fare l'uccello del malaugurio, però
sappiamo che sarà un continuo correre dietro i tempi per poterla
tenere a norma di sicurezza perché la galleria è lunga 7 chilometri
ed è un budello.
Allora se non ci fermiamo un attimo a ragionare su queste cose,
ci ritroveremo di qui a qualche anno di nuovo a discutere della
stessa cosa: quanti soldi buttati via, cosa ne facciamo adesso,
come la riconvertiamo, non ci conviene spendere 3-4 miliardi
all'anno ma ci conviene riconvertirla, viene utilizzata da
pochissima gente e così via. Anche perché un'altra analisi che mi
ero dimenticato prima di fare, ma che ho già fatto in anni passati,
è la seguente. Si è voluto a tutti i costi fare il collegamento
Charemoz-Plan Praz e, per chi non capisce, è il luogo dove si esce
dalla galleria e si deve salire per andare a sciare a Pila; lo
sciatore che viene da Cogne fa già la coda, va a Charemoz, prende
il tratto che va da Charemoz a Plan Praz poi arriva a Plan Praz, lì
cosa deve prendere? Deve prendere una terza telecabina che è quella
Aosta-Pila e se qui abbiamo il flusso che sale da Pont Suaz per
andare a sciare a Pila, voglio vedere quando uno troverà le cabine
vuote per andare a Pila!
Magari deve aspettare un'altra ora che finisca il flusso da
Aosta per poter salire oppure si faranno aspettare le persone a
Pont Suaz per lasciare salire per mezz'ora cabine vuote, per
portare gli sciatori in cima, quindi anche l'Assessore Riccarand su
queste cose onestamente aveva ammesso che non poteva essere
utilizzato per il discorso sciistico e allora perché siamo andati a
spendere altri 15-16 miliardi o quello che è il costo per il
collegamento Charemoz-Plan Praz?
Questo lo abbiamo deciso un anno e mezzo fa, non oltre; allora
si poteva ancora bloccare questa scelta e utilizzarlo veramente
solo come via alternativa e per un discorso di collegamento estivo,
di visite estive al museo, alla valle di Cogne da parte di turisti
di Aosta e così via e si sarebbe potuto utilizzare giustamente
anche la telecabina che va su da Pont Suaz, però fatte queste
considerazioni, presumo che a tutti i colleghi appaia evidente che
su questo tema purtroppo avremo ancora da discutere. Quello che
farebbe veramente male è dover dire un domani: lo si era detto, i
dubbi c'erano, non bisognava finirlo, bisognava almeno risparmiare
quei 42 miliardi, però ci si troverà in una situazione peggiore di
quella di oggi.
È per questo che noi, come abbiamo fatto in sede di approvazione
del triennio 1996-1998 e in altre occasioni anche con
interpellanze, non voteremo questo provvedimento e ci asterremo dal
votarlo.
Président La parole au Conseiller Cottino.
Cottino (UV) Solo per fare alcune precisazioni, anche se mi
rendo conto - sono il primo a rendermene conto - che diventa
abbastanza difficile oggi difendere a spada tratta questo progetto
soprattutto se si tiene conto che il progetto attuale non è
sicuramente quello con cui si è partiti.
Fatta questa precisazione però, ci si dimentica completamente di
dire del perché il discorso della portata di oggi non è più quello
che era stato preventivato, non soltanto dalle amministrazioni
locali o dalla Regione, ma soprattutto dai progettisti in perfetta
buona fede e con un primo preciso impegno del ministero
competente.
Cosa che è stata poi completamente travisata e i progetti stessi
sono stati completamente modificati, dall'A alla Z, ma non dalla
Regione per capricci o dai comuni che si sono inventati qualcosa di
diverso; sono stati modificati per esigenze molto discutibili, e lo
risottolineo per quanto mi riguarda molto discutibili, da parte dei
dirigenti del ministero competente.
Si era parlato di 450-500 persone/ora; adesso vederselo portare
a 150 scarse chiaramente è diverso, non soltanto, è diverso anche
il costo che è lievitato nel frattempo, ma è diventato sicuramente
diverso anche l'utilizzo e la portata del progetto stesso. Da qui
però a dire che questo non è più valido a fini turistici o
soprattutto a fini sciistici…, mi
permetto di dissentire completamente perché anche qui, mentre
concordo sulla necessità di approfondire il modo di gestione,
sicuramente l'utilizzo non può che essere, non dico "soltanto", ma
anche quello destinato al settore sciistico.
Si tratterà di vedere con quale modalità utilizzarlo, ma
certamente non è così catastrofico come lo si presenta anche
perché, collega Lattanzi, lo dico come battuta evidentemente, per
trasportare 500 persone se tengo conto del primo viaggio, in 2 ore
trasporto 450 persone circa…
(interruzione del Consigliere Lattanzi, fuori microfono)
… non ho detto che 2 ore di coda va
bene, si tratta solo di ragionare e vedere come organizzarlo. Non
ho detto che questa dovrebbe essere la prima funzione, ho detto
"anche" e ho sottolineato "anche ai fini sciistici". Per cui, se è
vero che questo non è soltanto ai fini sciistici, si tratta da
parte nostra in questo caso di vedere come vogliamo utilizzarlo o
come riusciamo sotto l'aspetto turistico - passatemi il termine che
non è molto bello - a vendere questo prodotto. Da moltissime parti
questo avviene e avviene con dei risultati estremamente
interessanti e importanti per cui a mio modo di vedere, anziché
andare a cercare il pelo nell'uovo, andiamo a vedere come si può
gestirlo, facendo in modo che le spese fatte, abbiano dei
risultati. Per esempio, continuo a sostenere, l'ho detto in più
riprese, lo voglio risottolineare oggi, che la battaglia per il
doppio convoglio non può essere chiusa.
Il doppio convoglio non vuol dire esattamente raddoppiare la
portata, ma vuol dire avvicinarsi al doppio della portata e può
essere interessante soprattutto se si tiene conto di quanti
locomotori vengono richiesti per questioni di sicurezza.
Anche qui, chi si preoccupa della sicurezza ha tutte le ragioni
soprattutto oggi, ma vi invito ad andare a verificare le richieste
fatte in questa direzione, cito una sola per sottolineare quanto
sono stati pignoli a livello ministeriale.
Per spingere quel treno è sufficiente un locomotore, ne hanno
pretesi cinque, di cui due nel convoglio, uno di riserva per ogni
stazione e sono quattro, in più hanno detto: "Siccome avete un
diesel di cui non sapete cosa fare, mettetelo a posto perché
controlleremo che anche quello sia in regola", dunque di locomotori
ne basta uno, ne hanno pretesi cinque. Questo per dirvi che il
ministero non è stato di manica larga sotto l'aspetto della
sicurezza, ma ha previsto tutta una serie di cose per cui, anche
alla luce di quello che è successo, possiamo avere non dico la
tranquillità assoluta, cosa che non si può mai avere, ma avere
perlomeno a livello di coscienza, una certa tranquillità.
Naturalmente noi voteremo dunque a favore, questo mi pare più
che evidente ma, secondo me, la battaglia per il doppio convoglio
non deve essere tralasciata completamente, si tratterà inoltre di
studiare a fondo le modalità di gestione, ma non solo sotto
l'aspetto economico, cosa sicuramente importante, ma anche nelle
modalità con cui si vuole mettere in marcia questo tipo di servizio
in modo da evitare - su questo Lattanzi ha ragione - il discorso
che se ci sono 500 persone, si facciano 2 ore di code perché
programmando bene il servizio, almeno in parte, se non totalmente,
queste code si possono ridurre.
Per cui prendiamo le cose buone, cerchiamo di analizzarle fino
in fondo per migliorarle e non solo per fare le Cassandre, perché
se su alcune cose è importante farlo, non bisogna farlo su
tutte.
Président Il a été par erreur matérielle oublié d'insérer dans
le texte la déclaration d'urgence. Je me permets de vous soumettre
son adoption après l'article 1er comme l'Assesseur Vallet vient de
me solliciter.
Je soumets au vote l'article 1er:
Conseillers présents: 30
Votants: 25
Pour: 25
Abstentions: 5 (Frassy, Lattanzi, Marguerettaz, Tibaldi, Viérin
M.)
Le Conseil approuve.
Je soumets donc au vote l'article 2 dont je donne lecture:
Articolo 2 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Conseillers présents: 30
Votants: 25
Pour: 25
Abstentions: 5 (Frassy, Lattanzi, Marguerettaz, Tibaldi, Viérin
M.)
Le Conseil approuve.
Je soumets au vote la loi dans son ensemble:
Conseillers présents: 30
Votants: 25
Pour: 25
Abstentions: 5 (Frassy, Lattanzi, Marguerettaz, Tibaldi, Viérin
M.)
Le Conseil approuve.
