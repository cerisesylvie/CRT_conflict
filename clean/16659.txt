Classificazione
AMMINISTRAZIONE REGIONALE
Ordinamento degli uffici e del personale


Resoconto integrale del dibattito dell'aula
Oggetto del Consiglio n. 3076 del 2 aprile 1998 - Resoconto
SEDUTA POMERIDIANA DEL 2 APRILE 1998
OGGETTO N. 3076/X Disegno di legge: "Disciplina transitoria
degli incarichi e delle sostituzioni del personale non docente
delle istituzioni scolastiche ed educative dipendenti dalla
Regione".
Titolo I Disposizioni generali
Articolo 1 (Assenza o impedimento e vacanza del posto di Capo
dei servizi di segreteria)
1. Nei casi di assenza o di impedimento e di vacanza del posto,
di durata inferiore o uguale a due mesi, il Capo dei servizi di
segreteria è sostituito sino al termine dell'assenza o sino alla
nomina del titolare, dal Segretario in servizio nella medesima
istituzione scolastica, che non può essere a sua volta
sostituito.
2. Nei casi di assenza o di impedimento e di vacanza del posto,
di durata superiore a due mesi, il Capo dei servizi di segreteria è
sostituito sino al termine dell'assenza o sino alla nomina del
titolare, dal Segretario in servizio nella medesima istituzione
scolastica; al sostituto compete per l'intero periodo il
trattamento economico di base e accessorio previsti dalle norme
vigenti per il Capo dei servizi di segreteria.
3. Nel caso di cui al comma 2, il Segretario incaricato delle
funzioni di Capo dei servizi di segreteria è sostituito. La
sostituzione avviene su proposta del Capo dell'istituzione
scolastica ed educativa come segue:
a) attraverso l'utilizzazione di graduatorie di concorso o di
selezione;
b) mediante il conferimento di incarico ad un coadiutore della
medesima istituzione scolastica, che è a sua volta sostituito.
Articolo 2 (Assenza contemporanea del Capo dei servizi di
segreteria e del Segretario e vacanza dei relativi posti)
1. Nei casi di assenza contemporanea del Capo dei servizi di
segreteria e del Segretario o di vacanza contemporanea dei relativi
posti, il Capo dei servizi di segreteria è sostituito, per tutta la
durata dell'assenza o vacanza. Il Capo dell'istituzione scolastica
ed educativa propone per la sostituzione il Capo dei servizi di
segreteria di altra istituzione scolastica della Regione. Il
Segretario è sostituito secondo la procedura prevista all'articolo
1, comma 3, lett. a) e b), sempre che l'assenza o la vacanza del
relativo posto sia di durata superiore a due mesi.
2. Nel caso in cui il Capo dell'istituzione scolastica ed
educativa non formuli alcuna proposta, la struttura regionale
competente in materia di personale procede alla sostituzione,
sentita la Sovraintendenza agli studi.
3. Al Capo dei servizi di segreteria, qualora abbia la sede di
servizio in altro Comune, competono il rimborso delle spese di
viaggio e l'indennità di missione secondo le vigenti norme
regionali.
Articolo 3 (Assenza o impedimento e vacanza del posto di
Segretario)
1. Nei casi di assenza o impedimento e di vacanza del posto, di
durata inferiore o uguale a due mesi, il Segretario non può essere
sostituito.
2. Nei casi di assenza o impedimento e di vacanza del posto, di
durata superiore a due mesi, il Segretario è sostituito per tutta
la durata dell'assenza secondo la procedura prevista all'articolo
1, comma 3, lett. a) e b).
Articolo 4 (Disposizioni particolari in materia di
incarichi)
1. Al fine di garantire il regolare funzionamento delle
istituzioni scolastiche ed educative dipendenti dalla Regione, i
Capi dei servizi di segreteria ed i segretari, sentiti i Capi
d'istituto interessati, possono essere incaricati, dalla struttura
regionale competente in materia di personale, della reggenza o
supplenza dei corrispondenti posti di altra istituzione scolastica
ed educativa, pur mantenendo le proprie funzioni nell'istituzione
scolastica di appartenenza.
Articolo 5 (Assenza o impedimento e vacanza del posto di
coadiutore)
1. Il personale con qualifica di coadiutore, nei casi di assenza
o impedimento e di vacanza del posto, è sostituito qualora nella
scuola sia l'unico impiegato con tale qualifica. Se i coadiutori
sono più di uno e l'assenza si protrae oltre i venti giorni, la
sostituzione è disposta, su richiesta specifica del Capo
d'istituto, qualora si renda necessaria per garantire il normale
funzionamento della scuola.
Articolo 6 (Assenza o impedimento e vacanza del posto del
personale non docente appartenente ai restanti profili
professionali)
1. Il personale non docente, appartenente ai restanti profili
professionali è sostituito qualora l'assenza o l'impedimento e la
vacanza del posto siano superiori a quarantacinque giorni e sempre
che la sostituzione sia necessaria per garantire il funzionamento
delle istituzioni scolastiche.
2. In caso di più assenze contemporanee che possano pregiudicare
il regolare funzionamento dei servizi, le eventuali sostituzioni
sono disposte direttamente dalla struttura regionale competente in
materia di personale, in deroga al limite di quarantacinque giorni
di cui al comma 1.
3. Nei casi di assenza e vacanza dei posti, limitatamente ai
profili professionali di cuoco, aiuto-cuoco, custode e magazziniere
dei Convitti regionali Federico Chabod e Adolfo Gervasone si
applicano le procedure di cui all'articolo 5.
Articolo 7 (Assenza o impedimento)
1. Le procedure di sostituzione non si applicano nel caso di
assenza o impedimento del personale dovute alla fruizione del
congedo ordinario.
Titolo II Disposizioni transitorie e finali
Articolo 8 (Istituzione in via provvisoria di posti di aiutante
tecnico)
1. In relazione all'introduzione di nuove metodologie didattiche
e di processi di innovazione tecnologica, l'assessore regionale
competente in materia di istruzione e cultura può autorizzare
presso le istituzioni scolastiche ed educative della Regione, per
l'anno scolastico 1998/99, l'istituzione provvisoria di posti di
aiutante tecnico, in eccedenza agli organici definiti ai sensi
della legge regionale 10 maggio 1985, n. 31 (Norme sullo stato
giuridico ed economico del personale non docente delle istituzioni
scolastiche ed educative dipendenti dalla Regione) ed in deroga
alla disciplina di cui agli allegati A e B alla medesima legge
relativamente al profilo professionale di aiutante tecnico.
2. La struttura competente in materia di personale, su proposta
del Sovraintendente agli studi, può disporre l'utilizzazione del
personale di cui al comma 1 presso più sedi scolastiche, di norma
nell'ambito dello stesso Comune o Comunità montana.
Articolo 9 (Norme finali)
1. Le disposizioni della presente legge si applicano a decorrere
dall'anno scolastico 1998/99.
Articolo 10 (Disposizioni finanziarie)
1. L'onere per l'applicazione della presente legge, valutato in
lire 217.500.000 per l'anno 1998 e in lire 652.500.000 per l'anno
1999, graverà sul capitolo 30500, per lire 170.000.000 per l'anno
1998 e per lire 510.000.000 per l'anno 1999, sul capitolo 30501,
per lire 45.000.000 per l'anno 1998 e per lire 135.000.000 per
l'anno 1999, e sul capitolo 30520, per lire 2.500.000 per l'anno
1998 e per lire 7.500.000 per l'anno 1999, del bilancio di
previsione della Regione per l'anno 1998 e pluriennale
1998/2000.
2. Alla copertura dell'onere di cui al comma 1 si provvede
mediante utilizzo della somma di lire 217.500.000 per l'anno 1998 e
di lire 652.500.000 per l'anno 1999 dello stanziamento iscritto al
capitolo 69000 (Fondo globale per il finanziamento di spese
correnti), a valere sull'accantonamento previsto al punto A.2.
(Gestione tramite fondi pensione a base territoriale regionale dei
trattamenti di fine rapporto del personale regionale maturati al 31
dicembre 1997), negli allegati n. 1 al bilancio di previsione per
l'anno 1998 e pluriennale 1998/2000.
Articolo 11 (Variazioni di bilancio)
1. Alla parte spesa del bilancio di previsione della Regione per
l'anno 1998 e pluriennale 1998/2000 sono apportate le seguenti
variazioni di bilancio in termini di competenza e, per l'anno 1998,
anche in termini di cassa:
a) in diminuzione:
cap. 69000 "Fondo globale per il finanziamento di spese
correnti"
anno 1998 lire 217.500.000
anno 1999 lire 652.500.000
cap. 69440 "Fondo di riserva di cassa"
anno 1998 lire 217.500.000;
b) in aumento:
cap. 30500 "Spese per il personale addetto ai servizi della
Regione - stipendi e altri assegni fissi"
anno 1998 lire 170.000.000
anno 1999 lire 510.000.000
cap. 30501 "Spese per il personale addetto ai servizi della
Regione - contributi diversi a carico dell'Ente"
anno 1998 lire 45.000.000
anno 1999 lire 135.000.000
cap. 30520 "Indennità di trasferta al personale addetto ai
servizi della Regione"
anno 1998 lire 2.500.000
anno 1999 lire 7.500.000.
Président La parole au rapporteur, Conseiller Bavastro.
Bavastro (UV) La normativa che regola questa materia attualmente
è una normativa piuttosto vecchia, perché risale all'85, di
conseguenza viene a trovarsi parzialmente in contrasto con la legge
regionale n. 45/95. È pertanto necessario procedere a una revisione
di tutta questa disciplina.
È stato costituito un gruppo di lavoro a questo scopo e sarà da
questo gruppo predisposto un progetto di legge che rivede l'intera
materia.
Con la presente legge si è ritenuto però opportuno provvedere a
regolare immediatamente, sia pure in via transitoria, la disciplina
degli incarichi e delle sostituzioni del personale non docente.
Viene quindi disciplinato il caso di assenza o di vacanza del posto
del Capo dei servizi di segreteria e successivamente viene prevista
l'ipotesi di assenza contemporanea del Capo dei servizi di
segreteria e del Segretario, e di seguito vengono disciplinati
tutti i casi analoghi, relativi all'altro personale non
docente.
Naturalmente l'articolo 7 precisa che il congedo ordinario non
viene preso in considerazione per quel che riguarda la disciplina
di questa legge.
Vengono anche istituiti all'articolo 8 posti di Aiutante tecnico
per sviluppare l'uso di nuove metodologie di insegnamento e degli
strumenti informatici. Questi aiutanti saranno utilizzati anche in
più scuole, possibilmente nell'ambito della stessa comunità
montana.
Seguono poi le norme finanziarie, che non meritano particolare
illustrazione.
Président La discussion générale est ouverte. Je rappelle que
nous sommes en train de discuter sur le nouveau texte de la IIème
Commission du Conseil.
On passe à l'examen du projet de loi. On vote l'article 1er:
Présents: 26
Votants et favorables: 22
Abstenus: 4 (Dujany, Lanivi, Marguerettaz, Parisi)
Président On vote l'article 2:
Présents: 26
Votants et favorables: 22
Abstenus: 4 (Dujany, Lanivi, Marguerettaz, Parisi)
Président On vote l'article 3:
Présents: 26
Votants et favorables: 22
Abstenus: 4 (Dujany, Lanivi, Marguerettaz, Parisi)
Président On vote l'article 4:
Présents: 26
Votants et favorables: 22
Abstenus: 4 (Dujany, Lanivi, Marguerettaz, Parisi)
Président On vote l'article 5:
Présents: 26
Votants et favorables: 22
Abstenus: 4 (Dujany, Lanivi, Marguerettaz, Parisi)
Président On vote l'article 6:
Présents: 26
Votants et favorables: 22
Abstenus: 4 (Dujany, Lanivi, Marguerettaz, Parisi)
Président On vote l'article 7:
Présents: 26
Votants et favorables: 22
Abstenus: 4 (Dujany, Lanivi, Marguerettaz, Parisi)
Président On vote l'article 8:
Présents: 26
Votants et favorables: 22
Abstenus: 4 (Dujany, Lanivi, Marguerettaz, Parisi)
Président On vote l'article 9:
Présents: 26
Votants et favorables: 22
Abstenus: 4 (Dujany, Lanivi, Marguerettaz, Parisi)
Président On vote l'article 10:
Présents: 26
Votants et favorables: 22
Abstenus: 4 (Dujany, Lanivi, Marguerettaz, Parisi)
Président On vote l'article 11:
Présents: 26
Votants et favorables: 22
Abstenus: 4 (Dujany, Lanivi, Marguerettaz, Parisi)
Président On vote la loi dans son ensemble:
Présents: 28
Votants et favorables: 24
Abstenus: 4 (Dujany, Lanivi, Marguerettaz, Parisi)
Le Conseil approuve
