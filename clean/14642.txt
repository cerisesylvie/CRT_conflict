Classificazione
ISTRUZIONE PUBBLICA


Resoconto integrale del dibattito dell'aula
Oggetto del Consiglio n. 1060 del 15 dicembre 1994 - Resoconto
SEDUTA ANTIMERIDIANA DEL 15 DICEMBRE 1994
OGGETTO N. 1060/X Utilizzazione dei dati di uno studio,
commissionato dall'I.R.R.S.A.E., concernente il fenomeno della
dispersione scolastica e degli abbandoni. (Interpellanza)
Interpellanza Considerato il rinnovato interesse che in questi
giorni investe il mondo della scuola;
Tenuto conto che uno dei malesseri di cui è afflitta la scuola
valdostana è l'alto tasso di dispersione scolastica dovuto a
fenomeni di ripetenze e di abbandono;
Preso atto dell'impegno che l'Assessore alla Pubblica Istruzione
ha pubblicamente assunto nei confronti della lotta contro la
dispersione scolastica;
Considerato che nelle scuole della Regione sono state avviate
diverse inziative volte a prevenire le cause di questo disagio
(corsi di aggiornamento per docenti; attività mirate al recupero
all'interno dell'applicazione del bilinguismo nella scuola media,
il progetto RIESCI, eccetera);
Considerato che uno studio concernente il fenomeno della
dispersione e degli abbandoni è stato commissionato già nel 1990
dall'lRRSAE al Prof. Lorenzo Gillo;
Venuti a conoscenza che molti insegnanti sarebbero interessati a
prendere visione dei risultati di tale ricerca;
I sottoscritti Consiglieri regionali
Interpellano
L'Assessore regionale competente per conoscere
1) i motivi che ostano all'utilizzo e alla diffusione di tali
risultati.
F.to: Squarzino - Chiarello
Presidente Ha chiesto la parola il Consigliere Squarzino
Secondina.
Squarzino (VA) Con questa interpellanza, preparata anche con il
collega Chiarello, volevamo individuare un problema che è nato
recentemente, anzi un problema lungo che recentemente ha avuto un
suo intoppo ulteriore. Di fronte al malessere che c'è nella scuola,
è stata individuata una delle cause del malessere che è
essenzialmente l'alto tasso di dispersione scolastica dovuta a
fenomeni di ripetenza e di abbandono. Un malessere a cui si cerca
di rispondere con corsi di aggiornamento ad hoc.
Quello che si voleva sottolineare è che questo malessere è stato
individuato anche grazie ai dati scaturiti da una ricerca, una
ricerca commissionata già nel 1990 dall'IRRSAE al prof. Gillo.
I dati di questa ricerca, pur non avendo mai visto la luce in
una pubblicazione, sono stati già via via utilizzati come documenti
dattiloscritti da operatori diversi del mondo della scuola, o da
ricercatori interessati al mondo della scuola; ad esempio sono
stati utilizzati nel 1992, in una conferenza dibattito organizzata
dal Distretto n. 1, sono stati utilizzati dalla stessa prof.ssa
Ribolzi in corsi di aggiornamento, organizzati dall'IRRSAE per
insegnanti e per presidi nel 1993. Questi dati, tra l'altro, sono
stati citati anche da una pubblicazione dell'Agenzia del lavoro:
"Lavoro e professionalità in Valle d'Aosta", come pure sono stati
utilizzati nel 1993 dal gruppo di lavoro interdisciplinare per le
politiche giovanili regionali, relative all'osservatorio permanente
sulla condizione giovanile in Valle d'Aosta. Una ricerca che è
stata richiesta anche dall'IRES Piemonte, e tra l'altro una sintesi
di questa ricerca appare anche sul numero 15 del 1992 dell'Ecole
valdôtaine.
Come si vede, è una ricerca che ha un suo interesse, altrimenti
non si vedrebbe come in sedi così diverse si ricorra a questi dati,
proprio per riflettervi sopra.
La domanda che viene fatta dai due interpellanti è questa: come
mai si è così restii a rendere pubblici i dati e le ipotesi
scaturite da questa ricerca? Eppure, uno degli obiettivi generali
per il programma IRRSAE per il 1994, approvati proprio da questo
Consiglio il 25 novembre 1993, è quello di individuare e definire,
sulla base di dati adeguatamente rilevati, le cause dell'insuccesso
e abbandono scolastico in Valle d'Aosta, e lo studio di interventi
utili al loro superamento.
Allora, qual è il motivo per cui abbiamo voluto presentare
questa interpellanza e porre all'attenzione del Consiglio questo
problema? L'obiettivo nostro non è certo quello di sponsorizzare la
stampa di un documento scritto circa 4 anni fa, né tanto meno
vogliamo ribadire che la dispersione scolastica è uno dei malesseri
che affliggono la nostra scuola; c'è questa consapevolezza. Quello
che ci interessava capire è perché dati ed ipotesi su di una
situazione che interessa la scuola, non siano stati resi pubblici.
Ci sono elementi che non si condividono in questa ricerca? Però
sarebbe molto grave se si mette la censura su una pubblicazione,
solo perché non si condividono alcuni aspetti dei risultati della
ricerca. Sicuramente non sono elementi di tipo scientifico, perché
se la ricerca non fosse sufficientemente fondata dal punto di vista
scientifico, studiosi e ricercatori non l'avrebbero utilizzata.
L'ipotesi che facciamo, e che viene fatta dallo stesso
ricercatore, è che ci siano questioni di tipo politico. In questa
ricerca, infatti, dopo le varie ipotesi che vengono fatte, si
conclude che le cause della dispersione scolastica in Valle d'Aosta
non sono imputabili a cause strutturali, tipiche di altre
situazioni in cui si verificano fenomeni di abbandono, cioè
mancanza di spazi, di attrezzature scolastiche, aule affollate, e
via dicendo; qui si fa un'ipotesi diversa, tutta da verificare, ma
un'ipotesi secondo cui gli obiettivi relativi al bilinguismo
costituiscono un elemento di appesantimento dei carichi scolastici
e quindi contribuiscono, con altri aspetti interni ed esterni alla
scuola, al fenomeno della dispersione.
Si tratta quindi di un'ipotesi di tipo politico, e il censurarla
diventa di per sé un fatto politico. Ogni ricerca di dati è
finalizzata proprio a formulare ipotesi e a farle conoscere,
proprio perché altri possano, a loro volta, confutarle,
completarle. Ma come è possibile il confronto, se non vengono resi
utilizzabili i risultati da verificare? In questo caso il nostro
interesse non è un interesse di tipo scientifico, ma di tipo
politico per la scuola e per i suoi risultati, perché se fosse vero
che con il bilinguismo, così come viene fatto, si chiede troppo ai
ragazzi, varrebbe la pena di intervenire non per eliminare il
bilinguismo, chiaramente, ma per capire quali sono gli eventuali
ostacoli all'apprendimento dei ragazzi. Si tratterebbe di mettere
in questione gli stessi aspetti concernenti il bilinguismo con un
atteggiamento molto laico.
Presidente Ha chiesto la parola l'Assessore alla pubblica
istruzione,
Louvin.
Louvin (UV) Je suis surpris de me trouver dans la condition de
devoir répondre à cette interpellation, dans la mesure où
l'interpellation consiste dans des questions que l'on pose au
Gouvernement sur les raisons de sa propre conduite, alors que dans
le cas présent nous trouvons face à une question qui concerne la
conduite d'autrui, et notamment d'un institut dont dans cette même
salle, il n'y a pas très longtemps, on a réclamé l'autonomie et une
certaine forme aussi d'indépendance.
Par conséquent, je me trouve à devoir répondre tout d'abord
d'une façon assez formelle, que l'étude en question a été promue
par l'IRRSAE, avec un mandat d'effectuer une recherche descriptive
sur l'argument de l'échec scolaire dans la Vallée d'Aoste.
Ce même institut, j'ai pu obtenir grâce à ses propres organes
les renseignements nécessaires, a fixé dans un contrat précis une
condition qui dit: "I lavori che saranno presentati in attuazione
alla presente convenzione restano di piena ed esclusiva proprietà
dell'IRRSAE, il quale potrà disporne per qualunque uso, compresa la
pubblicazione, senza diritto per la controparte, eccetera. L'IRRSAE
si riserva, sentito l'autore, di apportare agli elaborati tutte le
modifiche che riterrà opportuno".
J'ai eu l'occasion de connaître le contenu de cette étude, je
sais d'ailleurs que les données en question ont déjà été diffusées,
ce qui est tout à fait normal, mais ce que je ne partage pas, et je
suis fortement irrité par ce fait, c'est un procès aux intentions
de la part de ce Gouvernement, sur des choses dans lesquelles ce
Gouvernement, en particulier l'Assesseur de l'instruction publique,
n'a aucune responsabilité, ni a eu jamais l'occasion
d'intervenir.
Le fait que l'on parle de censure sur des hypothèses d'ordre
politique, avec des allusions à une politique gouvernementale sur
ce sujet, est très grave et je le repousse très fermement.
Je pense qu'il y a intérêt et l'intention de notre part, et nous
l'avons mis non pas dans un programme spécifique de notre
Assessorat, mais dans un engagement de gouvernement, de lutter
fermement contre l'échec scolaire, l'on peut discuter ici ou
ailleurs, et c'est un thème très important des liaisons qui peuvent
y avoir entre les différents phénomènes et le fait qui se
produisent des échecs scolaires dans la Région.
Pour ma part - même si je ne partage pas certaines
considérations qui sont faites dans l'étude en question, je les
trouve vraiment fondées sur des "a priori" un peu trop radicaux,
nous sommes dans un régime de très large démocratie, dans lequel il
est permis de s'exprimer - il n'y a jamais eu l'intérêt à
intervenir sur cette question et d'après les renseignements que
nous avons, la décision tout interne de l'IRRSAE de ne pas pourvoir
à cette publication est une décision que nous respectons.
Je n'ai, en ce qui concerne cet argument, rien à ajouter.
Si dà atto che, dalle ore 12,24, presiede il Vicepresidente
Aloisi.
Presidente Ha chiesto la parola il Consigliere Chiarello.
Chiarello (RC) Che non sia un problema politico, cioè se questo
tipo di bilinguismo inserito così nel programma scolastico sia una
delle cause che portano all'abbandono della scuola, dubiterei un
po', cioè che non sia un problema politico, una scelta politica di
come impostare l'istruzione in Valle d'Aosta.
Il fatto è che si cerca di dividere i problemi quando fa comodo,
cioè l'IRRSAE ha chiesto questa ricerca, si dice, l'IRRSAE decide
se pubblicarla oppure no. Invece io penso che un amministratore, un
assessorato, debba anche valutare queste cose, cioè: è utile che si
discuta di queste cose oppure l'IRRSAE può tenere chiuso quello che
ci va bene, e il resto lo pubblichiamo?
Per fortuna che siamo ancora in larga democrazia, Gillo può dire
quello che vuole, io posso pensare quello che voglio, così come
l'Assessore; poi, di fatto, è l'Assessore che porta avanti le cose,
ma secondo me dovrebbe fare un bilancio - penso che lo faccia - dei
pro e dei contro per stabilire un certo programma. Solo per questo
si era chiesto di riuscire a capire; più documentazione c'è e più
si riesce a tirare le fila. Il problema è che c'è un alto abbandono
della frequenza scolastica; vogliamo fare qualcosa? Quali sono le
cause? In questa ricerca ci sono le cause viste da quell'ottica, ci
sono altre ricerche che presentano altri risultati?
La nostra interpellanza era rivolta ad arrivare ad un'inversione
di tendenza in questo ambito. Poi ci sembrava opportuno che una
ricerca di questo tipo desse il più ampio risalto a tutte le
ricerche.
