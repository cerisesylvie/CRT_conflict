Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1650 del 29 novembre 1985 - Resoconto
OGGETTO N. 1650/VIII - ACQUISTO DI IMMOBILI SITI IN COMUNE DI
COURMAYEUR DI PROPRIETA' DEL SIGNOR ROLLA FELICE E DELLA SOCIETA'
"FERRARI ETTORE E MARIANI IVO S.N.C." DA DESTINARE AD INSEDIAMENTI
DI ATTIVITA' INDUSTRIALI. (Rinvio).
PRESIDENTE
: Do lettura del testo della delibera:
IL CONSIGLIO REGIONALE
DELIBERA
1°) di dichiarare che gli immobili oggetto di acquisto da parte
dell'Amministrazione regionale saranno destinati alla realizzazione
di opere di pubblica utilità.
2°) di autorizzare l'acquisto per il prezzo a corpo di lire
1.250.000.000 (unmiliardoduecentocinquantamilioni) oltre IVA del
piano terreno, piano primo e piano secondo, ultimati, del complesso
immobiliare di proprietà del Signor Rolla Felice e della società
"Ferrari Ettore e Mariani Ivo s.n.c." ad uso artigianale e
commerciale insistente sulle particelle distinte al C.T. di detto
Comune al F. 46 nn. 96 e 187.
Più precisamente il valore proporzionale delle parti acquistate
ragguagliato al Corpo di cui fanno parte risulta essere determinato
in 794/1000 (settecentonovantaquattromillesimi) di proprietà.
3°) di approvare ed impegnare la spesa di lire 1.250.000.000
(ummiliardoduecentocinquantamilioni) oltre IVA finanziandola con
imputazione al cap 36300 del bilancio preventivo della Regione per
l'anno 1985 ("Spese per l'acquisto e la costruzione di beni
patrimoniali da destinare ad interventi nel settore industriale")
che presenta la necessaria disponibilità.
4°) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di compravendita degli immobili di cui si tratta
e, in particolare, per la designazione del Notaio rogante, per la
liquidazione delle relative spese, per gli eventuali accertamenti
circa la consistenza e l'intestazione catastale nonchè per le quote
di comproprietà degli immobili da acquisire.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
L'objet de cette délibération avait
déjà été présenté la dernière séance du Conseil: en ce moment, il y
avait eu la requête de renvoi et on le représente aujourd'hui.
Je répète que l'intérêt de cet achat est lié à l'exigence de
l'Administration régionale d'avoir la possibilité de transférer là
l'entreprise de Grivel; pour ce qui est de l'expertise de cet
immeuble, on l'avait déjà mis en annexe; pour ce qui est des
autorisations au niveau de la Commune on a ici les réponses à cet
égard: il y avait eu, au moment de la construction de cette
bâtisse, des différences entre le projet, qui avait été approuvé à
ce moment-là, et la bâtisse telle qu'elle est à présent, et en
effet au premier étage il y avait eu la construction de trois
balcons en plus, et au deuxième étage il y avait eu des
modifications qui n'étaient pas prévues au moment de l'approbation
du projet.
La Commune a donné son autorisation après quelques temps et en
plus a été payée la somme d'à peu près 3 millions prévue par la loi
du "condono edilizio". Au moment de l'achat on avait prévu des
frais soit pour les conséquences de ces difficultés que je viens de
dire, soit pour l'achèvement des travaux concernant cette bâtisse,
qui sont:
- messa in opera di tutti i pavimenti del piano 1° e 2°;
- messa in opera dei serramenti interni del piano 1° e 2°;
- intonaci delle pareti;
- dotazioni di tutti i servizi piano 1° e 2°, apparecchi
igienico sanitari;
- messa in opera delle ringhiere dei balconi;
- posa del manto di copertura del tetto di tutto il
fabbricato;
- impianto luce ed idrico funzionante per il piano 10 e 2°;
- impianto di riscaldamento;
- tinteggiatura;
- installazione dei montacarichi;
- sistemazione area esterna.
Quelqu'un avait manifesté, lors de la dernière séance, des
doutes sur le fait que l'Administration régionale ait déjà alloué
des emprunts à la société même; la relation, qui a été rédigée de
la part des techniciens, exclut qu'il y ait des emprunts visés à la
partie de l'immeuble que nous sommes en train d'acheter, il y a en
effet un emprunt de 80 millions concernant le sous-sol, qui est la
partie qui n'est pas achetée.
Sur les achats quand même, justement pour le fait que très
souvent il y a des perplexités, on est en train d'étudier de la
part de la Junte une fiche particulière qui puisse être annexée
chaque fois que sera présentée au Conseil la proposition d'achat,
afin que les Conseillers puissent préalablement connaître quelles
sont les conditions de l'achat et afin d'éviter qu'il y ait des
malentendus au niveau du Conseil.
Pour ce qui est de l'immeuble, il a déjà été prévu dans une zone
industrielle selon le plan régulateur et donc on ne va rien changer
à ce niveau. Je suis quand même disponible pour donner d'autres
renseignements à ce sujet.
PRESIDENTE
: Ha chiesto di parlare il Consigliere Viberti,
ne ha facoltà.
VIBERTI - (N.S.):
Devo dire che le perplessità che
c'erano nello scorso Consiglio non sono state tutte fugate, mentre
alcune che non erano ancora presenti sono emerse in seguito.
Pregiudizialmente non siamo contrari a questo acquisto, perchè
ci sembra che con esso si dia risposta ad una esigenza presente,
però abbiamo colto l'occasione di questo acquisto per cercare di
fare un discorso che parzialmente trova già una risposta in quanto
detto dal Presidente della Giunta, sul metodo che si è seguito fino
ad oggi per andare agli acquisti. Riteniamo che non si possa
proseguire nel modo in cui questa Amministrazione è andata avanti
fino adesso per l'acquisizione vuoi di terreni, vuoi di immobili,
capannoni, eremi e che so io. Non si può portare all'esame del
Consiglio regionale un provvedimento che non sia completo, che non
sia chiaro e sul quale si possa dare un giudizio senza doversi
spostare ogni volta e fare addirittura delle controperizie, come
siamo stati costretti a fare in questo caso.
La gatta frettolosa fa i gattini ciechi: quante volte abbiamo
sentito pronunciare questa frase nell'aula consiliare, troppe volte
direi! Eppure questa Giunta continua a seguire una pista che
evidentemente è stata così tante volte battuta da apparire come la
più semplice.
Nella scorsa adunanza consiliare ci venne proposto in via
d'urgenza l'acquisto di un immobile sito nel Comune di Courmayeur,
di proprietà del geometra Rolla Felice per una parte, e per
un'altra di una azienda artigiana dei Signori Mariani Ivo e Ferrari
Ettore, il tutto per la modesta sommetta di 1.250 milioni più IVA.
Nè dalle premesse, nè dal deliberato ci venne data la possibilità
di comprendere i motivi dell'acquisto, ma anzi un aggettivo chiuso
fra virgolette, sia in premessa che nel disposto deliberativo - e
cioè l'aggettivo ultimato, nella sua forma femminile plurale,,
"ultimate" ed in quella maschile plurale, "ultimati", destò la
nostra attenzione.
Una attenta lettura della perizia non fece altro che confondere
le nostre idee, si diceva infatti che chiaramente molte parti della
costruzione non erano terminate, che il piano mansardato era stato
costruito pensando ad un meublé, che un montacarichi avrebbe
"respinto"anzichè raggiunto il piano mansardato, ma che comunque la
valutazione veniva effettuata come se l'immobile fosse stato
terminato e senza sapere chi, a quali condizioni, con quali
materiali ed in che modi e tempi l'avrebbe terminato;
accessoriamente venivamo a sapere dalla perizia che l'acquisto
veniva fatto con l'intenzione di destinarlo a sede dell'industria
Grivel.
Ce n'era abbastanza per avere qualche dubbio, quindi cercammo di
avere delle informazioni in più. Naturalmente i tempi brevi, poiché
l'iscrizione era avvenuta in via d'urgenza, tra la trasmissione
dell'allegato e la sua discussione in Consiglio non ci permisero di
avere dati particolarmente precisi in merito alla questione, ma
comunque alcuni ulteriori elementi di perplessità ci vennero
forniti da chiacchierate fatte con persone relativamente al
corrente di quello che succede a Courmayeur. Con tutte queste
domande in testa chiedemmo lo scorso Consiglio il rinvio di questo
acquisto al fine di ottenere chiarimenti che ci permettessero di
esprimere un giudizio con cognizione di causa.
E così, mentre alcuni ci consigliavano di non andarci a
mescolare in una guerra fra bande, venivamo a sapere che molti
courmayeuresi sostengono che tale vendita rappresenta un premio
"elettorale" pagato a chi ha, presentando una lista cosiddetta di
rottura, spezzato il fronte di una delle altre liste scese in lizza
in quel di Courmayeur.
Dichiaro tranquillamente in questo Consiglio che la cosa non è
dimostrabile, anche se la si può ipotizzare, e che è comunque
ininfluente rispetto al giudizio che diamo sul modo complessivo di
procedere agli acquisti immobiliari da parte dell'Ente Regione.
Nel corso di questi ultimi anni il nostro già notevole
patrimonio sia edilizio che di terreni è considerevolmente
aumentato e direi che si spendono una trentina di miliardi all'anno
per acquisto, e si spendono purtroppo quasi tutti in questo
modo.
E' inaccettabile che si continui con questo "andazzo", e mi
permetto di chiamarlo tale, perchè questo non è un modo serio di
condurre le cose: si acquista di tutto senza sapere spesso quale
destinazione si darà all'immobile acquistato; la motivazione reale
dell'acquisto è purtroppo spesso lo stato di necessità dell'impresa
che vende.
Nello specifico caso in questione, in realtà la destinazione
sembra esserci ed è pure valida, anche se comprometterebbe una
attività artigiana quale è quella dei fabbri in questione, che
comunque riceverebbero un beneficio evidente dalla vendita della
loro parte. Ritengo comunque che la motivazione dell'acquisto vada
cercata forse anche scavando più a fondo nella personalità del
probabile padrino della faccenda.
L'Assessore all'Industria infatti non è certo persona che onora
cambiali politiche altrui senza premunirsi ed a lui va la nostra
ammirazione se non la nostra stima. Resta però il fatto che il
tempo concessoci dal rinvio ci ha permesso di appurare varie cose:
la prima è che quelle forme plurali dell'aggettivo "ultimato"
devono essere intese, come diceva anche il Presidente della Giunta,
come ultimato a cura e spese del Geom. Rolla, secondo le richieste
della Regione e su consiglio della Grivel, con constatazione
dell'avvenuta ultimazione delle finiture a cura dell'ufficio
Demanio e Patrimonio prima della stipula dell'atto notarile di
vendita. Un bel po' di cose: bastava scriverle o spiegarle in
Consiglio, magari in una Commissione, per evitare tutta questa
perdita di tempo.
Ma si sa come vanno queste cose, restano in gestazione per mesi,
a volte per anni, e poi improvvisamente la decisione viene presa, e
allora comincia il ballo di S. Vito. Per fare in fretta, i
funzionari, spinti dai politici, che poi a nostro avviso in modo
errato intervengono in quello che è invece il normale lavoro
amministrativo che deve essere svolto tecnici, tralasciano spesso
le più elementari norme di sicurezza che li possano garantire da
eventuali contestazioni future. Purtroppo la motivazione che c'è
nella mente di queste persone è forse il fatto che la maggioranza
comunque approverà e le responsabilità saranno del Consiglio. Ma se
il Consiglio decide sulla base di elementi non completi, se non
errati, sarà facilissimo per i politici scaricare su altri le
responsabilità, secondo una prassi che si è già verificata.
E questo è il caso di cui stiamo parlando: una perizia
effettuata a tempo di record che non tiene conto del progetto
concessionato dal Comune, dal quale la costruzione così come è
realizzata si discosta in molti ed evidenti casi. La concessione ad
edificare è infatti relativa alla costruzione di un laboratorio
magazzino, le destinazioni autorizzate sono per un ampio magazzino
al piano interrato, un ampio laboratorio al piano primo con annesso
ridotto alloggio per custode (28,91 mq), una serie di magazzini
oltre a due camere per operaio al piano 2°, quello mansardato.
Il fabbricato si trova, secondo il piano regolatore generale
comunale di Courmayeur, in zona D. 10, cioè zona per la produzione,
nella quale sono consentiti, sulla base dell'art. 22 delle norme
tecniche di attuazione, "nuovi insediamenti per impianti
industriali o ad essi assimilati e per attività artigianali". In
evidente contrasto con ciò c'è la realtà; cominciando dal piano
interrato, possiamo dire che la copertura della rampa è stata
eseguita in modo diverso da quanto autorizzato; al piano terra, ci
sono varianti notevoli per ciò che concerne tutte le aperture, la
chiusura di una doppia portafinestra sul lato nord; sul lato ovest,
la formazione, da monte verso valle, di una nuova finestra,
l'ampliamento di tre e lo spostamento di una delle porte-finestre
previste; sul fronte sud, la chiusura di una finestra e
l'ampliamento delle due restanti, sul fronte est, l'apertura di una
porta nel corpo basso.
Al ° piano, lato ovest, è stato realizzato un lungo ed ampio
balcone che ci pare assai poco consono e funzionale all'attività
industriale o artigianale che dovrebbe svolgersi all'interno.
Inoltre tre finestre sono state trasformate in porte-finestre ed
una finestra, quella più a valle, è scomparsa. Sul lato sud, anche
qui c'è una balconata non giustificata nè giustificabile e
conseguente apertura di due porte-finestre oltre ad una terza
murata di fresco. Il fronte est, sempre del 1° piano, è altrettanto
interessante: c'è un nuovo balcone lungo tutta la facciata e, al
posto delle previste sei finestre, abbiamo sei porte-finestre.
Il 2° piano mansardato presenta praticamente tutte le
tramezzature che abbiamo potuto vedere dalla pianta depositata
presso gli uffici della Presidenza. La delusione è però grossa nel
constatare che il progetto depositato in Comune non porta traccia
di dette tramezze; casualmente, essendomi introdotto al fine di
meglio osservare l'esistente, credo nel preciso dovere di assolvere
al mio compito, ho potuto verificare che l'esecuzione dell'impianto
di scarico delle acque luride non risponde assolutamente neppure
alle più elementari norme di posa in opera ed addirittura la
ventilazione primaria, erroneamente definita lo sfiato, da più
parti è ridotta dalla dimensione originale delle colonne, peraltro
già evidentemente insufficiente, ad un diametro di 4 cm, il che da
un punto di vista tecnico è assolutamente ridicolo.
La tramezzatura ed il numero dei servizi igienici evidenziano la
volontà di costituire singole unità immobiliari. Il fronte nord
presenta due aperture a finestra non previste, di cui una murata.
Appare infine evidente la maggiore altezza del fabbricato rispetto
al piano di campagna, in grave difformità con quanto previsto.
Tutto il fabbricato e l'area circostante evidenziano l'attuale
realtà di cantiere e la necessità di terminare l'opera.
Ma veniamo ora alla perizia: è a mio avviso gravissimo che non
solo non sia stato allegato, o quantomeno depositato alla
Presidenza del Consiglio, il progetto originale - e non la piantina
che è stata data e che evidentemente rispecchiava quella che era la
realtà, ma non quanto concessionato dal Comune - ma che neppure sia
stato visionato dal tecnico peritante, come appare chiaro quando si
fa cenno ad una destinazione a meublè e non si rileva l'evidente
abuso rispetto al progetto concessionato.
Questa e tutte le altre difformità evidenziate portano al
ricalcolo degli oneri derivanti dalla legge, cosiddetti oneri di
urbanizzazione, e qui ci si chiedeva chi li avrebbe pagati ma
questo è stato chiarito. C'è inoltre da sottolineare che l'edificio
è a nostro avviso non assoggettabile al condono, perchè alla data
del 1° ottobre 1983 non era funzionalmente completato, come invece
prevede la legge n. 47, cosiddetta del condono edilizio, del
28.2.1985. E se il Comune ha fatto queste cose, sarebbe molto
importante che l'Amministrazione regionale controllasse a che
titolo è stato concesso il condono edilizio.
L'importo di 1.250 milioni è quindi determinato seguendo i
criteri che normalmente sono usati nella valutazione degli immobili
durante le normali transazioni, ma detti criteri sono usati
impropriamente e con scarsa attenzione, cosicché il risultato
finale consiste in una sostanziosa sopravvalutazione
dell'acquistando immobile.
Anche ritenendo parzialmente congrui i vari prezzi usati per la
stima, appare evidente la contraddizione nella valutazione, dovuta
al fatto che non si tiene conto, ad esempio, che il valore di un
milione e 100 mila al mq del 2° piano mansardato è relativo alla
destinazione a meublè, che però sappiamo non essere corrispondente
alla concessione, nè al progetto, nè questa destinazione appare
sanabile in futuro con una variante o con lo strumento del condono.
Si sarebbe dovuto, a nostro avviso, paragonare questo prezzo a
quello relativo all'attività produttiva dei piani sottostanti.
Sempre in fatto di prezzi, appare strana la modesta differenza di
valutazione fra l'alloggetto al 1° piano, che tra l'altro è
diventato di 36 mq e non di 28, come da progetto, e l'ampio locale,
sempre sullo stesso piano, differenza che si concretizza in sole £
300 mila, mentre sappiamo che la costruzione di un alloggio
comporta costi notevolmente superiori, e non mi si dica che bisogna
alzare il prezzo dell'alloggio, (non è una villetta anche se si
trova a Courmayeur) semmai va abbassato il costo del locale del 1°
piano.
Per quanto concerne poi il prezzo del laboratorio al piano
terra, si capisce che possa valere più di quello al 1° piano per
evidenti motivi di ubicazione che ne favoriscono l'uso e l'accesso;
non capiamo però la differenza che si fa fra questo milione al mq
ed il locale, al lato nord del piano terra, quindi nelle stesse
condizioni, però di altro proprietario, valutato 700 mila.
Veniamo ai balconi che, nonostante siano un abuso, sarebbe forse
giusto pagare, per i quali è stato utilizzato il valore al mq di 1
milione, e non il prezzo di 700 mila lire, per quelli siti al 1°
piano, e non mi si dica che si è fatto media con quelli del 2°
piano, non c'è proporzione di superficie.
Nei confronti della stima di quanto viene definito solario si
commette poi un errore di logica: infatti, sia per il Rolla che per
i fabbri si pagano rispettivamente 100 mq e 70 mq di selciato al
prezzo di lire 500 mila al mq, quando la stessa stima ci fa,
inopinatamente, a nostro avviso, pagare (nel senso che ce la fa
pagare mentre, secondo noi, non si dovrebbe pagare) 70 mila lire al
mt il terreno sito sul lato sud. Nei 70 mq dei fabbri è inoltre
compreso il lastricato solare e l'area di terreno circostante, onde
per cui dovremmo pagare a 500 mila al mq del terreno sul quale non
è stata realizzata alcuna opera, mentre per il selciato potremmo
aggiungere altri 70 mila al mq, ed avremmo già fatto una bella
cifra, avremmo raddoppiato quello che noi paghiamo della terra,
anche se a Courmayeur, a 500 mila lire al mq.
Ancora un po' di pazienza: parliamo del mansardato. In perizia
si pagano 1.100.000 lire al mq, 375 mq, praticamente tutta la
soletta quando, trattandosi di un mansardato, vi sono notevoli
superfici non utilizzabili a causa della limitata altezza. Da un
veloce conteggio effettuato tenendosi dalla parte della ragione e
considerando l'altezza minima utile di 1,80 mt, si ottiene una
superficie di circa 233 mq, ben diversa dai 375 calcolati in
perizia. La restante parte per arrivare ai 375 andrebbe stimata
diversamente come sottotetto, ipotizziamo 300-350 mila lire al mq.
Si potrebbe aggiungere ancora altro, ma è inutile infierire con
considerazioni relative ad esempio alle servitù condominiali che
abbassano ulteriormente i valori di stima.
Ribadiamo che non siamo pregiudizialmente contrari a questo
acquisto, ma ci teniamo a sottolineare che questo episodio ci ha
permesso di individuare una evidente carenza dell'Amministrazione
regionale, che da troppo tempo non si preoccupa, forse per
l'eccessivo danaro a disposizione, di curare maggiormente queste
pratiche, e la faciloneria dei politici contagia, purtroppo, anche
i funzionari. Sia chiaro che non accetteremo più proposte di
acquisto presentate in questo modo, nè tanto meno perizie di questo
tenore.
Invitiamo perciò la Giunta a ritirare nuovamente la proposta ed
a provvedere a riportarla all'esame del Consiglio opportunamente
corredata di tutti gli elementi necessari ad una sua corretta
valutazione.
PRESIDENTE:
Lei formalizza la richiesta di rinvio,
Consigliere Viberti?
VIBERTI - (N.S.):
Sì, la formalizzo.
PRESIDENTE:
Signori Consiglieri, c'è una richiesta di
rinvio formalizzata. Secondo la prassi, prende la parola un
Consigliere a favore del rinvio ed un Consigliere contro, mentre è
sospesa la discussione generale.
Ha chiesto di parlare il Presidente della Giunta, ne ha
facoltà.
ROLLANDIN - (U.V.):
Déjà au début j'avais préannoncé que
selon les éléments que j'avais donnés, je n'avais aucune difficulté
la dernière séance de retirer la proposition pour examiner ensemble
la question. Pour ce qui nous est de connaître, et je regrette
qu'il y ait ce malentendu, je peux rassurer M. Viberti que
personne, soit au niveau des techniciens que des propriétaires, a
là des intérêts: moi, personnellement, je ne connais ni l'un ni les
autres des propriétaires.
J'avais représenté cette proposition vu que les sollicitations
c'étaient uniquement pour le fait qu'il y a là une nécessité liée à
l'entreprise Grivel de se déplacer. Je prierais M. Viberti de me
donner son dossier que je soumettrai à nos techniciens, pour être à
même de dire s'il y a eu là des difficultés, des malentendus, et
après on reviendra ici pour donner des explications.
PRESIDENTE
: Dopo le dichiarazioni del Presidente della
Giunta, l'oggetto è rinviato. I lavori sono terminati,
riprenderanno oggi pomeriggio.
La seduta è tolta.
La seduta termina alle ore 12,56.
