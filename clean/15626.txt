Classificazione
INDUSTRIA


Resoconto integrale del dibattito dell'aula
Oggetto del Consiglio n. 1929 del 8 maggio 1996 - Resoconto
SEDUTA POMERIDIANA DELL'8 MAGGIO 1996
OGGETTO N. 1929/X Ritiro della proposta di modificazione del
punto 2.1.1. dello schema di convenzione approvato con
deliberazione del Consiglio regionale n. 1911/IX in data 18
febbraio 1991 per l'insediamento di attività produttiva in Comune
di Pont-Saint-Martin.
Deliberazione Il Consiglio
Richiamata la deliberazione del Consiglio regionale n. 1911/IX
in data 18 febbraio 1991, in esecuzione della quale fu stipulata la
convenzione rep. n. 10015, in data 15 maggio 1991, fra la Regione e
la società Conner Peripherals Europe S.p.A. per lo sviluppo e il
consolidamento dell'insediamento produttivo già operante in comune
di Pont-Saint-Martin;
Evidenziato che nel punto 2.1.1. della succitata convenzione si
stabiliva di dotare lo stabilimento di idonei impianti a carattere
ecologico, di sicurezza, di riduzione costi energetici e
riguardanti la produzione e i lavaggi con acqua demineralizzata,
per un onere complessivo, a carico della Regione, relativo alle
spese di progettazione e realizzazione non superiore a Lire
3.000.000.000;
Considerato che sono già state finanziate le opere riguardanti
la riduzione costi energetici e la produzione e lavaggi con acqua
demineralizzata per un importo complessivo di circa
3.000.000.000;
Preso atto che l'incremento dei prezzi dalla data della
stipulazione della convenzione non ha permesso il completamento di
tutte le opere previste;
Rilevato che per poter dare esecuzione a tutte le opere dovrà
essere prevista una maggiore spesa di Lire 550.000.000 dovuta
all'esecuzione degli impianti di sicurezza e ecologici previsti
nella convenzione succitata e alla spesa relativa alle
progettazioni e collaudi, come di seguito evidenziato:
- impianto irrigazione aree verdi Lire 155.000.000
- impianto di centralizzazione impianti
di sicurezza Lire 285.000.000
- imprevisti, spese tecniche di Direzione lavori
e collaudi Lire 110.000.000
---------------------------
TOTALE Lire 550.000.000
Ritenuto opportuno approvare la modifica del punto 2.1.1. dello
schema di convenzione approvato con deliberazione del Consiglio
regionale n. 1911/IX in data 18 febbraio 1991 in esecuzione della
quale fu stipulata la convenzione rep. n. 10015 in data 15 maggio
1991 fra la Regione e la società Conner Peripherals Europe S.p.A.,
elevando l'onere a carico dell'Amministrazione regionale relativo
all'esecuzione delle opere previste fino a Lire 3.550.000.000;
Visto il parere favorevole rilasciato dall'Ingegnere Capo
Dirigente del Servizio Opere Edili e Stradali dell'Assessorato dei
Lavori Pubblici, ai sensi dell'articolo 72 della legge regionale n.
38/1956 e successive modificazioni, e del combinato disposto degli
articoli 13, comma 1 - lett. e) e 59, comma 2 della legge regionale
n. 45/1995, in ordine alla legittimità della presente
deliberazione;
Delibera
1) di approvare la modifica del punto 2.1.1. dello schema di
convenzione approvato con deliberazione di Consiglio n. 1911/IX in
data 28 febbraio 1991 in esecuzione della quale fu stipulata la
convenzione rep. n. 10015 in data 28 febbraio 1991 fra la Regione e
la società Conner Peripherals Europe S.p.A., elevando l'onere a
carico dell'Amministrazione regionale relativo all'esecuzione delle
opere previste, fino a Lire 3.550.000.000
(tremiliardicinquecentocinquantamilioni) dando atto che le spese
previste saranno impegnate e imputate, con successivi provvedimenti
amministrativi al capitolo 46940 del Bilancio preventivo della
Regione per l'anno 1996 "Spese per l'acquisto, la costruzione,
l'adeguamento e la manutenzione straordinaria di aree e di immobili
da destinare ad interventi nel settore industriale" dettaglio n.
1994, che presenta la necessaria disponibilità;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Ha chiesto la parola l'Assessore ai lavori pubblici,
Lavoyer.
Lavoyer (ADP-PRI-Ind) Per chiedere di ritirare questo
provvedimento perché superato dagli eventi.
Presidente Il punto 21 viene ritirato.
Il Consiglio prende atto
