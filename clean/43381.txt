Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.



Oggetto del Consiglio n. 768 del 8 luglio 2021 - Resoconto
OGGETTO N. 768/XVI - Interrogazione: "Stato di attuazione
della Struttura di Epidemiologia presso l'Azienda USL prevista
dalla legge regionale 8/2020.".
Bertin (Presidente) -
Punto n. 16 dell'ordine del giorno.
Risponde l'assessore Barmasse.
Barmasse (UV) -
Per quanto riguarda la prima domanda:
"quale sia lo stato di avanzamento delle attività propedeutiche
alla istituzione della Struttura di Epidemiologia presso l'Azienda
USL prevista dall'articolo 100 della legge regionale n. 8/2020",
come già richiamato con la precedente risposta a simile
interrogazione dell'aprile scorso, con l'introduzione degli
articoli 3bis e 3ter dell'articolo 32 della legge regionale n.
5/2020, avvenuta con l'articolo 100 della legge regionale n.
8/2020, è stata introdotta la disposizione che sia istituita presso
il Dipartimento di prevenzione dell'Azienda USL della Valle d'Aosta
una Struttura di Epidemiologia con compiti di coordinamento delle
attività di sorveglianza epidemiologica e prevenzione a supporto
della programmazione sanitaria regionale e in particolare di
sorveglianza epidemiologica della popolazione,
contact
tracing
, funzione di supporto nella gestione delle emergenze
epidemiche, coordinamento della rete epidemiologica aziendale,
coordinamento e indirizzo dei registri regionali di patologia e
delle cause di morte, sistemi di sorveglianza, predisposizione,
coordinamento e realizzazione di studi epidemiologici
ad
hoc
, supporto alla struttura regionale competente per
l'elaborazione del piano regionale di prevenzione, studi di
immunoprofilassi della popolazione, registro dei tumori regionale.
Tutte le attività sopra elencate sono già evidentemente svolte dal
Dipartimento di prevenzione; ricordo, fra l'altro, che da diversi
anni esiste una Struttura semplice di Epidemiologia veterinaria, ma
che la Struttura di Epidemiologia dovrà svolgere in maniera
coordinata con professionisti con competenze diverse e specifiche:
biostatistici, informatici, epidemiologi... e tempistiche
adeguate.
Al fine dell'istituzione della struttura di cui sopra, il comma
3ter soprarichiamato demanda alla Giunta regionale il compito di
provvedere a impartire all'Azienda USL le linee di indirizzo in
materia di riorganizzazione aziendale ai sensi dell'articolo 21,
comma 11, della legge regionale n. 18/2013. Tali disposizioni sono
già state impartite all'Azienda USL della Valle d'Aosta con
deliberazione della Giunta regionale n. 466 in data 11 aprile 2014,
che ha definito i parametri
standard
per l'individuazione
delle strutture semplici e complesse aziendali. Le medesime sono ad
oggi vigenti e hanno costituito le indicazioni utilizzate
dall'Azienda USL della Valle d'Aosta per la redazione dell'atto
aziendale vigente approvato nell'anno 2017. Infatti il comma 3ter
della legge regionale n. 8/2020 stabilisce che la disciplina di
tale Struttura di Epidemiologia debba essere definita con apposita
modifica dell'atto aziendale. L'Azienda USL dovrà procedere quindi
a dare applicazione al dettato normativo in questione non appena
ricostituita la Direzione strategica e comunque entro l'autunno
prossimo. L'indicazione all'Azienda USL di procedere in tal senso è
stata inoltre oggetto di direttiva specifica inserita nella
deliberazione della Giunta regionale n. 744 del 21 giugno 2021, che
approva gli indirizzi e gli obiettivi di salute e di funzionamento
dei servizi dell'azienda stessa. In tale sede è stata ribadita
l'urgenza dell'istituzione di tale nuova struttura aziendale.
Nelle more della modifica dell'atto aziendale sopraricordato, la
Direzione strategica USL, in fase di negoziazione di budget 2021 ha
concordato con il Direttore del Dipartimento di prevenzione come
obiettivo trasversale per tutte le strutture complesse del
dipartimento la redazione di uno studio di fattibilità che descriva
le caratteristiche e le dotazioni della Struttura di Epidemiologia
che dovrà essere realizzata. È necessario infatti costruire una
struttura solida e autorevole, stabile con personale assegnato al
dipartimento in via esclusiva avente competenze specifiche,
logistica definite, risorse certe dal punto di vista economico e
degli investimenti tecnologici. Poiché l'esperienza della pandemia
ha dimostrato che una dotazione tecnologica avanzata, performante e
integrata sia diventata indispensabile in sanità al fine di
potenziare il Dipartimento di Prevenzione per affrontare anche le
questioni epidemiologiche in modo strutturato e organico, l'Azienda
USL ha già iniziato la ricerca sul mercato di un sistema gestionale
informatizzato, moderno e integrato dedicato alla prevenzione
capace di condividere informazioni, dati, effettuare elaborazioni
statistiche e in grado di interagire con altri sistemi gestionali,
aziendali e non.
Presidente -
Per la replica, ha chiesto la parola il
consigliere Aggravi, ne ha facoltà.
Aggravi (LEGA VDA) -
Vede, questa interrogazione serviva
per tenere il punto sullo stato dell'arte riguardo all'avanzamento
delle attività per la costituzione di questa importante struttura.
Rispetto alla volta scorsa che aggiornava al 15 di giugno l'agenda
e lei ci conferma che quanto era stato prospettato, ovvero riguardo
agli indirizzi e gli obiettivi di salute e funzionamento è
avvenuto... oggi abbiamo due elementi in più: uno è quello dello
studio di fattibilità e quindi della ricerca delle attrezzature, ma
io direi anche le procedure da mettere in atto, perché poi se si ha
un nuovo sistema informatico o si hanno degli studi, bisogna
definire come vengono svolti. Il secondo elemento più di criticità
è quello ovviamente che adesso manca una
leadership
che non
sia a
interim
all'interno della Direzione strategica
dell'Azienda USL, che ci auguriamo quanto prima possa trovare una
soluzione in maniera tale che non solo quest'attività, ma anche
tutta una serie di attività importanti, e io mi auguro di attività
anche
post
Covid, perché ovviamente bisogna pensare, come
già abbiamo avuto modo di dire, che ci sono tutta una serie di
situazioni che sono andate in sofferenza a causa della pandemia e
quindi sono venute in secondo piano, possano quanto prima poter
essere rimesse in linea. Sicuramente quindi da parte nostra ci
riaggiorneremo e a questo punto io temo che, vista anche la
prospettata risposta, dovremo riaggiornare ulteriormente l'agenda
verso il fine anno purtroppo.
