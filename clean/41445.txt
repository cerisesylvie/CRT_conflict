Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 574 del 4 aprile 2019 - Resoconto
OGGETTO N. 574/XV - Interpellanza: "Modifiche al regolamento
regionale 1/2013 inerente le modalità per l'assunzione del
personale dell'Amministrazione regionale".
Rini (Présidente)
-
Point n° 41 de l'ordre du
jour. Pour l'illustration, la parole au collègue Cognetta.
Cognetta (MOUV')
- Ritorno con questa interpellanza sulla
questione che abbiamo già dibattuto in altri Consigli relativamente
all'esame per dirigenti che è stato oggetto di un esposto alla
Magistratura e poi che non ha dato seguito a nulla ma che ha
trasferito a quest'Amministrazione una serie di indicazioni
rispetto a dei presunti profili di illegittimità rispetto al
procedimento amministrativo utilizzato. Ho messo nella
interpellanza un paio di esempi che anche a me risultano strani
rispetto al fatto che la commissione esaminatrice non avesse
seguito fino in fondo le norme che regolano invece la preparazione
delle prove e lo stesso dicasi per le correzioni. Chiedo brevemente
alla Presidenza e comunque al Governo di sapere se vi è
l'intenzione di modificare queste norme al fine di rendere più
chiaro e trasparente e anche ovviamente di ristabilire la
legittimità di questo concorso.
Présidente
- Pour la réponse, la parole au Président
Fosson.
Fosson (GM)
- Venerdì 30 marzo la struttura organizzativa
Audit
interno ha trasmesso la relazione finale predisposta
dal collegio di controllo in merito alla procedura di controllo
straordinario di regolarità amministrativa e contabile
ex
post
relativa alla procedura concorsuale oggetto
dell'interpellanza. Mi permetto di sottolineare che è un impegno
che avevamo preso a seguito delle sue interpellanze; tra l'altro,
abbiamo attivato l'Audit, nel senso che l'Audit era una struttura
ma che non aveva ancora un regolamento di funzione e che noi
abbiamo dato con una nostra delibera. Il collegio di controllo
pertanto ha approfondito i profili di presunte irregolarità
segnalati nell'esposto presentato alla Procura della Repubblica nel
mese di agosto del 2018, esaminati altresì dalla Polizia
giudiziaria, nonché dal Pubblico Ministero nella richiesta di
archiviazione del procedimento penale del 26 novembre 2018. Per gli
altri aspetti il collegio di controllo ha pertanto preso in esame
l'asserita mancanza di continuità tra la predisposizione dei
quesiti e lo svolgimento delle prove e le presunte anomalie sulle
modalità di correzione e valutazione degli elaborati. Per quanto
riguarda il primo aspetto, il collegio ha rilevato come dai verbali
afferenti allo svolgimento delle prove emerga il corretto operato
della commissione esaminatrice che si è attenuta alla normativa
regionale e statale di riferimento. Il collegio di controllo ha
infatti rilevato a questo proposito che la commissione ha
predisposto i quesiti lo stesso giorno dello svolgimento delle
prove operando in sostanziale continuità, rilevando il breve lasso
di interruzione riconducibile allo spostamento di sede dalla sala
riunione del Dipartimento personale a Palazzo regionale, alle sedi
di svolgimento della prima e della seconda prova e alla
concomitanza della sospensione con l'interruzione per il
pranzo.
Per quanto riguarda il secondo aspetto, ovvero le presunte
anomalie in merito alle modalità di correzione e valutazione degli
elaborati, il collegio di controllo ha evidenziato due
considerazioni preliminari: 1) il
vademecum
interno del
novembre 2012 pubblicato sul sito
internet
dell'Amministrazione regionale citato anche nella interpellanza, è
un documento non formalmente approvato e comunque antecedente,
pertanto superato, dalla dotazione del regolamento regionale n. 1
del 2013, che non prevede l'obbligo di apporre segni di correzione
sugli elaborati; 2) per giurisprudenza costante e consolidata in
materia di pubblici concorsi, le commissioni esaminatrici
esercitano un'amplissima discrezionalità tecnica sulla quale il
sindacato del giudice amministrativo, e a maggior ragione
dell'Audit interno della Regione, si limita al riscontro del vizio
di illegittimità per violazione delle regole procedurali e di
quello di eccesso di potere in caso di manifesta arbitrarietà. Nel
caso di specie il collegio di controllo ha rilevato che la
commissione ha provveduto, in conformità con il regolamento
regionale n. 1 del 2013, non solo a stabilire le modalità di
espletamento delle prove ma anche i criteri di valutazione. La
commissione si è poi effettivamente attenuta a questi criteri
provvedendo collegialmente alla correzione degli elaborati,
riepilogando in apposita tabella il voto assegnato a ciascun
elaborato coperto da anonimato e assegnando il voto finale sulla
base della media matematica. Il collegio di controllo ha pertanto
concluso che non vi sono dubbi sulla regolarità della procedura di
valutazione. Il collegio però ha altresì suggerito alla struttura
regionale competente di rimuovere dal sito internet istituzionale
il vademecum sulle modalità di svolgimento delle procedure
selettive del novembre 2012 in quanto, come già detto, non è mai
stato formalmente approvato ed è stato superato dal regolamento
regionale n. 1 del 2013, che, si ribadisce, non prevede l'obbligo
di apporre segni di correzione sugli elaborati, in linea con la
giurisprudenza consolidata in materia, che fin dal 2004 li ritiene
non necessari perché la funzione della commissione esaminatrice è
quella di esprimere un giudizio e non di indicare gli errori per
evitare che siano ripetuti, come accade nelle scuole dove si svolge
una funzione didattica. Il collegio e la relazione sono firmati dal
Dirigente dell'Audit, dal Responsabile del Legislativo e dal
Responsabile dell'Avvocatura regionale.
Presidente
- Per la replica, la parola al collega
Cognetta.
Cognetta (MOUV')
- Io ho presentato questa interpellanza
il 22 marzo e mi immaginavo che ovviamente il regolamento n. 1/2013
andava nella direzione di ciò che avrebbe detto l'
audit
, è
per questo che ne ho chiesto la modifica, perché al contrario di
quanto dice la giurisprudenza o quanto dovrebbe essere normalmente
fatto dalla giurisprudenza, secondo me, è proprio in quel
regolamento che si va a innestare la possibilità di fare le
modifiche e di gestire il concorso come si vuole. Ho posto
l'accento su quello proprio per questo motivo, le spiego: nel
momento in cui non si evidenzia la correzione, il voto
apparentemente, ma non solo, sembra del tutto arbitrario sia per
chi passa la prova, sia per chi non la passa e, anche ai fini della
valutazione successiva del dipendente che passa la prova e che
viene assunto, non si conosce effettivamente la reale qualità del
suo operato. Allora lei comprenderà, Presidente, come si fa a
giudicare una persona se si dà semplicemente un voto senza fare una
correzione? Allora forse va cambiato il regolamento, che è la
direzione nella quale spingevo con questa interpellanza, cioè quel
regolamento fa acqua e va cambiato.
Secondo aspetto: a questo punto, visto che finalmente l'Audit ha
fatto il suo lavoro e ha predisposto una relazione, sarà mia cura
chiedere all'interno della Commissione, la II, che è quella di cui
faccio parte e che, guarda caso, si occupa anche di personale e di
ordinamento del personale dell'Amministrazione, di far venire gli
esponenti dell'Audit presentarci questa cosa e magari aprire una
discussione su come sistemare questi regolamenti perché lei
comprenderà che è assurda la risposta perché si è fatto un
ragionamento che permette di fatto un'arbitrarietà totale di quello
che viene fatto nei concorsi, tant'è che il giudice lo ha
segnalato, perché c'è anche una questione di logica al di là di
quello che si scrive nel regolamento, perché sennò va bene tutto e
il contrario di tutto. Comprenderà, anche perché certe prove sono
state corrette e altre no, e fa strano, deve ammetterlo, non è che
io ho detto quelle che non sono state corrette... ma ci sono anche
quelle corrette però, cioè ci sono altre prove che invece hanno le
correzioni. Allora mi faccia capire, questo regolamento quando si
applica? Capisce, Presidente, che c'è ovviamente qualcosa che non
funziona. Sarà mia cura quindi nella prossima seduta della
commissione, che è lunedì, di chiedere formalmente al presidente
della commissione di fare anche questo in commissione e vedere di
capire cosa c'è nel regolamento ma di sicuro, appena avrò gli altri
dati che ho chiesto con il 116, evidenzierò ancora una volta tutto
quello che non va in questo regolamento, perlomeno arbitrario.
