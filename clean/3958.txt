Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 231 del 13 maggio 1981 - Resoconto
OGGETTO N. 231/81 - CONCESSIONE DI UN CONTRIBUTO AL CIRCOLO
RICREATIVO ENTE REGIONE PER IL FUNZIONAMENTO DELLA MENSA PER I
DIPENDENTI REGIONALI PER L'ANNO 1981. APPROVAZIONE E LIQUIDAZIONE
DI SPESA.
Presidente
- Dò lettura dell'allegato all'oggetto n.
24:
Con deliberazione n. 296 del 15.5.1980 il Consiglio regionale
approvava la concessione del Circolo Ricreativo Ente Regione della
somma di 18.500.000 quale contributo per l'anno 1980, per la
gestione della mensa per i dipendenti regionali;
Come negli anni precedenti anche nel corso del 1980 il
servizio mensa per i dipendenti è stato assicurato dal Signor
Attilio ANSERMÉ, gestore della mensa studentesca;
Constatato che il servizio stesso, a prescindere dalla
parentesi estiva - mesi di luglio e agosto - ha funzionato in modo
soddisfacente, la Presidenza del Circolo Ricreativo Ente Regione ha
richiesto, con nota in data 10.3.1981, la concessione di analogo
contributo al fine di mantenere tale iniziativa anche nel corso
dell'anno 1981.
Tenuto conto del fatto che il numero dei dipendenti che
usufruiscono del contributo mensa è notevolmente aumentato nel
corso dell'ultimo anno, anche a seguito dell'inclusione, fra gli
aventi diritto, di coloro che, pur risiedendo ad Aosta, prestano
servizio nelle scuole di Morgex, Saint-Vincent, Verrès e
Pont-Saint-Martin, il costo previsto per il 1981 ammonta a lire
20.000.000.
La Giunta regionale propone di corrispondere tale somma al
Circolo Ricreativo Ente Regione, sotto forma di contributo.
Pertanto la Giunta propone che il Consiglio
DELIBERI
1) di approvare la concessione al Circolo Ricreativo Ente
Regione, di Aosta, della somma di L. 20.000.000 a titolo di
contributo per la gestione della mensa per i dipendenti
regionali;
2) di confermare, per quanto riguarda la gestione del
contributo, le modalità stabilite dal punto 2 della parte
dispositiva della propria precedente deliberazione n. 296 del 15
maggio 1980;
3) di approvare ed impegnare la spesa di L. 20.000.000
ordinando l'emissione del relativo mandato di pagamento, con
quietanza del Presidente del Circolo Ricreativo Ente Regione Rag.
BERARD Fiorentino e con imputazione al Cap. 42000 del Bilancio
preventivo della Regione per l'anno 1981 che presenta la necessaria
disponibilità di fondi. (Contributi, sovvenzioni e sussidi ad Enti,
privati, istituzioni e fondazioni assistenziali).
Presidente
- La parola al Presidente della Giunta . Ne ha
facoltà.
Andrione (UV)
- Si tratta del contributo che la Giunta
regionale versa alla mensa quale integrazione del costo dei
pasti.
La mensa funziona ed è frequentata abbastanza notevolmente; si
può passare pertanto dai 18 milioni dell'anno scorso ai 20
milioni.
Presidente
- È aperta la discussione. Nessuno chiede la
parola? Metto in approvazione per alzata di mano, l'oggetto n.
24.
Chi l'approva è pregato di alzare una mano.
Chi è contrario? Chi si astiene?
Esito della votazione:
Presenti: 21
Votanti: 21
Voti favorevoli: 21
Il Consiglio approva all'unanimità.
