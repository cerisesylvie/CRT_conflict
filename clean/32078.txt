Classificazione
BILANCIO E CONTABILITA' REGIONALE



Oggetto del Consiglio n. 910 del 1° dicembre 2009 - Resoconto
OBJET N° 910/XIII - Examen de l'annexe au budget pour le
triennat 2010/2012.
Presidente -
La discussione generale è chiusa, sono state
pronunciate le repliche da parte dell'Assessore e del Presidente,
ora passiamo all'esame dell'allegato, esaminando le pagine...
scusate, vorrei invitare anche i membri della Giunta a non
disturbare, in particolare l'Assessore Marguerettaz...
(interruzione dell'Assessore Marguerettaz, fuori
microfono)
...moderi i termini, lei moderi i termini e, per cortesia,
quando si sta parlando, eviti di parlare ad alta voce entrando nel
microfono della Presidenza! Grazie.
Ho fatto distribuire l'elenco delle pagine sulle quali sono
stati chiesti degli approfondimenti da parte dei vari gruppi
consiliari. Cominciamo dalla pagina 5, sulla quale ci sono
richieste di approfondimenti da parte del gruppo Vallée d'Aoste
Vive-Renouveau.
La parola al Consigliere Louvin.
Louvin (VdAV-R) -
Il prospetto di pagina 5 è un prospetto
riassuntivo delle principali entrate della Regione. Su questo, nel
constatare che c'è un quadro di sostanziale continuità, vediamo una
proiezione di forte incremento dell'imposta erariale sulla
produzione, i consumi e le dogane, monopoli e lotto. Volevamo
chiedere su cosa è fondata l'attesa di un così sensibile incremento
e fare anche una riflessione di ordine generale qui, collegata a
quel discorso, Assessore Lavoyer, della copertura delle spalle
dell'Assessore alle finanze in questa Regione, di quel "materasso"
importante che noi consideriamo benefico per la Regione, che è
legato alla quota sostitutiva di IVA da importazione e dello stato
di una sua possibile ridiscussione nell'ambito del federalismo
fiscale.
Su questo credo che ci possiate ragguagliare nella misura del
possibile sull'andamento delle prime trattative, visto che altre
Regioni hanno già avuto una forte accelerazione in questa
direzione, se si considera questa della quota sostitutiva dell'IVA
da importazione, al di là del dato formale dell'averla riportata in
norma di attuazione, una posta intangibile anche per gli anni
futuri o se c'è qualche possibilità che essa venga rimessa in
discussione. Grazie. È chiaro, Assessore?
Président -
La parole à l'Assesseur au budget, aux
finances et au patrimoine, Lavoyer.
Lavoyer (FA) -
Grazie, Presidente. Spero di aver capito i
due quesiti.
Allora sull'imposta erariale sulla produzione e sui consumi,
dogane, monopoli e lotto, diciamo che le previsioni... intanto
questa voce specifica è composta da diversi introiti, da imposta di
fabbricazione della birra, che è stata evidenziata in parecchi
interventi questa mattina, dove si prevedono 120.000.000 di
entrate, l'imposta sull'energia 38.000.000, l'imposta di
fabbricazione benzina 21.000.000, imposta monopoli e tabacchi
22.000.000, proventi del lotto 5.000.000, imposte sostitutive
5.000.000; questo è il blocco delle entrate dell'imposta erariale
sulla produzione e sui consumi, dogane, monopoli e lotti.
Per quanto attiene la problematica dell'IVA da importazione (la
somma sostitutiva) intanto c'è da sottolineare che quella somma non
è stata concessa alla Regione per magnanimità da parte dello Stato;
quando ci fu concessa questa somma ci fu una lunga e approfondita
trattativa dove noi, come Regione, ci siamo assunti tutta una serie
di competenze senza avere un trasferimento di fondi dallo Stato che
andassero a coprire i maggiori oneri di queste competenze. A
seguito di questa complessa trattativa - adesso qua è inutile che
rientriamo a sottolineare i meccanismi, il personale insegnante, la
forestale e tutti i costi che aveva la nostra Regione nei confronti
delle altre Regioni a statuto speciale - ci fu riconosciuta questa
somma sostitutiva e fu messa in un accordo nel bilancio dello
Stato, quindi noi non vediamo a questo momento un pericolo; se ci
sarà, faremo valere le nostre argomentazioni come le abbiamo fatte
valere nei primi anni '90. Quindi penso che questa non possa essere
unilateralmente messa in discussione, perché non è stato un regalo,
bensì una compensazione su tutta una serie di competenze che la
nostra Regione ha.
Président -
La parole au Conseiller Louvin.
Louvin (VdAV-R) -
Sulle buone intenzioni siamo alla
fiducia, siamo ad aspettare il rispetto dei patti che furono
assunti nel 1992, ma quello che ci chiediamo e credo ci chiederemo
tutti nei prossimi anni è se nella ridiscussione generale del
rapporto finanziario fra Stato e Regioni, sul tavolo del
federalismo fiscale, questa posta che ha una natura molto
particolare possa essere conservata.
Al di là della sua gentile ricapitolazione non mi è molto chiaro
però sulle altre imposte, come possono schizzare in avanti di un
buon 20 percento nello spazio di due anni, dal 2010 al 2012, da
208.000.000 a 246.000.000 di euro, proprio in riferimento alle voci
che lei citava, alla birra, all'energia, eccetera, mi sembra che
sia un incremento molto sostenuto però. Non vorrei che ci fosse un
eccesso di ottimismo, ma forse è solo una mia impressione.
Grazie.
Président -
La parole à l'Assesseur au budget, aux
finances et au patrimoine, Lavoyer.
Lavoyer (FA) -
Effettivamente non avevo percepito fino in
fondo il quesito, perché mi sono fermato al 2010. Il fatto che nel
2011 e nel 2012 questo scatti in avanti è ovvio, perché da 2011
avremo per la prima volta il ritorno del prezzo pieno pagato dai
valdostani sulla benzina; quindi è un mero calcolo...
(interruzione del Consigliere Louvin, fuori
microfono)
...no, effettivamente non avevo percepito fino in fondo la
domanda, avevo elencato tutte le voci, ma mi ero fermato al 2010
che era in linea con gli anni precedenti. Lo scatto deriva
prevalentemente da questo.
Président -
La parole au Conseiller Louvin sur la page
11.
Louvin (VdAV-R) -
Qui mi pare che debba essere
sottolineata una linea di minore incidenza delle contribuzioni
statali e comunitarie rispetto al bilancio regionale; guardando un
po' più lontano, è chiaro che non è questo il luogo e il momento
per portarci fino agli anni 2013-2014, dobbiamo comunque immaginare
anche un possibile ulteriore calo di queste voci.
In particolare però le chiedevo, Assessore, se la riduzione dei
trasferimenti in conto capitale da parte dello Stato sono attinenti
all'alluvione o se risentono di altre dinamiche, parlo dell'area
omogenea 2, e sulla curva discendente vorrei sapere se è collegato
al minor intervento finanziario ancora a pagamento delle opere
alluvionali o se si tratta di un disimpegno dello Stato, che
riguarda altre vicende.
Président -
La parole à l'Assesseur au budget, aux
finances et au patrimoine, Lavoyer.
Lavoyer (FA) -
No, la riduzione non ci risulta essere
legata a quell'aspetto, infatti chiedevo sostegno al mio
coordinatore, perché dal dettaglio sono tutti fondi provenienti da
fondi europei, cofinanziati dallo Stato e quindi...
(interruzione del Consigliere Louvin, fuori
microfono)
...sì, perché praticamente diminuendo alcuni interventi, tu sai
che la quota di finanziamento statale è in percentuale, fra
l'altro...
(nuova interruzione del Consigliere Louvin, fuori
microfono)
...la stiamo cercando... qui ho il dettaglio, eventualmente mi
farò carico di produrre la motivazione. Qua le posso dire che dal
dettaglio, alla pagina 8, diciamo che sono assegnazioni statali per
ambiente e tutela del territorio, si scende da 17 a 14. Comunque
gli uffici hanno preso nota e ti faranno pervenire il
dettaglio.
Président -
La parole au Vice-président Chatrian sur la
page 16.
Chatrian (VdAV-R) -
Grazie, Presidente. Assessore,
volevamo avere ulteriori dettagli legati alla posta inserita in
bilancio, ai 78.000.000 di euro. Grazie.
Président -
La parole à l'Assesseur au budget, aux
finances et au patrimoine, Lavoyer.
Lavoyer (FA) -
Diciamo che la posta adesso non ha una
destinazione specifica; proprio anche grazie alle indicazioni della
società di
rating
, qualora dovessimo fare investimenti di
tipo specifico, che ci permettono di uscire dal patto di stabilità,
prendiamo ad esempio i due macrointerventi: polo universitario e la
struttura ospedaliera, potrebbero eventualmente con l'emissione di
BOR finanziarci questi interventi fuori dal patto di stabilità;
quindi questa sarebbe una posta di mutuo a pareggio che può essere
utilizzata o non utilizzata.
Président -
La parole au Vice-président Chatrian.
Chatrian (VdAV-R) -
Volevamo capire se erano spendibili
realmente questi 78.000.000 di euro, suddivisi... da come abbiamo
capito, nell'articolo 7 che li blinda a 50.000.000 di euro, da come
abbiamo capito noi, e gli altri 28 sono
a latere
. Volevamo
capire la spendibilità reale di tutti i 78 o se c'era una
suddivisione; la domanda era sulla suddivisione, soprattutto qual è
la suddivisione e quali sono le motivazioni.
Président -
La parole à l'Assesseur au budget, aux
finances et au patrimoine, Lavoyer.
Lavoyer (FA) -
Diciamo che la suddivisione... la voce
principale è quella che ho esplicitato prima, l'ipotesi dei
50.000.000 di euro, che potrebbe essere un'ipotesi di accensione
dei mutui. Poi se vuoi la suddivisione, te la posso dare
tranquillamente, però ti potrei anche fornire il documento. Però
3.000.000 sono la contrazione di mutui per degli interventi di
riqualificazione di Aosta quale moderno capoluogo, 1.300.000 la
contrazione di mutui per finanziamento delle spese per la
costruzione di infrastrutture tecniche del Parco regionale Mont
Avic, 23.000.000 sono i prestiti a medio e lungo termine,
finanziamento del programma pluriennale di interventi a favore
degli enti locali per il discorso del sistema idrico integrato. Poi
ci sono i 50.000.000 che hanno una destinazione di tipo generico, a
seconda dell'esigenza di...
Président -
La parole au Vice-président Chatrian.
Chatrian (VdAV-R) -
Volevamo avere questo dettaglio;
avevamo capito giusto: da una parte la pianificazione è fatta a
monte, dall'altra i 50.000.000 generici che eventualmente... la
nostra domanda era quella e lei, nella seconda replica, ci ha
risposto. Grazie.
Président -
La parole au Conseiller Louvin sur la page
24.
Louvin (VdAV-R) -
Non certo in termini di contestazione
delle spese individuate, ma di sottolineatura politica legata a
posizioni già assunte in passato, ossia sull'aumento del numero
degli assessorati, sia sull'onere aggiuntivo che ci deriva sempre
sul bilancio regionale dalla posta di un assessorato tecnico e
anche per un auspicio, incidentalmente, che si ravvivi (il tema è
di questi giorni) anche una democrazia partecipativa attraverso
strumenti referendari di iniziativa anche legislativa popolare, non
necessariamente sui minareti, ma anche su temi di più diretto
coinvolgimento di questa comunità, nell'auspicio che venga
successivamente rimpinguato a fronte di iniziative serie, questo
capitolo delle consultazioni elettorali referendarie. Non richiede
necessariamente una replica.
Président -
La parole au Conseiller Louvin sur la page
26.
Louvin (VdAV-R) -
Grazie, Presidente.
Qui la nostra riflessione porta sull'impatto crescente del
volume di spesa per il personale regionale nel suo complesso. Il
documento è un documento nuovo per noi, anche nella sua leggibilità
non abbiamo la proiezione temporale collegata all'anno precedente,
ma vediamo una cifra base per il 2010, al netto dei rinnovi
contrattuali del personale regionale, che porta sui 140.000.000 di
euro di spesa per il complesso del comparto regionale e che la vede
crescere per il 2012, al lordo del rinnovo contrattuale che graverà
nel frattempo, fino a 162.000.000 di euro. Questa è un'incidenza
molto rilevante, che è dell'ordine del 6 percento abbondante e che
vede una dinamica di crescita per la spesa per il personale
regionale superiore a quella - lo possiamo confrontare nella pagina
successiva - per il personale direttivo e docente delle scuole;
quali sono le valutazioni del Governo regionale sulla crescita di
questa spesa e sulla dinamica dei rinnovi contrattuali nel loro
complesso? Come governiamo questo fronte di spesa, quali criteri e
quali limiti ci diamo anche nella contrattazione che si
conduce?
Président -
La parole à l'Assesseur au budget, aux
finances et au patrimoine, Lavoyer.
Lavoyer (FA) -
Prima di rispondere a questo quesito,
volevo precisare, mi è arrivata la documentazione sui fondi
assegnati dallo Stato, sono specificatamente legati ai fondi
assegnati per i danni da eventi alluvionali del maggio 2008,
sistemazioni idrauliche, bacini principali, diciamo che vengono
interrotti nel 2012. Invece sulla spesa per il personale, senza
entrare nelle valutazioni di tipo politico, anche se ben sa il
collega Louvin che per quanto attiene il personale scolastico i
contratti li fanno altri e noi paghiamo...
(interruzione del Consigliere Louvin, fuori
microfono)
...per quanto attiene il personale regionale, oggettivamente
l'andamento del costo del personale al netto dei rinnovi
contrattuali, nel 2010 scende di 3.000.000 di euro rispetto al
2009, passa da 143.000.000 a 140.000.000 per scendere fino al 2012
a 139.000.000. L'impatto degli aspetti contrattuali è di più
8.600.000 nel 2010, più 12.000.000 nel 2011, più 17.000.000 nel
2012; quindi diciamo che questo incremento nasce sui rinnovi
contrattuali.
Président -
La parole au Conseiller Louvin sur la page
27.
Louvin (VdAV-R) -
Ha detto bene poco fa l'Assessore che
siamo ufficiale pagatore per quanto riguarda le scuole, ma siamo
anche un ufficiale pagatore che politicamente si sta esponendo sul
fronte del rapporto contrattuale per il personale scolastico con
delle attese e delle promesse di regionalizzazione del contratto
per la scuola.
Se impegno c'è, evidentemente qualcosa sul tavolo immagino che
il Governo regionale intenda mettere e abbiamo, per quanto riguarda
il personale scolastico, in prospettiva addirittura un possibile
superamento del fronte di spesa scolastico rispetto all'intero
comparto regionale; è una posta che sta sensibilmente crescendo,
finora è cresciuta per una dinamica indipendente dalla nostra
volontà, se non per parti assolutamente marginali, ma su questo
vorremmo veramente avere la posizione del Governo regionale, sapere
cosa pensa di fare, perché qui il calcolo è al netto di qualsiasi
ipotesi, certo non ancora consolidata, sappiamo che le trattative
non sono ancora in fase troppo avanzata, ma se c'è un orientamento
bisogna sapere cosa pensa il Governo regionale in termini di
evoluzione contrattuale per quanto riguarda il personale direttivo
e docente delle scuole.
Président -
La parole à l'Assesseur à l'éducation et à la
culture, Laurent Viérin.
Viérin L. (UV) -
Merci, M. le Président. Sur le discours
de la régionalisation les propos sont partageables, c'est-à-dire
que, à aujourd'hui, nous avons entamé une discussion avec les
forces syndicales et nous avons, justement sur la base du document
qui a été approuvé par le Conseil commencé juste cette semaine, à
discuter sur ce dossier. Bien évidemment, dans le moment où ce
dossier devait avancer, c'est-à-dire que le premier pas devrait
être une norme d'actuation que nous avons proposée aux syndicats,
et par la suite une partie des contrats à discuter dans le mérite,
il y aurait la prévision de cette partie, qui est surtout
économique.
A aujourd'hui nous n'avons pas de prévisions et il nous semblait
de tirer au hasard en allant prévoir des sommes en budget qui ne
sont pas certes. Donc nous prenons cette observation pour
l'avenir.
Président -
La parole au Vice-président Chatrian sur la
page 33.
Chatrian (VdAV-R) -
Nel dettaglio fornitoci dagli uffici
abbiamo, al capitolo 35060, la disponibilità inserita a bilancio di
1.800.000 euro per il 2010, 1.150.000 per il 2011 e 500.000 per il
2012; volevamo chiedere quali siano le volontà legate al piano
acquisti del triennale e anche lo stato dell'arte per quanto
riguarda il piano acquisti immobiliare, il piano operativo annuale
che era stato approvato a fine 2007.
Président -
La parole à l'Assesseur au budget, aux
finances et au patrimoine, Lavoyer.
Lavoyer (FA) -
Sul piano procediamo con le previsioni del
piano acquisti, come vede - qua il collega Chatrian è un esperto -
da 6.000.000 di euro siamo passati a 1.800.000, 1.000.000 e
500.000; diciamo che la linea generale di questo Governo è, se non
ci sono scelte strategiche di un certo tipo, di frenare
l'acquisizione di immobili.
Président -
La parole au Vice-président Chatrian.
Chatrian (VdAV-R) -
Il ruolo è diverso, Assessore
Lavoyer. La nostra domanda era su quali erano le intenzioni, visto
che la posta in bilancio è limitata sia nel 2010, sia nel 2011, sia
nel 2012. Conoscendo che c'è in atto non solo il piano acquisti
vigente, c'è comunque una delibera di Giunta che approva un piano
operativo di acquisizione, molto più importante di queste cifre
messe in bilancio e, visto che forse è la sede giusta per
approfondire, mi sembra ci sia la volontà dal punto di vista
politico. Ad oggi forse facciamo qualche passo indietro o le
volontà sono diverse, di acquisire anche la palazzina CVA sede dei
gruppi e sede anche di ristrutturazione. Chiedo se la volontà è
diversa, visto che le poste in bilancio sono molto limitate.
Volevamo solo conoscere, e prenderemo atto di conseguenza.
Président -
La parole au Président de la Région,
Rollandin.
Rollandin (UV) -
Credo che per quanto riguarda l'ultima
annotazione, al di là di entrare nel dettaglio del piano acquisti,
per quanto riguarda la palazzina legata all'attività del Consiglio,
credo che giustamente nei piani di pagamento ci sia la possibilità
di fare qualche dilazione; quindi non impegniamo subito le
somme.
Président -
La parole au Conseiller Rigo sur la page
38.
Rigo (PD) -
Grazie, Presidente. Vorrei sapere se per il
trasferimento, a decorrere dal 1° gennaio 2010, del personale
appartenente al ruolo ausiliario, ai Comuni e alle Comunità
montane, siano già stati predisposti tutti i necessari atti
amministrativi o se rimangono dei problemi, delle difficoltà. In
caso affermativo mi sono chiesto, mentre leggevo il bilancio, come
si intendesse superarle. Ho visto che rispetto a questo c'è proprio
un emendamento.
Président -
La parole au Président de la Région,
Rollandin.
Rollandin (UV) -
Credo che, come ha detto il collega
Rigo, in effetti ci sono dei problemi e già nel momento in cui si
era pensato al trasferimento, d'accordo con le forze sindacali, si
era detto che si immaginava una formula come quella
dell'emendamento che abbiamo predisposto, che prevede che ci sia
una possibilità di mantenere un collegamento funzionale con la
scuola, il che è utile. Ci sono comunque in bilancio i soldi
relativi al passaggio, però mantiene questo cordone ombelicale che
è importante per quanto riguarda la funzionalità del personale che
viene trasferito.
Président -
La parole au Conseiller Rigo.
Rigo (PD) -
Grazie, Presidente. Sì, il problema non era
tanto le risorse finanziarie, ma la nostra preoccupazione era
quella di riuscire a coordinare al meglio il lavoro di uno e degli
altri.
Président -
La parole au Conseiller Louvin sur la page
40.
Louvin (VdAV-R) -
Je me sens en quelque sorte devoir
fournir à l'Assesseur Viérin un droit de réponse par rapport à
quelque chose qui a été dit ce matin et je suis certain qu'il
voudra bien présenter le point de vue de l'Exécutif à ce sujet.
Notre allusion, ce matin, à une sorte de blocage dans
l'évolution du transfert financier aux institutions scolaires
publiques régionales tient à des données réelles de perspective qui
échelonnent sur les années 2010-2011-2012 le même montant, que ce
soit pour le transfert courant des frais de fonctionnement des
institutions scolaires, soit pour les frais d'investissement de ces
mêmes écoles.
Or, la surprise et la curiosité en même temps découlent du fait
de voir, par exemple pour les frais d'investissements dans nos
écoles publiques, un montant bloqué à la hauteur de 430.000 euros
et de ne pas voir une croissance qui était normalement prévue et
échelonnée dans le temps. Il y aura peut-être des raisons qui nous
échappent pour cela, mais nous en sommes pas mal surpris.
Président -
La parole à l'Assesseur à l'éducation et à la
culture, Laurent Viérin.
Viérin L. (UV) -
Merci, M. le Président. Très brièvement,
mais quand même en reprenant en effet ce qui a été exposé ce matin,
sur la pauvreté soi-disant des investissements en ce qui concerne
l'école et l'école publique en particulier, je voudrais rappeler
que dans le domaine de l'éducation il y a toute une série de
dépenses, qui sont dans les dépenses courantes, à savoir tout ce
qui est le droit à l'étude; je voudrais rappeler la dernière loi
sur la dyslexie, et tous les investissements sur la civilisation.
Donc, pour ce qui est du domaine de l'école, on parle des dépenses
courantes, mais ce sont des dépenses d'investissement, c'est en
quelque sorte l'investissement qui se retrouve dans ces dépenses
courantes.
Le montant qui a été cité c'est le transfert que nous destinons
aux institutions scolaires et ce montant est recompris dans les
investissements, mais tous nos efforts pour maintenir l'école de
qualité dans ses contenus, même les bâtiments scolaires pour ce qui
est des aspects de sûreté, tout cela est recompris dans les
dépenses courantes.
Donc nous ne partageons pas ce jugement, puis je crois que le
collègue Louvin connaît très bien le budget de cet Assessorat et
sait parfaitement qu'il est divisé sur des dépenses sur le
personnel, sur le transfert aux institutions scolaires, et donc en
respectant l'autonomie scolaire, et puis il y a toute une série
d'investissements qui sont directs de l'Administration, sans pour
autant vouloir idéologiser l'école, pour revenir à un domaine de la
culture que vous avez cité ce matin, donc l'intervention est dans
le respect de l'autonomie scolaire, mais des forts investissements
se retrouvent dans la dépense courante.
Président -
La parole au Conseiller Louvin.
Louvin (VdAV-R) -
Merci. Le collègue Louvin à vrai dire
ne se souvient pas trop bien de l'ensemble du budget d'un
Assessorat qu'il a quitté depuis de longues années; toutefois, je
crois en savoir suffisamment pour déceler dans ce chapitre les
montants qui sont alloués à l'alimentation de l'autonomie scolaire;
ce sont les transferts aux établissements scolaires, c'est ce que
nous donnons pour qu'ils puissent s'épanouir dans leurs dimensions
d'existence autonome. Or, si cette dimension d'existence autonome
est clouée toujours au même montant pour les années à venir, si on
n'ouvre pas des perspectives de croissance, alors que l'on est très
généreux sur des secteurs plus événementiels, plus à caractère
spectaculaire, notre réflexion va dans cette direction. Dans
l'allocation des ressources il faut être équitable entre ce qui est
une nécessité de fonctionnement, et également d'autonomie de
certaines institutions et d'autre part la nécessité plus de
caractère extérieur et spectaculaire.
Nous estimons que de ce côté-là il n'y a pas un équilibre
suffisamment bien établi entre ces deux volets, nous souhaitons
qu'il y ait une nouvelle approche par rapport à nos établissements
scolaires. Je vois de plus en plus se renforcer la centralité
institutionnelle de l'Assessorat, ça a été le cas d'ailleurs dans
l'opération de l'IRRE et cela se manifeste également à plusieurs
autres titres et dans plusieurs autres domaines, et nous voyons se
replier sur elle-même l'autonomie des établissements scolaires
d'une part. D'autre part, notre réflexion va aussi dans le partage
des ressources entre l'école publique et l'école privée, pour
laquelle la main publique régionale est toujours particulièrement
généreuse et j'anticipe aussi la réflexion qui concernera la page
suivante, page 41, pour laquelle nous souhaiterions de la part de
l'Assesseur une évaluation sur l'impact aussi financier
pro
capite
par rapport à l'école privée; la contribution pour ces
institutions scolaires non régionale s'élève à un montant de
presque 5.000.000 d'euros, ce qui est supérieur, mais à vrai dire
c'est presque exactement le même chiffre que ce que nous
transférons aux institutions scolaires publiques.
Or, il y a peut-être sur cela une évaluation à faire et nous
souhaiterions connaître la vôtre dans la perspective d'un
repensement de notre approche par rapport à l'école privée en
général dans notre région. Merci.
Président -
La parole à l'Assesseur au budget, aux
finances et au patrimoine, Lavoyer.
Lavoyer (FA) -
Non tanto per valutazioni di tipo
politico, ma per una correttezza dal punto di vista tecnico, cioè
per leggere complessivamente il quadro dei trasferimenti alle
strutture scolastiche bisogna leggere anche la pagina 44, dove ci
sono i trasferimenti di gestione e di investimento, che ammontano
ad altri 7.000.000 di euro che si vanno ad aggiungere ai 5.000.000
di trasferimenti ad istituti scolastici che dipendono direttamente
dalla Regione. Quindi sono 7.200.000 di euro, andiamo ad oltre
12.000.000 di euro che vanno alle strutture scolastiche,
direttamente dipendenti dalla Regione e i 4.900.000 sono i
trasferimenti a strutture scolastiche non dipendenti, che sono alla
pagina 41, perché bisogna leggere il combinato dei due
trasferimenti per avere un quadro più oggettivo.
Président -
La parole à l'Assesseur à l'éducation et à la
culture, Laurent Viérin sur la page 41.
Viérin L. (UV) -
Pour ce qui est du rapport école
publique, là plutôt que d'école privée, on parle des écoles
paritaires, c'est quelque chose de différent par rapport au passé
et c'est quelque chose de très important à souligner.
Là nous soulignons, à travers le budget, la validité du système
scolaire valdôtain qui retrouve de la qualité tant dans l'école
publique que dans ces écoles paritaires, qui sont l'excellence
souvent, comme l'on le sait, de notre système scolaire. Il suffit
de citer certains instituts comme l'Institut Don Bosco qui est
l'excellence non seulement de l'éducation, mais de l'éducation
intégrée avec la formation professionnelle; donc seulement pour
citer un exemple.
Bien évidemment, en reprenant quelque chose de la page 40, je
voudrais dire que souvent certaines institutions scolaires avancent
même de l'argent, donc notre financement aux institutions scolaires
est un financement qui est souvent concordé avec le monde de
l'école et je répète que certaines institutions scolaires ont même
de la difficulté à utiliser les fonds qui sont donnés aux écoles,
et cela se retrouve aussi dans les budgets qui sont autonomes
aussi. A part cela, je crois que nous avons, à travers ce budget,
respecté l'autonomie scolaire et nous voulons la respecter, tout en
soulignant l'importance d'investir dans le monde de l'école.
Président -
La parole au Conseiller Rigo sur la page
44.
Rigo (PD) -
Grazie.
La pagina dei finanziamenti: dalla relazione apprendiamo che le
risorse finanziarie assegnate sono destinate prioritariamente
all'intervento di ristrutturazione dell'ISIP di Aosta, intervento
che mi pare di ricordare molto oneroso. Vorrei conoscere l'entità
della spesa necessaria e come la stessa verrà distribuita negli
anni; non so se sarà sufficiente la spesa messa in campo nel
bilancio pluriennale, vorrei sapere qualcosa rispetto alla
tempistica, alla sua programmazione e quanto rimarrà anche per
quanto riguarda gli interventi antisismici. Grazie.
Président -
La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA-UdC-VdA) -
Come ha ben detto il collega
Rigo, essenzialmente sono opere per interventi dell'ex ISIP, si
parte con un importo complessivo rispetto all'opera che va dai 13
ai 14.000.000 di euro. Chiaramente è previsto tutto il discorso
antisismico ed è quello che ha portato alla lievitazione dei costi.
Abbiamo fatto anche una verifica se conveniva fare un ragionamento
su una demolizione totale e rifarla e viceversa, ma i costi erano
superiori per fare la demolizione totale.
(interruzione del Consigliere Rigo, fuori microfono)
Presidente -
Volevo pregarvi di una cosa, se potete
evitare di parlare, altrimenti si crea solo della confusione...
piuttosto richieda la parola.
Prego, Assessore.
Viérin M. (SA-UdC-VdA) -
A seguito della definizione
della progettazione, che è già stata fatta, si procederà alla
procedura di appalto e si prevede un tempo di 4-5 anni.
Président -
La parole au Conseiller Rigo.
Rigo (PD) -
Grazie.
Président -
La parole au Conseiller Donzel sur la page
45.
Donzel (PD) -
Mi inserisco in un dibattito che era già
iniziato e a cui voglio apportare un contributo: la pagina 45 non
fa fede di tutte le spese e io non esito a definire gli
investimenti sulla scuola, perché qui è fuori - come diceva prima
l'Assessore - il personale, ma non solo è fuori il personale
diciamo docente, sono fuori anche i costi del personale ausiliario
di segreteria e mancano poi riferimenti a finanziamenti a
fondazioni, istituzioni private. Poi vorrei avere certezza anche a
pagina 75, se i finanziamenti alla formazione professionale possono
rientrare in parte in un discorso che riguarda la formazione e
l'istruzione. Questo per dire che sicuramente è stato fatto un
lavoro molto importante di semplificazione del bilancio e di
leggibilità, ma citavo questa pagina per dire che anche su un
argomento dove mi pare di conoscere qualcosa di più rispetto ad
altri, non è facile riassumere rispetto a voci omogenee di
spesa.
Sarebbe opportuno conoscere quanto complessivamente si va ad
intervenire sulla scuola, confrontare liberamente senza che ci sia
contestazione, quanto va alle fondazioni, quanto va alla scuola
pubblica, per capire se sono vere queste preoccupazioni rispetto a
finanziamenti all'autonomia o meno. Sarebbe opportuno avere dei
quadri riepilogativi, che ci fanno vedere quanto viene a costare la
scuola in Valle d'Aosta e non che dobbiamo andare... fra l'altro,
io francamente non sono riuscito a trovare, per esempio, dove sono
allocati i fondi che vanno all'IPRA o all'Institut agricole.
Difficile reperirli...
(interruzione del Presidente della Regione, fuori
microfono)
...nella formazione, però non sono facilmente recuperabili e
questo riepilogo della funzione obiettivo 5 non fa fede di tutto lo
sforzo che fa l'Amministrazione in quella direzione.
Président -
La parole au Président de la Région,
Rollandin.
Rollandin (UV) -
Brevemente, solo per dare una risposta
agli ultimi due interrogativi posti dal collega. Per quanto
riguarda l'Institut agricole c'è il fondo ad hoc che prevede la
convenzione e che prevede il finanziamento all'Institut agricole.
Per quanto riguarda l'IPRA, il discorso è collegato, finora si
utilizzavano anche fondi europei, da adesso ci sono i fondi
regionali e quindi sono sulla formazione.
Président -
La parole au Conseiller Bertin sur la page
46.
Bertin (VdAV-R) -
Una semplice curiosità riferita ai
125.000 euro previsti per la promozione... vorrei capire
concretamente cosa rappresentano.
Président -
La parole à l'Assesseur au budget, aux
finances et au patrimoine, Lavoyer.
Lavoyer (FA) -
Sì, 125.000 euro sono spese che derivano
dalle convenzioni stipulate con istituzioni universitarie, qua è
proprio per la promozione dell'ex cotonificio Brambilla con la
destinazione, l'offerta, i servizi formativi, ricerca
scientifica.
Président -
La parole au Conseiller Donzel sur la page
49.
Donzel (PD) -
Anche su questa pagina riepilogativa per me
sarebbe importante riuscire a capire, rispetto al riepilogo qui
riportato, quanti sono i costi che attengono alle spese del
personale, almeno suddivisi per quanto riguarda il personale a
ruolo nei ruoli di ricercatore associato ordinario e quanto,
invece, costano i docenti a contratto, e quanto, invece, è il costo
del personale tecnico e ausiliario, che non credo rientri in questo
riepilogo. Questo perché sarebbe importante, visto che spesso si
fanno dei discorsi sull'università e sui costi degli insegnanti,
capire quanto costa il personale tecnico ausiliario di questa
università, perché stiamo progettando un grosso investimento
sull'università e, anche se è vero che adesso abbiamo dei costi
legati alla dislocazione strana dell'università sul territorio, non
è che questi costi verranno meno nel momento in cui avremo un
ateneo di prestigio come quello che stiamo per andare a
costruire.
Président -
La parole à l'Assesseur au budget, aux
finances et au patrimoine, Lavoyer.
Lavoyer (FA) -
In questa pagina di riepilogo non vi può
essere la distinzione del costo personale o investimenti, perché
qua praticamente l'istituzione università è un'istituzione a sé
stante, noi diamo dei contributi ad istruzione universitaria,
quindi non c'è una suddivisione... c'è una suddivisione per la
tipologia dei contributi, se vogliamo, finanziamento di parte
corrente, università, trasferimenti ad istituzioni universitarie,
abbiamo citato prima il settore dell'ex cotonificio Brambilla per
servizi formativi e ricerca scientifica, Istituto musicale della
Valle d'Aosta... non c'è una suddivisione per il personale.
Président -
La parole au Président de la Région,
Rollandin.
Rollandin (UV) -
Se ho capito bene, interessava in
particolare per quanto riguarda l'università: credo che sotto
questo profilo possiamo dare nel dettaglio quant'è rispetto sia per
il personale amministrativo, personale docente, personale di
ricerca; adesso fornirò un elenco puntuale della spesa, come
risulta a bilancio, annualmente sui 7.000.000 che noi diamo quanto
comporta nel dettaglio. Adesso non sto a leggerlo, lo fornirò nel
dettaglio al collega.
Président -
La parole à la Conseillère Patrizia Morelli
sur la page 50.
Morelli (VdAV-R) -
En ce qui concerne la définition
"spese per l'organizzazione e la partecipazione a mostre o
manifestazioni"
, si les données que j'ai sont correctes, il y a
un détail qui se réfère à
"spese per manifestazioni, iniziative
culturali e scientifiche"
et à l'intérieur de ce chapitre, qui
est le 57400, il y a toute une subdivision ultérieure relative à
des voix qui sont très semblables les unes aux autres. Je cite:
"partecipazioni dell'Amministrazione regionale ai saloni del
libro nazionali ed esteri, partecipazione e promozione di eventi
culturali, manifestazioni a mostre e partecipazioni a saloni,
partecipazione a saloni di carattere culturale".
Je me
demandais à quoi ça correspond cette fragmentation à l'intérieur du
57400.
Président -
La parole à l'Assesseur à l'éducation et à la
culture, Laurent Viérin.
Viérin L. (UV) -
Là, à l'intérieur de ce chapitre, nous
avons toutes les dépenses et les investissements qui se réfèrent
aux manifestations, expositions, à la participation des salons,
donc celle qui est la programmation des expositions, celle qui est
la programmation d'été, donc pas la Saison Culturelle, mais toute
celle qui est la programmation estivale, Aosta Classica,
l'intervention sur Celtica, Foire Culture, Châteaux en musique,
Premio Mogol, Festival des peuples minoritaires et aussi les
interventions qui sont indirectes, c'est-à-dire le Charaban,
Printemps Théâtral, la participation au Festival d'Avignon...
disons, c'est l'intervention dans le domaine culturel dans son
ensemble, sauf la Saison Culturelle qui est à part. Nous avons 3
répartitions: les expositions, les manifestations qui sont
directement organisées ou soutenues par l'Assessorat, et aussi
celles qui sont soutenues par nous, mais qui ne sont pas
directement à organiser. Elles sont regroupées toutes dans ce
chapitre, si vous voulez, j'ai même la liste dans un rapport.
Président -
La parole au Conseiller Rigo sur la page
53.
Rigo (PD) -
Allora, 53; i finanziamenti sono destinati
agli interventi nel settore dello sport e, fra gli altri, nella
sponsorizzazione di atleti di rilievo nazionale ed internazionale.
Come molti di voi, ho letto La Stampa di sabato scorso, le
interviste ad una campionessa e ad alcuni campioni dello sport
agonistico. Non conosco le atlete e gli atleti, ma mi ha colpito la
delusione e l'amarezza raccolta nelle interviste e, come me, altri
cittadini con cui sono solito scambiare giornalmente quattro
chiacchiere nelle vie della città.
So bene che c'è una legge regionale, ci sono criteri ed
indirizzi che sono stati - ne sono sicuro - seguiti correttamente.
Dall'Assessorato competente non è venuto nessun commento, allora
vorrei conoscere il pensiero dell'Assessore Marguerettaz; la
domanda non vuole essere modo per amplificare le delusioni
manifestate, ma per capirne i presupposti e per dare all'Assessore
la possibilità di spiegare le ragioni dell'Assessorato.
Président -
La parole au Vice-président Chatrian.
Chatrian (VdAV-R) -
Grazie. Qualche dettaglio ulteriore
in riferimento al capitolo 64461, "Contributi all'ASIVA per
l'attività agonistica". Grazie.
Président -
La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV) -
Grazie. In ordine di domanda,
sicuramente abbiamo una norma per le sponsorizzazioni che merita di
essere rivista, tant'è che nell'ambito degli obiettivi
dirigenziali, il direttore della direzione sulla promozione dello
sport ha proprio come obiettivo dirigenziale quello di lavorare su
una modifica di questa legge.
Questa legge ha ovviamente due limiti: il primo è un limite che
hanno tutte le leggi, nel senso che c'è un tetto e dobbiamo
ripartire quel tetto che è quello di 250.000 e rispetto a questo
tipo di ragionamento noi abbiamo 40 atleti a cui dobbiamo dare
questo contributo, nell'ambito dello sport invernale. Capisco gli
sforzi che fanno le famiglie e gli sforzi che fanno gli atleti per
raggiungere un determinato livello, però rispetto a questo c'è un
meccanismo, anche complicato, che tiene conto sia dei risultati,
sia della partecipazione. È una cosa diversa rispetto all'attività
di sponsorizzazione. L'attività di sponsorizzazione probabilmente
dovrebbe indurci a concentrarci su due, tre, quattro atleti, in
modo da fare una azione incisiva solo su quei tre o quattro
atleti.
Se, al contrario, vogliamo intendere questa legge come un
sostegno a coloro che fanno un certo tipo di sacrificio, è chiaro
che facciamo una ripartizione diversa. Dobbiamo sceglierlo noi
oppure dividere le due cose, immaginare di avere qualcuno di
eccellenza, magari anche non nei primi 10 al mondo, e faccio degli
esempi. Nell'ambito del tennis, passo agli sport estivi, per
arrivare a determinati livelli bisogna essere dei mostri,
bravissimi, quindi fintanto che non si raggiungono determinate
posizioni non si ha. Tutto sommato, fino ad oggi, comunque una
risposta l'abbiamo data, non sto a giudicare, sicuramente quando si
dà è sempre troppo poco rispetto agli sforzi che fanno questi
atleti, ma oggi questa è la norma. Rispetto a questo, nel prossimo
anno avremo modo di confrontarci nelle sedi opportune per delle
ipotesi di modifica.
Rispetto all'altra richiesta, abbiamo mantenuto un contributo
all'ASIVA coerente con quello delle previsioni sia dell'anno scorso
che in prospettiva; abbiamo poi dato - come avrà visto nella scorsa
seduta della Giunta regionale - in corso d'anno un supplemento ad
ASIVA per delle attività estive che vengono svolte nel comprensorio
di Zermatt. Sicuramente questo è un tema importante, anche rispetto
a questo c'è un certo
pressing
da parte delle famiglie e
degli atleti per implementare il contributo; dobbiamo cercare di
contenere tuttavia queste richieste e cercare di ottimizzare. È
intenzione del Governo regionale fare un incontro specifico su
questo tema con Zermatt, per vedere se nell'ambito del nostro
comprensorio riusciamo ad avere un occhio di riguardo per gli
atleti valdostani, per contenere le spese che gli atleti sostengono
per il loro allenamento, questo al di fuori dello stanziamento di
bilancio.
Président -
La parole au Conseiller Rigo.
Rigo (PD) -
Interrogarsi su cosa stiamo facendo e su come
lo stiamo facendo è sempre importante, denota intelligenza e di
questo la ringrazio, Assessore. Vorrei che nel suo ripensamento ci
sia un bilanciamento diverso fra gli sport invernali, anche come
ricaduta che questi hanno dal punto di vista turistico rispetto al
tennis; anche di questo dovrà il Governo tener conto. Grazie.
Président -
La parole au Conseiller Rigo sur la page
54.
Rigo (PD) -
Interventi di edilizia sportiva, interventi
corretti, a mio modo di vedere. Due questioni, però: la prima è
relativa alla pista ciclabile Monte Emilius, una bella pista già
molto frequentata, una piacevole passeggiata facile per grandi e
piccoli. La mia preoccupazione è quella di mantenerla in
efficienza, la gestione credo sarà onerosa e non semplice. Vorrei
sapere qualcosa dall'Assessore rispetto a questa: come manteniamo
le nostre bellezze da questo punto di vista.
La seconda questione è relativa al Palaindoor: i lavori prima o
poi termineranno, anche quelli che interesseranno i campi da
tennis; avremo così un bel polo sportivo attrezzato e completo. Il
problema rispetto al Palaindoor è, anche qui, nella sua gestione.
Oggi il Palaindoor ha attivato i tornelli, è gestito dall'ASVA; una
gestione quindi non pubblica, ci tiene a precisare l'ASVA in un
volantino che ha distribuito in questi giorni ai frequentatori del
Palaindoor, una gestione non pubblica, ma credo che non sia una
proprietà privata, che comunque la gestione deve essere forse un
po' meno autoritaria nei toni e nei comportamenti. Mi sono
dimenticato di portare il volantino che hanno distribuito. Da oggi
sono in funzione i tornelli, per entrare e uscire ci vuole il
documento, il pass, la carta di identità, fra poco faremo
un'interrogazione al Presidente e al Prefetto per vedere se anche
in quel paese extracomunitario è possibile arrivare con la nostra
carta di identità... al di là delle battute, si chiede anche una
quota per entrare, quando tutti hanno già pagato la quota mensile
per accedere e praticare degli sport. E poi ci sono tanti e tanti
bimbi e bimbe piccole che devono per forza essere accompagnati
negli spogliatoi dai genitori, che non sono atleti, sono pubblico e
quindi non possono entrare.
Mi raccomando a lei, Assessore, alla sua intelligenza e al suo
buon senso: riporti in quella struttura un po' di buon senso,
perché quando avremo da gestire tutto il polo dovremo farci delle
domande molto impegnative. È un problema semplice, ma di difficile
gestione quotidiana.
Président -
La parole au Vice-président Chatrian.
Chatrian (VdAV-R) -
Se era possibile aver qualche
ragguaglio sul capitolo 66560, "Spese per la gestione delle piscine
e degli impianti sportivi regionali", e anche per quanto riguarda
le spese per la manutenzione straordinaria delle piscine di
proprietà. Grazie.
Président -
La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV) -
Grazie. Per quanto attiene le due
infrastrutture citate dal collega Rigo, la pista ciclabile e il
Palaindoor, c'è una stretta dipendenza dall'attività degli enti
locali. Come lei ben sa, il Palaindoor, all'atto della sua
definizione, avrà come interlocutore il Comune di Aosta, così come
nell'ambito della pista ciclabile abbiamo la Comunità montana.
Questo è un tema molto importante ed è vero che sotto alcuni
aspetti è spiacevole, ma non impossibile fare dei ripensamenti in
corso d'opera, nel senso che quando vengono immaginate e pensate le
opere e si immagina un determinato scenario, bisognerebbe - se non
ci sono degli eventi straordinari che subentrano - avere una
proiezione lineare di quello che accade, quindi nell'ambito della
pista ciclabile non credo che sia un evento straordinario quello di
immaginare che una pista ciclabile vada mantenuta.
È una cosa non straordinaria immaginare che lungo il bordo della
pista ciclabile crescano delle erbe e delle piante, credo che stia
nel novero delle cose possibili, anzi probabili, ed è chiaro che
probabilmente una certa leggerezza nel fare questo ragionamento in
corso d'opera possa rappresentare dei problemi. Alla fine della
fiera credo che dovremo metterci tutti attorno ad un tavolo,
prendendosi ognuno la propria responsabilità, se è vero che
nell'ambito delle piste ciclabili riteniamo di investire e
riteniamo sia un
asset
assolutamente importante per la
popolazione residente, ma anche per il turismo. Credo che il
pensiero sia condiviso, visto anche le interpellanze fatte dal
vostro gruppo in tal senso.
Oggi non abbiamo quindi dei capitoli su questa gestione, perché
immaginavamo che quel ragionamento iniziale fosse conseguente; se
ci sarà, ci sarà, ma bisognerà fare i conti con le disponibilità di
bilancio. Se metteremo delle risorse su questi settori, bisognerà
toglierli dalle altre o farsi carico, esattamente come il
Palaindoor che è nato in un determinato contesto; sicuramente c'è
un problema di condominio nel Palaindoor, perché ci sono una serie
di soggetti che esercitano, ognuno nell'ambito dei propri spazi,
un'attività, poi ci sono degli spazi polmone, dove ci sono una
serie di corsi che vengono fatti. L'esigenza di avere un controllo
per questo tipo di afflusso ritengo sia... La soluzione... non è
una soluzione sulla quale hanno richiesto il parere
dell'Amministrazione regionale, mi hanno detto, perché sono andato
a fare un sopralluogo; giusto prima dell'introduzione di questi
tornelli anche l'accompagnatore avrebbe potuto, lasciando un
documento, avere un pass che è un pass come diamo noi, nell'ambito
regionale, per chi accompagna il minore.
Lei avrà avuto modo nelle ore serali di vedere che pullula di
persone, per cui c'è la necessità di creare un controllo delle
attività che vengono svolte. È un polo che ha le potenzialità di
essere un punto di eccellenza per la Valle d'Aosta, rispetto a
questo abbiamo cercato di fare delle riunioni, cercheremo di
mettere lì tutta la nostra autorevolezza per dirimere le varie
questioni che a volte vengono poste e confidiamo anche su un'azione
positiva da parte del Comune di Aosta, anche perché fra un po'
dovrebbero spostarsi là le sedi del CONI, quindi un ulteriore
appesantimento dell'afflusso che dovrà essere normato.
Per quel che mi ha chiesto il collega Chatrian, gestione delle
piscine, le abbiamo tutte normate, c'è un appalto che definisce per
i prossimi anni gli oneri contrattuali per la gestione; ci sono
stati degli appalti e abbiamo o delle manutenzioni che facciamo
direttamente noi, o - come in passato - delle deliberazioni in cui
è stato dato incarico al gestore di fare determinati lavori come il
cambio dei filtri, anche dei lavori straordinari che hanno risolto
parzialmente il problema.
Sicuramente il problema grosso della piscina è quello della
piscina di Aosta; abbiamo già avuto modo di confrontarci con la
vetustà della piscina, stiamo facendo dei ragionamenti nell'ambito
del Governo regionale su quella che potrà essere l'evoluzione, se
fare una piscina nuova, se ristrutturare questa, se immaginare un
corpo vicino a questa piscina, in modo da non fermare l'attività e
ultimare il nuovo corpo per ristrutturare, ma sono dei ragionamenti
che sono stati fatti presenti in un'interrogazione, mi pare da
parte del collega Rigo. Abbiamo chiamato più volte anche le
associazioni degli sportivi per cercare di capire quali potevano
essere i problemi; c'è un problema di spazi d'acqua per le
associazioni sportive e, rispetto a questo, quello che abbiamo
messo in bilancio ci permette di onorare i contratti che abbiamo in
essere.
Président -
La parole au Conseiller Rigo sur la page
56.
Rigo (PD) -
Non entro nel merito del Fondo regionale per
le politiche sociali, l'entità della spesa testimonia concretamente
l'impegno della Regione, le cose che ha prima ricordato il
Presidente Rollandin.
Il mio richiamo vuole essere solo una proposta, che non riguarda
né le leggi, né i regolamenti, questa volta; poi spero che alla
fine del Consiglio il Presidente voglia rispondermi rispetto al
quesito del comma 35 bis della legge. Perché non accompagnare il
bilancio con una nota nella quale viene evidenziato questo impegno
notevole, sono 31.000.000 di euro, sommati fanno 61.000.000... su
quali basi si dispiegherà a grandi linee la forza economica delle
politiche sociali? Non è contenuta nella relazione, né ne ha
parlato in commissione. Dire questo vuol dire dare sostanza in
Consiglio al grande lavoro che viene fatto giornalmente da
centinaia di persone dell'Azienda USL, della Regione, degli enti
locali, ma anche del volontariato. Dare conto con i numeri ai
consiglieri e indirettamente ai cittadini di quel valore numerico e
finanziario di quello che viene messo in campo, secondo me è un
valore aggiunto al lavoro che viene fatto e al lavoro di questo
Consiglio e del bilancio regionale.
Président -
La parole à l'Assesseur à la santé, au
bien-être et aux politiques sociales, Albert Lanièce.
Lanièce A. -
Grazie, Presidente. Come è stato ricordato,
il fondo delle politiche sociali è un fondo importante, attualmente
sono 31.940.000 euro e rispetto al 2009 c'è stato un incremento di
2.200.000. Come è stato ricordato, il fondo delle politiche sociali
si comporta in modo particolare in base alla legge regionale n.
18/2001, dove la ripartizione avviene dal 1° gennaio dell'anno
successivo, quindi la ripartizione per settore avviene
successivamente. È chiaro che per l'impegno del 2010 ci riferiamo
all'impegno nel fondo delle politiche sociali nel 2009, quindi come
punto di riferimento.
C'è da dire che l'incremento che c'è stato, facendo un discorso
più generale, che abbiamo previsto per il 2010, è legato
soprattutto alla gestione dei non autosufficienti, perché nel 2010
ci sarà il rinnovo della convenzione delle case di riposo private,
che sono il Père Laurent, il Festaz, la Domus Pacis e c'è
sicuramente un maggior impegno per quanto riguarda la gestione
della non autosufficienza a domicilio, per le badanti ai sensi
della legge n. 22. Come anche ad esempio un aumento per il
contributo al minimo vitale e per quanto riguarda l'assegno
post-natale, quindi in generale c'è stata una suddivisione
importante su tutti i settori delle politiche sociali.
Ripeto, è difficile in questo modo - finché la suddivisione del
fondo delle politiche sociali avviene in base a questa legge - dare
una visione preventiva di quello che sarà; si può fare tenendo in
considerazione - e credo che l'abbiano i consiglieri - la
ripartizione del 2009. Queste sono le voci che sono state
ripartite.
Per quanto riguarda la questione dell'articolo 2, che era
previsto dalla legge n. 5/2000, dove contestualmente ogni anno alla
presentazione del bilancio la Giunta presenta al Consiglio gli
obiettivi, era un emendamento che era stato fatto nel 2003 prima
della presentazione del piano sociosanitario, che - a quanto
sappiamo - non è mai stato rispettato. Possiamo dire che con la
presentazione del piano sociosanitario, su cui stiamo lavorando,
provvederemo dal prossimo anno sino a fine anno a fare anche una
presentazione delle linee guida, tenendo in considerazione quello
che ci sarà scritto sul piano sociosanitario.
Président -
La parole au Vice-président Chatrian sur la
page 63.
Chatrian (VdAV-R) -
Vorremmo avere qualche informazione
in più sul capitolo 41804, infrastrutture rurali, e sul capitolo
42821, pagina 64, e poi pagina 65, capitolo 43990.
Président -
La parole à l'Assesseur à l'agriculture et
aux ressources naturelles, Isabellon.
Isabellon (UV) -
Per quel che riguarda gli investimenti
nelle infrastrutture, l'unità previsionale di base 10, sono 350.000
euro i contributi per trasferimento di terreni agricoli per oneri
notarili; ho i dettagli, ma non ho i capitoli. Quindi 26.000.000
per i consorzi di miglioramento fondiario, sistemazione terreni,
viabilità rurale e irrigazione che interessano i comprensori di
rilevante importanza a fini agricoli, ivi compresi alcuni
interventi comprensivi del riordino particellare complessivo delle
proprietà. In tale ambito la Giunta regionale ha approvato già un
programma di lavori che è oggetto di finanziamento con impegni
pluriennali; invece per i fabbricati rurali sono 7.600.000 euro per
fabbricati rurali, sia di fondovalle che di alpeggio.
L'altro capitolo riguarda la zootecnia, unità previsionale 20,
si tratta di 350.000 euro per la rimozione e la distruzione di
animali deceduti. Però io il numero dei capitoli...
Presidente -
...oggettivamente, qui, se si ragiona in
termini di impostazione di bilancio, i capitoli non possono essere
richiamati, altrimenti la Giunta non si trova nella condizione di
dare una risposta.
Isabellon (UV) -
...se si cita l'argomento lo dico, però
non per numero di capitoli...
Presidente -
...anche perché stiamo discutendo su un
documento che non riporta i capitoli, si rischia di fare un
discorso a metà.
Isabellon (UV) -
Mancava qualche altro argomento?
Président -
La parole au Conseiller Donzel sur la page
67.
Donzel (PD) -
Un po' il problema che ho riscontrato in
altri riepiloghi... in questo caso mi servirebbe, Assessore, anche
successivamente se non ha il dato immediato, sapere esattamente di
tutto questo riepilogo cosa finanzia all'interno del settore
zootecnico la parte che riguarda l'allevamento bovino e quanto,
invece, va all'allevamento ovicaprino e se ci sono altre forme di
incentivi ad altri tipi di allevamento zootecnico, in modo da aver
chiaro di queste voci cos'è quella parte... perché spesso si parla
di munifici finanziamenti e investimenti che vanno al settore
agricoltura e ci si riferisce spesso all'allevamento dei bovini. Mi
piacerebbe avere in dettaglio le cifre suddivise per queste
aree.
Président -
La parole à l'Assesseur à l'agriculture et
aux ressources naturelles, Isabellon.
Isabellon (UV) -
Per quel che riguarda i dati
disaggregati, posso fornire quanto richiesto. Evidentemente anche
nei capitoli sono assemblati questi dati, quindi diventa
problematico in questo momento avere la possibilità di dare una
risposta precisa; pertanto preferisco fare avere questi elementi in
una fase successiva.
Presidente -
Come è stato convenuto nella riunione dei
capigruppo, sospendo qua i lavori della seduta del Consiglio
regionale. Vi annuncio che siamo alla metà degli approfondimenti
che sono stati richiesti, cioè siamo a 25 su 50, però domattina mi
riservo di fare un incontro per un chiarimento sulle domande, come
devono essere poste alla Giunta, perché per fare delle domande che
poi la Giunta non è in grado - non per cattiva volontà, ma per
indisponibilità del dato - di dare delle risposte, credo che
perdiamo del tempo. Sarebbe bene quindi una piccola
puntualizzazione.
La seduta è tolta.
---
La seduta termina alle ore 20,25.
