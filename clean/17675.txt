Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 242 del 16 dicembre 1988 - Resoconto
OGGETTO N. 242/IX - RISOLUZIONE PER SOLLECITARE IL REFERENDUM
PER IL CONFERIMENTO DI UN MANDATO AL PARLAMENTO EUROPEO PER LA
COSTITUZIONE DELL'UNIONE EUROPEA.
PRESIDENTE:
Do lettura del testo della risoluzione
presentata dai Consiglieri RUSCI, PASCALE, RICCARAND, STEVENIN,
MAFRICA, VESAN e LAVOYER:
RISOLUZIONE
Il Consiglio regionale della Valle d'Aosta
ricordato che i maggiori problemi politici, economici e sociali
del nostro tempo non possono essere risolti senza l'unità europea,
e che i governi degli Stati membri non riescono ad avanzare sulla
via dell'unità perché pretendono di costituirla senza affidare alle
comunità le scelte fondamentali;
ricordato che il voto europeo non basta, e che l'unità europea
non avanza perché in Europa non c'è ancora un governo democratico,
responsabile davanti al Parlamento e, in ultima istanza, di fronte
agli stessi cittadini
ricordato che per queste ragioni anche i cittadini della Regione
Autonoma valdostana hanno aderito alla richiesta del Movimento
federalista europeo di sostenere la proposta di legge di iniziativa
popolare per l'indizione di un referendum di indirizzo sul
conferimento di un mandato costituente al Parlamento europeo da
tenersi in concomitanza con l'elezione europea del 1989;
ricordato che detta proposta di legge è stata firmata da 114.000
cittadini e che cinque Consigli regionali hanno presentato una
legge analoga come forma di pressione per la sua approvazione;
ricordato che la proposta di legge di iniziativa popolare,
presentata al Presidente della Camera dei Deputati il 20 giugno
1988, il 30 novembre scorso ha ottenuto il parere favorevole alla
sua approvazione da parte della Commissione Affari costituzionali
della Camera dei Deputati;
preso atto che la procedura scelta per la convocazione del,
referendum è quella della legge costituzionale, che richiede la
doppia lettura da parte di Camera e Senatori
- preso atto che i tempi richiesti da tale procedura, se vi sono
ritardi nell'approvazione della legge, rischiano di impedire lo
svolgimento del, referendum in concomitanza con l'elezione europea
di vanificare così lo sforzo compiuto anche da cittadini ed enti
locali valdostani per coinvolgere direttamente le comunità nel
processo di costruzione di un'Europa dei popoli;
- chiede che Camera e Senato procedano risolutamente
all'approvazione della legge stessa, affinché iniziative a favore
del, mandato costituente che si stanno sviluppando in Europa, come
ad esempio in Belgio, Francia, Germania e Grecia, vengano
rafforzate da una positiva decisione del, Parlamento italiano;
- sottolinea pertanto l'importanza di compiere un passo decisivo
verso la convocazione di un referendum consultivo europeo come
mezzo per superare il deficit democratico che caratterizza
l'attuale Comunità europea e che sarà aggravato dalla creazione
del, mercato interno entro il 1992 che, se escluderà da tale
processo le comunità d'Europa, finirà fatalmente con il dar vita ad
un mercato anarchico dominato esclusivamente dagli interessi
economici e finanziari.
PRESIDENTE:
Ha chiesto di parlare il Consigliere Stévenin,
ne ha facoltà.
STEVENIN (U.V.): Je crois que tout le monde a eu la possibilité
de lire les journaux d'hier: il y a eu un premier oui pour l'Europe
plus unie, c'est-à-dire que la Chambre des Députés a approuvé à
l'unanimité la proposition de loi constitutionnelle pour tenir un
référendum sur l'unité politique européenne. Malheureusement il
s'agit d'un problème de temps et il est indispensable d'approuver
cette loi avant la fin de l'année.
Il s'agit d'un ordre du jour pour renforcer cette décision:
c'est ce que nous a demandé le Mouvement Fédéraliste Européen et le
Mouvement Européen. Il n'y a rien d'autre à ajouter, sauf que c'est
une manifestation de volonté politique pour aller de l'avant vers
l'Europe des peuples.
PRESIDENTE:
Pongo in votazione la risoluzione in
oggetto
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
