Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 147 del 15 giugno 1972 - Resoconto
OGGETTO N. 147/72 - Concessione al Comune di La Thuile di
contributi nelle spese per la gestione dell'Ospedaletto-Infermeria
del Villaret.
Benzo (D.P.)
- Il Consiglio oramai sa che da sei anni che
l'Amministrazione comunale di La Thuile gestisce
l'Ospedaletto-Infermeria di proprietà della Società Cogne, la
quale, in seguito alla sospensione dell'attività estrattiva, delle
locali miniere, aveva deciso di chiudere questo Ospedaletto
costruito nel 1938, invece è stato mantenuto in vita per continuare
ad assicurare una certa assistenza sanitaria.
Ora, per permettere al Comune di La Thuile di far fronte
all'annuale disavanzo di gestione di questo Ospedaletto-Infermeria,
l'Amministrazione regionale è intervenuta negli anni passati
mediante la concessione di contributi più o meno ogni anno, 1967,
1968, 1969, 1970, 1971, undici, dodici, tredici milioni e di anno
in anno con un anticipo di contributo.
Come risulta dal rendiconto delle entrate e delle spese per
l'esercizio del 1971, trasmessomi dal Comune di La Thuile, la
gestione per tale anno presenta un disavanzo di 8.705.229 lire,
essendo le spese ammontate a Lire 21.200.319 e le entrate, comprese
le somme ancora da riscuotere, a 12.497.090. Il bilancio di
gestione per l'anno 1971 presenta, rispetto a quello dell'anno
precedente, una spesa pressoché uguale 21 milioni nel 1970, quindi
più o meno 21.092.000, ma registra una flessione delle entrate,
erano state 14.100.000 nel 1970 e 12.400.000 nel 1971. Anche il
numero dei ricoveri ha subito una diminuzione essendo stati 169 nel
1970 e 139 nel 1971; le giornate complessive di presenza sono
passate dalle 1905 del 1970 alle 1469 del 1971; la flessione delle
entrate è da imputarsi anche in parte alla retta giornaliera di
degenza che attualmente varia dalle 3.500 alle 4.000 lire,
inadeguata rispetto al costo dell'assistenza medica e
sanitaria.
Il Comune, però, anche negli ultimi colloqui col Sindaco, ha
però intenzione di rivedere tali importi della retta a breve
scadenza; tenuto conto che l'Ospedaletto-Infermeria del Villaret
soddisfa le esigenze della popolazione locale e dei paesi vicini,
nel 1971 ci sono stati i ricoveri di malati provenienti da 18
diversi Comuni della Valle e che durante la stagione invernale
l'Ospedaletto funziona efficacemente come centro di pronto
intervento per traumatizzati, la Giunta propone di concedere al
Comune di La Thuile un nuovo contributo di Lire 13 milioni, di cui
8 milioni e 500 mila per sanare il disavanzo del 1971 e di Lire
4.500.000 per permettere al Comune di far fronte alle più immediate
e urgenti necessità del bilancio dell'anno in corso.
Montesano (P.S.D.I.)
- Chi chiede la parola? Allora chi
approva la delibera alzi la mano. Contrari? Astenuti? Il Consiglio
approva.
Si passa all'oggetto n. 23.
