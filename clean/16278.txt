Classificazione
SPORT E TEMPO LIBERO
Manifestazioni sportive


Resoconto integrale del dibattito dell'aula
Oggetto del Consiglio n. 2628 del 11 giugno 1997 - Resoconto
SEDUTA ANTIMERIDIANA DELL'11 GIUGNO 1997
OGGETTO N. 2628/X Concessione, ai sensi della legge regionale
31/1992, di un contributo di lire 30.000.000 al Comune di Torgnon
nelle spese previste per l'organizzazione della manifestazione
ippica trofeo "Les Grandes Montagnes", gara di endourance, in
programma a Torgnon il 12 e 13 luglio 1997. Approvazione ed impegno
di spesa.
Deliberazione Il Consiglio
Il Comune di Torgnon ha presentato all'Assessorato regionale del
turismo, sport e beni culturali, una richiesta tendente ad
ottenere, ai sensi della legge regionale 24 giugno 1992, n. 31, un
contributo nelle spese previste per l'organizzazione e lo
svolgimento della manifestazione ippica denominata Trofeo "Les
Grandes Montagnes", gara di endourance, in programma a Torgnon il
12 e 13 luglio 1997;
Alla richiesta sopra specificata è stato allegato il preventivo
di spesa che ammonta a complessive Lire 62.500.000, così
dettagliate:
- assicurazione Lire 1.500.000
- montepremi Lire 29.000.000
- veterinari Lire 2.500.000
- maniscalco Lire 800.000
- giudici di gara Lire 1.500.000
- cronometraggio Lire 1.500.000
- noleggio box cavalli Lire 15.000.000
- ispettore di percorso Lire 500.000
- pubblicità Lire 2.500.000
- acquisto di paglia, fieno, eccetera Lire 4.000.000
- ospitalità Lire 4.000.000
- varie e non previste Lire 1.200.000
============
Totale Lire 62.500.000
Si dà atto che l'Ufficio regionale per il turismo, ritiene che
le spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale;
Si ritiene pertanto di aderire alla richiesta del Comune di
Torgnon mediante la concessione di un contributo massimo di Lire
30.000.000, pari al 48 percento delle spese preventivate per
l'organizzazione e lo svolgimento dell'iniziativa in questione;
Si dà atto che il contributo in questione è riferito al
raggiungimento dell'obiettivo n. 3207 "Programmazione e gestione
dei contributi per l'organizzazione di manifestazioni promozionali"
del bilancio di gestione per l'anno 1997 e triennio 1997/1999;
Vista la legge regionale 24 giugno 1992, n. 31;
Richiamate le deliberazioni della Giunta regionale n. 6162 in
data 30 dicembre 1997 e n. 317 in data 3 febbraio 1997, nonché la
circolare applicativa n. 7 del 6 febbraio 1997 (prot. n.
320/SGT);
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dell'articolo 72
della legge regionale 3/1956, e successive modificazioni, e del
combinato disposto degli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
30.000.000 (trentamilioni) a favore del Comune di Torgnon, P. IVA
00405970070, comunque in percentuale non superiore al 48 percento
delle spese effettivamente sostenute e regolarmente giustificate
per l'organizzazione e lo svolgimento della manifestazione ippica
denominata Trofeo "Les Grandes Montagnes", gara di endourance, in
programma a Torgnon il 12 e 13 luglio 1997;
2) di approvare e di impegnare la spesa di Lire 30.000.000
(trentamilioni), con imputazione al cap. 62520 del bilancio
preventivo della Regione per l'anno 1997 ("Contributi e sussidi ad
enti locali per attività nel settore del turismo e del tempo
libero"), riferimento dettaglio n. 1601, che presenta la necessaria
disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport dell'Assessorato regionale del turismo, sport e beni
culturali, anche ratealmente, dando atto che il saldo sarà
liquidato a manifestazione avvenuta, previa presentazione del
consuntivo corredato da idonei giustificativi di spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
Decreto Legislativo 22 aprile 1994, n. 320 e di darne
esecuzione.
Presidente È aperta la discussione generale. Se nessuno chiede
la parola, pongo in votazione la delibera in oggetto:
Presenti, votanti e favorevoli: 23
Il Consiglio approva all'unanimità
