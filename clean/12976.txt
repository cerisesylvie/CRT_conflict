Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3932 del 10 novembre 1992 - Resoconto
OGGETTO N. 3932/IX Rinvio della proposta di legge: "Norme per
l'elezione del Consiglio regionale della Valle d'Aosta".
Presidente
Ha chiesto di parlare il Consigliere
Bondaz, ne ha facoltà.
Bondaz (DC)
Prima di iniziare la relazione di
questo disegno di legge presentato dal Gruppo DC, che prevede norme
a favore per l'elezione del Consiglio regionale, devo dire che sono
venuto a conoscenza che è stata fissata la riunione della I
commissione, con all'ordine del giorno la discussione di queste
leggi.
Trattandosi di una legge particolarmente importante per quanto
riguarda il Consiglio regionale, e poiché questa legge deve avere
una maggioranza di ventiquattro voti per la sua approvazione, non
ho difficoltà a chiedere che la legge venga rinviata al prossimo
Consiglio regionale; specifico: rinviata non in commissione, ma al
prossimo Consiglio regionale.
Presidente
C'è una richiesta del relatore della legge,
Consigliere Bondaz, di rinvio alla prossima riunione del Consiglio
regionale.
Ha chiesto di parlare il Consigliere Milanesio, ne ha
facoltà.
Milanesio (PSI)
Chiedo la parola in qualità di
Presidente della I Commissione. Penso che sia possibile trovare un
componimento a livello di commissione per la definizione di una
legge elettorale, quindi la richiesta del Consigliere Bondaz mi
sembra sensata, e naturalmente la accetto, la caldeggio anche, nel
senso che se la commissione non dovesse trovare una intesa, credo
che quella legge debba trovare la via della discussione nel
prossimo Consiglio.
Presidente
C'è qualche consigliere che intende
prendere la parola? No, pertanto il disegno di legge in oggetto
viene rinviato alla prossima seduta del Consiglio
regionale.
Il Consiglio prende atto, concordando sul rinvio dell'oggetto
alla prossima adunanza ordinaria del Consiglio.
