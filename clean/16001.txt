Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 2351 del 8 gennaio 1997 - Resoconto
SEDUTA ANTIMERIDIANA DELL'8 GENNAIO 1997
OGGETTO N. 2351/X Nomina di un sindaco effettivo in seno al
Collegio sindacale dell'Istituto per le piante da legno e
l'ambiente I.P.L.A. società per azioni.
Presidente Ha chiesto la parola il Consigliere Perron.
Perron (UV) Je voudrais simplement rappeler que toutes ces
nominations étaient déjà prévues à l'ordre du jour de l'ancien
Conseil régional et qu'elles avaient été renvoyées à ce Conseil.
Avant de procéder à la discussion de cet argument, je demande au
Président du Conseil de m'accorder une suspension de 10 minutes,
pour permettre une réunion de tous les Chefs de groupe.
Président Je crois que tout le monde concorde sur la requête du
Conseiller Perron, 10 minutes de suspension.
Si dà atto che la seduta è sospesa dalle ore 10,36 alle ore
11,31.
Presidente Ha chiesto la parola il Consigliere Perron.
Perron (UV) Pour proposer M. Linty Marco.
Presidente Si passa alla votazione.
- Consiglieri presenti: 30
- Consiglieri votanti: 29
- Astenuti: 1 (Chiarello)
- Schede valide: 29
- Schede bianche: 8
Hanno riportato voti:
- Linty Marco: 21
Presidente In base all'esito della votazione, risulta eletto, ai
sensi dell'articolo 2458 del Codice Civile, quale sindaco effettivo
in seno al Collegio sindacale dell'Istituto per le piante da legno
e l'ambiente I.P.L.A. Società per Azioni, per il triennio in corso
che scadrà il 31 dicembre 1998, il sig. Linty Marco (residente in
Charvensod, fraz. Capoluogo, 213).
Delibera Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge 8 marzo 1979, n. 12 della Regione Piemonte è stato
costituito l'Istituto per le piante da legno e l'ambiente I.P.L.A.
Società per Azioni;
- ai sensi di quanto previsto dall'articolo 30 dello Statuto
dell'Istituto per le piante da legno e l'ambiente I.P.L.A. Società
per Azioni, modificato dall'Assemblea straordinaria ed ordinaria
della Società tenutasi il 28 maggio 1996, alla Regione Valle
d'Aosta spetta la nomina, a norma dell'articolo 2458 del Codice
Civile, di un Sindaco effettivo in seno al Collegio sindacale;
- ai sensi dell'articolo 2397 del Codice Civile i Sindaci devono
essere scelti fra gli iscritti nel registro dei revisori
contabili;
- il Collegio sindacale, scaduto con l'approvazione del bilancio
dell'esercizio 1995, avrebbe dovuto essere rinnovato nel corso
dell'Assemblea del 28 maggio 1996, ma non essendo ancora
perfezionati i provvedimenti di nomina da parte della Regione
Piemonte e della Regione Valle d'Aosta la relativa nomina era stata
rinviata;
Vista la legge 15 luglio 1994, n. 444 che stabilisce che gli
organi di controllo devono essere ricostituiti improrogabilmente
entro il termine di 45 giorni dalla data di scadenza, e che
l'articolo 4 in particolare prevede che nei casi in cui gli organi
competenti non procedano alle nomine ad essi spettanti entro il
termine di proroga, la relativa competenza è trasferita al
rispettivo Presidente;
Considerato che il Consiglio regionale si trovava
nell'impossibilità di nominare un Sindaco effettivo entro la data
dell'11 luglio 1996, il Presidente del Consiglio, con decreto n.
19/X in data 5 luglio 1996, nominava in via provvisoria il sig.
Vietti Claudio, in possesso dei requisiti di legge in quanto
iscritto nel registro dei revisori contabili, quale Sindaco
effettivo in seno al Collegio sindacale della Società I.P.L.A.
S.p.A., in attesa della definizione della procedura da parte del
Consiglio;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 34 del 30 luglio 1996 dell'elenco delle nomine in scadenza nel
secondo semestre dell'anno 1996, nella riunione del 28 novembre
1996 si è espressa sulle seguenti candidature:
1) Benzo Claudio 6) Linty Marco
2) Bionaz Enrica 7) Louvin Lorenzo
3) Bonazzi Ivo 8) Novallet Daniela
4) Cargnino Andrea 9) Tesio Silvia
5) Cocchetti Gloria 10) Vietti Claudio
Ritenuto necessario provvedere alla nomina, ai sensi
dell'articolo 2458 del Codice Civile, di un sindaco effettivo in
seno al Collegio sindacale della summenzionata Società per il
triennio in corso che scadrà il 31 dicembre 1998;
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate la legge 8 marzo 1979, n. 12 della Regione Piemonte e
la legge regionale 27 marzo 1991, n. 12;
Delibera
1) di nominare, ai sensi dell'articolo 2458 del Codice Civile,
quale sindaco effettivo in seno al Collegio sindacale dell'Istituto
per le piante da legno e l'ambiente I.P.L.A. Società per Azioni,
per il triennio in corso che scadrà il 31 dicembre 1998, il sig.
Linty Marco (residente in Charvensod, fraz. Capoluogo, 213);
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
