Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2381 del 13 novembre 1986 - Resoconto
OGGETTO N. 2381/VIII - DISEGNO DI LEGGE CONCERNENTE:
"MODIFICAZIONI ED INTEGRAZIONI ALLA LEGGE REGIONALE 6 LUGLIO 1984,
N. 30, RECANTE INTERVENTI REGIONALI IN MATERIA DI
AGRICOLTURA".
PRESIDENTE
: Ha chiesto la parola per mozione d'ordine il
Consigliere Torrione; ne ha facoltà.
TORRIONE (P.S.I.):
Ritengo opportuno che questo Consiglio
concluda i suoi lavori entro le ore nove, secondo l'accordo
previsto, per riprendere i lavori in un'atmosfera più serena, anche
se oggi non è successo nulla di grave, tranne qualche battibecco.
Credo che si possa mettere una pietra sopra a quanto è successo e
rispettare l'accordo intervenuto tra i vari Capigruppo, per
chiudere la seduta di questa sera, sempre che sia possibile, alle
ore nove.
PRESIDENTE
: Ha chiesto la parola il
Consigliere-Segretario Tamone; ne ha facoltà.
TAMONE (U.V.):
Io non voglio fare nessuna polemica, però
l'accordo era stato raggiunto su due ordini di fattori: il tempo ed
il punto all'ordine del giorno al quale si sarebbe arrivati, cioè
il n. 73.
Ora voi fate pure come volete, però io terrò conto del fatto che
con quell'accordo mi avete preso in giro. Non voglio aggiungere
altro, alzo le mani e sto zitto....
(...INTERRUZIONE...)
No, no! Io posso anche andare a casa, anzi, sono anche più
contento perché sembra che ad Etroubles nevichi.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale Perrin; ne ha
facoltà.
PERRIN (U.V.):
J'ai eu plusieurs fois l'occasion de dire
que la loi n° 30 de 84, en mettant de l'ordre dans l'agriculture, a
été une très bonne loi puisqu'elle a donné la certitude, à tous
ceux qui devaient avoir accès aux financements régionaux, des
subventions de l'Administration régionale. Elle a parallèlement
permis aux fonctionnaires de l'Administration d'oeuvrer avec sûreté
et efficacité.
Comme toutes les lois cependant nécessitent quelques retouches,
nous avons proposé ces modifications qui ont été concordées au
printemps dernier avec les associations d'agriculteurs,
l'association régionale des éleveurs et avec les représentants des
coopératives qui avaient demandé deux choses: premier, le problème
des frais de gestion pour le personnel et, deuxième, pour les
maisons rurales. Or, pour la première requête la réponse a été
négative puisque la Communauté Economique Européenne défend
absolument d'intervenir sur les frais de gestion. Nous avons en
revanche jugé utile d'aborder le deuxième aspect et nous en avons
profité pour apporter quelques modifications.
La loi a permis, disais-je, d'agir avec une certaine agilité et
si les con selliers le désirent, je pourrai donner un prospectus
des différentes interventions dans les secteurs agricoles les plus
flagrants: amélioration foncière, coopération, zootechnie, moyens
techniques, calamités, emprunts bonifiés etc..
Je ne crois pas utile de donner des chiffres pour chaque secteur
(étant don né l'heure qu'il est), mais je pourrai les fournir à
ceux qui le désirent.
J'illustre donc brièvement la loi. Pour ce qui est des maisons
rurales, je veux faire une petite introduction: lorsque nous avons
révisé le projet de modification, pour être sûrs de ne pas avoir
d'entrave de la part de la Communauté Economique Européenne, nous
sommes allés à Bruxelles et nous avons examiné avec la Commission
agriculture les modifications, point par point, de cette loi 30 et
nous avons concerté un texte que nous sommes tant soit peu tenus de
respecter. Il y a des plafonds que la Communauté Economique
Européenne ne permet pas de dépasser et si nous devions modifier
ces pourcentages, nous courrions le risque de voir renvoyé ce
projet de loi. En effet, la Communauté Economique Européenne avait
déjà eu à faire plusieurs observations sur la loi 30 et nous avions
dû défendre cette loi à Bruxelles. En définitive elle avait été
accepté car à l'article 1 il est dit que en tout cas, dans
l'application de la loi, seront respectées les directives de la
CEE.
Pour le problème des bâtiments ruraux, nous donnons la
possibilité aux agriculteurs: de choisir la situation actuelle,
c'est-à-dire 30% à fonds perdu et 60% en compte intérêts et
maintenant ils pourront utiliser 42% à fonds perdu. Pour les
alpages et les mayens, compte tenu du fait que le règlement 787
intervient aussi pour le maintient du paysage, nous pouvons aller
jusqu'à 50%.
Tous les Conseillers auront pu approfondir ce texte de
modifications ainsi n'illustrerai-je pas plus.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Sarò breve anche perché mi rendo conto
che è difficile discutere su di una legge così importante per l'ora
tarda e per le preferenze del Consiglio che, in fatto di
agricoltura, preferisce delegare molto ad alcuni. Secondo me questo
è un errore perché la legge n. 30 è una delle poche leggi
fondamentali della Regione.
Noi voteremo questo disegno di legge, però, come ho già detto in
Commissione, sarebbe opportuno effettuare una verifica sulla
relazione costi-benefici. Questa legge infatti stanzia molti
finanziamenti ma sarebbe opportuno precisare quanto viene assegnato
per la costruzione o ricostruzione dei fabbricati a chi gestisce
direttamente l'azienda ed a chi ne è solo proprietario. È
importante anche verificare se in quest'ultimo periodo si è
attenuata la tendenza alla diminuzione del numero di addetti al
settore agricolo; se il prodotto dell'attività agricola, in questi
pochi anni dell'applicazione di questa legge, è aumentato o
meno.
Questa verifica è importante perché permette di tenere sotto
controllo l'efficacia della legge, per non farci dire tra 10 anni
che la legge, pur essendo buona, non è riuscita ad approdare ad
alcun risultato e gli addetti, già pochi, si sono addirittura
dimezzati.
La legge è valida, però gli uffici regionali devono effettuare
queste verifiche, che possono consentire di correggere con
tempestività eventuali inefficienze od incongruenze, e conoscere
gli eventuali benefici che ne trae il settore agricolo (numero di
addetti e reddito prodotto). Solo così è possibile sapere se i
miliardi investiti consentono di aumentare gli addetti (o comunque
di impedirne il calo) e soprattutto di aumentare il loro
reddito.
Noi quindi siamo interessati ad avere qualche informazione in
merito.
PRESIDENTE
: Ha chiesto la parola il Consigliere Marcoz;
ne ha facoltà.
MARCOZ (U.V.):
Avevo preparato diversi emendamenti ed un
discorso abbastanza lungo su questa legge, ma data l'ora cercherò
di essere breve.
Il Consigliere Millet aveva chiesto all'Assessore dei dati o la
possibilità di avere con lui qualche incontro. Io non faccio parte
della Commissione per l'Agricoltura ed in merito alle affermazioni
dell'Assessore Perrin, sull'accordo riguardante certe innovazioni
apportate al testo della legge, ho già avuto modo di dirgli, anche
alla presenza di terze persone, che c'è stato solo un primo
incontro, dopodiché non c'è stato più nulla.
Non imputo nessuna colpa all'Assessore e può darsi che la
responsabilità ricada su altre persone, ma questa legge mi offre lo
spunto per fare diverse riflessioni; dovrei farle tutte e spero di
trovare un'altra occasione, magari in un altro Consiglio regionale,
quando si parlerà di agricoltura, di far sapere che, secondo il mio
modesto avviso e quello dei miei amici, questa legge ha bisogno di
essere ancora rivista in tanti particolari.
Essa ritorna alla vecchia legge del 1983 e ne recepisce anche
certe disposizioni. L'Assessore Perrin ha affermato di aver
discusso con la CEE, ed i vecchi Consiglieri qui presenti ricordano
senz'altro che anche noi abbiamo discusso molte volte in sede CEE
arrivando addirittura a minacciare di sciogliere il Consiglio
regionale. Abbiamo sempre tenuto duro e personalmente ho cercato di
ovviare a certe disposizioni trovando soluzioni alternative.
Dovrei menzionare degli articoli che non sono stati neanche
presi in considerazione in queste modificazioni ed
integrazioni.
Voterò questo disegno di legge perché devo votarlo ed io sono
uno che quando dice che vota, vota tranquillamente. Però non lo
voto a cuore aperto in quanto gli agricoltori si aspettavano da
questa revisione qualcosa di ben più consistente.
Forse non c'è stato il tempo per fare quelle riunioni che io
considero necessarie e quindi prego il Presidente della Giunta, che
è molto sensibile a questi problemi che interessano gli
agricoltori, perché è "suche come mia", di darmi la possibilità di
poter concordare domani alcuni aspetti del disegno di legge,
altrimenti dovrò presentare degli emendamenti o delle interpellanze
e mozioni.
Le modifiche ed integrazioni proposte non sono infatti ciò che i
nostri agricoltori si attendevano. Tra gli agricoltori c'è gente di
diversa colorazione politica rossi, neri e verdi, quest'ultimo è il
colore degli ecologisti che oggi
sono molto di moda.
Possiamo dire che l'agricoltore è il migliore ecologo, specie in
Valle d'Aosta, e pertanto dobbiamo cercare di andare incontro alle
loro esigenze e questo senza voler fare alcun confronto con ciò che
si spende in altri settori. Abbiamo visto che tra ieri ed oggi si
sono spesi, e giustamente, tantissimi soldi per tante attività
nelle quali la
Giunta ritiene giusto intervenire. Credo che si debba avere più
coraggio per intervenire anche nel settore agricolo e consentirgli
di affrontare i suoi problemi in modo diverso.
PRESIDENTE
: Passiamo ora all'esame dell'articolato.
Do lettura dell'articolo 1:
TITOLO I
Modificazioni, integrazioni e abrogazioni
ARTICOLO 1
(Criteri generali e condizioni)
1. Il primo comma dell'articolo 2 della legge regionale 6 luglio
1984, n. 30, è così modificato:
1) Gli interventi previsti dalla presente legge devono, in ogni
caso, essere conformi alle direttive ed ai regolamenti della
Comunità Economia Europea ed in particolare al Regolamento 797/85
del 12 marzo 1985 e possono essere integrativi di provvidenze
disposte, per gli stessi scopi, da norme statali o comunitarie.
2.
Il quinto comma
è
così modificato:
"5) I beneficiari dei contributi in conto capitale, per le opere
appaltate mediante trattativa privata, dovranno esibire, prima
della aggiudicazione definitiva, gli atti recanti le modalità di
aggiudicazione e, successivamente, i contratti di appalto nonché le
copie autenticate delle relative fatture."
PRESIDENTE
: Se nessuno chiede la parola, pongo in
votazione l'articolo 1 testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE
: Do lettura dell'articolo 2:
ARTICOLO 2
(Alpeggi
e
fabbricati rurali)
1. Dopo il secondo comma dell'articolo 6 sono inseriti i
seguenti commi terzo, quarto e quinto:
"3) In alternativa a quanto previsto dai precedenti commi 1) e
2), può essere concesso un contributo in conto capitale nella
misura del 42% della spesa ritenuta ammissibile. Qualora si tratti
di alpeggi e mayens, in considerazione del fatto che queste opere
sono considerate fondamentali per la tutela e il miglioramento
dello ambiente, il contributo in conto capitale è concesso nella
misura del 50% della spesa ritenuta ammissibile."
"4)
Per la costruzione e ricostruzione di fabbricati
rurali al servizio di alpeggi e mayens di proprietà di consorzi,
cooperative, consorterie, Comuni ed altre forme associative
legalmente costituite e per la realizzazione di strutture al
servizio di consorzi di miglioramento fondiario, di consorterie e
associazioni di produttori agricoli, compreso l'acquisto delle aree
fabbricabili, il contributo in conto capitale è concesso nella
misura del 75% della spesa ritenuta ammissibile."
"5) Allo scopo di salvaguardare il patrimonio edilizio rurale
esistente, possono essere concesse, per la ricostruzione e
sistemazione di fabbricati rurali, anche ad uso abitativo, le
provvidenze previste dal precedente articolo 4, prescindendo
dall'entità dell'azienda agricola, qualora il richiedente svolga,
anche parzialmente, attività agricola e sia proprietario da almeno
10 anni del fabbricato interessato e ne sia venuto in possesso per
eredità."
PRESIDENTE
: Se
nessuno chiede la parola, pongo in
votazione l'articolo 2 testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE
: Do lettura dell'articolo 3:
ARTICOLO 3
(Viabilità rurale, irrigazione e
acquedotti)
1. L'articolo 7 è così sostituito:
"1) È autorizzata la concessione di contributi in conto capitale
a favore di proprietari di aziende agricole, singoli od associati,
di consorzi di miglioramento fondiario e di consorterie per la
costruzione, sistemazione e riattamento di strade poderali,
interpoderali e vicinali di monorotaie, teleferiche e fili a sbalzo
che sostituiscano la viabilità rurale, di acquedotti rurali, di
canali irrigui, di impianti di irrigazione e di
fertirrigazione.
2) Le strade vicinali e gli acquedotti devono essere di
interesse prevalentemente agricolo.
3) Il contributo regionale sulla spesa ammessa è concesso nelle
seguenti misure:
a)
50% per opere eseguite da proprietari di aziende
agricole, singoli od associati;
b)
95% per opere il cui importo sia pari o inferiore a
lire 150.000.000=, eseguite da consorzi di miglioramento fondiario
o consorterie.
4) Le opere di importo superiore a £. 150.000.000=, qualora
siano di rilevante importanza ai fini dell'esercizio
dell'agricoltura, potranno essere eseguite dalla Regione, con spesa
a totale carico del bilancio regionale.
5) Sono altresì a totale carico del bilancio regionale gli
interventi che interessano canali irrigui aventi anche le funzioni
di raccolta e scolo delle acque reflue e che favoriscano il
mantenimento dell'equilibrio idrogeologico, nonché gli interventi
necessari per il ripristino e la riapertura della viabilità rurale
in seguito ad eventi calamitosi naturali.
6) Nei comprensori costituiti da alpeggi e mayens privi di
adeguata viabilità, possono essere concessi a favore di
imprenditori agricoli contributi nella misura del 95% delle spese
dimostrate per l'utilizzazione di elicotteri per il trasporto di
prodotti agricoli e mezzi tecnici di produzione, nonchè di quanto
utile per il razionale sfruttamento degli alpeggi e dei mayens.
7) È autorizzata a favore dei consorzi di miglioramento
fondiario, col consenso dei Comuni interessati, l'espropriazione di
aree per la costruzione di strade interpoderali, monorotaie,
teleferiche, fili a sbalzo e di opere irrigue."
PRESIDENTE
: Se nessuno chiede la parola, pongo in
votazione l'articolo 3 testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE
: Do lettura dell'articolo 4:
ARTICOLO 4
(Messa a coltura e miglioramento di
terreni agrari)
1. Dopo il primo comma dell'articolo 8
è
aggiunto il
seguente secondo comma:
"2) Qualora gli interventi siano effettuati da consorzi di
migliora mento fondiario, cooperative od altre forme associative,
il contributo è elevato al 70% della spesa ammessa."
PRESIDENTE
: Se nessuno chiede la parola, pongo in
votazione l'articolo 4 testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE
: Do lettura dell'articolo 5:
ARTICOLO
5
(Produzione di energia
da fonti rinnovabili)
1. Alla fine del primo comma dell'articolo 11 sono aggiunte
le seguenti parole:
"consorzi, consorterie ed altre forme associative, legalmente
costituiti".
PRESIDENTE
: Se nessuno chiede la parola, pongo in
votazione l'articolo 5 testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE
: Do lettura dell'articolo 6:
ARTICOLO 6
(Elettrificazione rurale)
1. Dopo il primo comma dell'articolo 12 è inserito il
seguente comma 1) bis:
"1) bis Gli stessi contributi possono essere concessi per
l'acquisto di generatori destinati a fornire energia elettrica agli
alpeggi e mayens privi di elettrificazione."
PRESIDENTE
: Do lettura dell'emendamento presentato a
questo articolo dall'Assessore Perrin:
EMENDAMENTO
1
ARTICOLO 6
Aggiungere:
2. Il comma 4) dell'articolo 12 è così sostituito:
"Per l'esecuzione di opere di elettrificazione rurale
interessanti interi comprensori valgono le norme vigenti in materia
di contributi di allacciamento alle reti di distribuzione
dell'energia elettrica nonchè in quanto applicabili, le modalità e
le disposizioni previste dall'art. 19 della legge 27 ottobre 1966,
n. 910 e successive modificazioni e integrazioni."
PRESIDENTE
: Pongo in votazione l'emendamento testé
letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE
: Do lettura dell'articolo 6 nel testo
emendato:
ARTICOLO 6
(Elettrificazione rurale)
1. Dopo il primo comma dell'articolo 12 è inserito il
seguente comma 1) bis:
"1) bis Gli stessi contributi possono essere concessi per
l'acquisto di generatori destinati a fornire energia elettrica agli
alpeggi e mayens privi di elettrificazione."
2. Il comma 4) dell'articolo 12
è
così
sostituito:
"Per l'esecuzione di opere di elettrificazione rurale
interessanti interi comprensori valgono le norme vigenti in materia
di contributi di allacciamento alle reti di distribuzione
dell'energia elettrica nonchè in quanto applicabili, le modalità
e le disposizioni previste dall'art. 19 della legge 27 ottobre
1966, n. 910 e successive modificazioni e integrazioni."
PRESIDENTE
: Se nessuno chiede la parola, pongo in
votazione l'articolo 6 nel testo emendato testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE
: Do lettura dell'articolo 7:
ARTICOLO 7
(Beneficiari premi a conduttori di aziende
agro-silvo-pastorali)
1. L'articolo 14
è
così sostituito:
"1) Il premio di cui all'articolo precedente non
è
concedibile a conduttori di aziende che beneficino della
indennità compensativa prevista da provvedimenti comunitari,
statali e regionali."
PRESIDENTE
: Se nessuno chiede la parola, pongo in
votazione l'articolo 7 testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE
: Do lettura dell'articolo 8:
ARTICOLO 8
(Beneficiari contributi per
impianti ed attrezzature)
1. Alla fine del primo comma dell'articolo 18 sono aggiunte
le seguenti parole:
"e, per gli interventi di cui al punto 3) del primo comma
dell'articolo 17, le società costituite da agricoltori conduttori
diretti di aziende singole."
PRESIDENTE
: Se nessuno chiede la parola, pongo in
votazione l'articolo 8 testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE
: Do lettura dell'articolo 9:
ARTICOLO
9
(Contributi nelle spese
di gestione e di costituzione)
1.
Il primo comma dell'articolo 22
è
così
modificato:
"1) È autorizzata la concessione di contributi annui, nella
misura del 60% delle spese di gestione delle organizzazioni
collettive di cui all'articolo 18, per operazioni di raccolta,
trasformazione, lavorazione, conservazione e vendita di prodotti
agricoli e zootecnici, con esclusione delle società costituite da
agricoltori conduttori diretti di aziende agricole."
2.
Il terzo comma è così modificato:
"3) È altresì autorizzata la concessione di contributi nella
misura del
50%
delle spese, con esclusione di quelle
relative al personale, per la costituzione e la gestione dei
consorzi di miglioramento fondiario."
3.
Dopo il quarto comma sono aggiunti i seguenti commi
quinto e sesto:
5)
Possono essere concessi anticipi, sugli interventi
previsti nei precedenti commi del presente articolo, nella misura
del 50% sulla base dei bilanci consuntivi dell'anno
precedente.
6) Ai fini di ottenere gli anticipi di cui al precedente
quinto comma le organizzazioni collettive di cui all'articolo 18
dovranno presentare un bilancio preventivo che riassuma l'andamento
gestionale dell'anno finanziario per il quale si richiede
l'anticipo."
PRESIDENTE
: All'articolo 9 è stato presentato
dall'Assessore all'Agricoltura, Foreste ed Ambiente Naturale Perrin
un emendamento del quale do lettura:
EMENDAMENTO 2
ARTICOLO 9,
comma 2.
Sostituire "50%" con "60%".
PRESIDENTE
: Se nessuno chiede la parola, pongo in
votazione l'emendamento all'articolo 9 testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE
: Do lettura dell'articolo 9 nel testo
emendato:
ARTICOLO 9
(Contributi nelle spese
di gestione e di costituzione)
1.
Il primo comma dell'articolo 22 è così
modificato:
"1) È autorizzata la concessione di contributi annui, nella
misura del 60% delle spese di gestione delle organizzazioni
collettive di cui all'articolo 18, per operazioni di raccolta,
trasformazione, lavorazione, conservazione e vendita di prodotti
agricoli e zootecnici, con esclusione delle società costituite da
agricoltori conduttori diretti di aziende agricole."
2.
Il terzo comma è così modificato:
"3) È altresì autorizzata la concessione di contributi nella
misura del 60% delle spese, con esclusione di quelle relative al
personale, per la costituzione e la gestione dei consorzi di
miglioramento fondiario."
3.
Dopo il quarto comma sono aggiunti i seguenti commi
quinto e sesto:
5) Possono essere concessi anticipi, sugli interventi
previsti nei precedenti commi del presente articolo, nella misura
del 50% sulla base dei bilanci consuntivi dell'anno
precedente.
6) Ai fini di ottenere gli anticipi di cui la precedente
quinto comma le organizzazioni collettive di cui all'articolo 18
dovranno presentare un bilancio preventivo che riassuma l'andamento
gestionale dell'anno finanziario per il quale si richiede
l'anticipo."
PRESIDENTE
: Se nessuno chiede la parola, pongo in
votazione l'articolo 9 nel testo emendato testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE
: Do lettura dell'articolo 10:
ARTICOLO 10
(Garanzie fideiussorie)
1. Il secondo comma dell'articolo 23 è così
modificato:
"2) Per facilitare il ricorso al credito agrario di
esercizio
è
autorizzata dal Consiglio Regionale la
concessione della fideiussione della Regione a garanzia di prestiti
contratti dalle organizzazioni collettive di cui all'articolo 18,
limitatamente alle somme annualmente necessarie e non oltre il
limite massimo complessivo di finanziamenti garantiti di lire 20
miliardi."
PRESIDENTE
: Se nessuno chiede la parola, pongo in
votazione l'articolo 10 testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE
: Do lettura dell'articolo 11:
ARTICOLO 11
(Interventi nel settore caseario)
1. L'articolo 37 è abrogato.
PRESIDENTE
: Se nessuno chiede la parola, pongo in
votazione l'articolo 11 testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE
: Do lettura dell'articolo 12:
ARTICOLO 12
(Contributi in caso di calamità naturali)
1. Alla fine del secondo comma dell'articolo 43 sono aggiunte
le seguenti parole:
"fatta salva la possibilità da parte dei richiedenti di
avvalersi di quanto previsto dagli articolo 6 e 17 della presente
legge."
PRESIDENTE
: Se nessuno chiede la parola, pongo in
votazione l'articolo 12 testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE
: Do lettura dell'articolo 13:
TITOLO II
Norme transitorie
ARTICOLO 13
(Disposizioni transitorie)
1. In sede di prima applicazione, le richieste già presentate
ai sensi dello articolo 7 della legge regionale 6 luglio 1984, n.
30 ed i cui importi, all'entrata in vigore della presente legge,
sono già stati autorizzati con deliberazioni della Giunta
regionale, continuano a beneficiare del contributo previsto al
terzo
comma dello stesso articolo, anche per importi superiori a
lire 150.000.000=.
PRESIDENTE
: Se nessuno chiede la parola, pongo in
votazione l'articolo 13 testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE
: Do lettura dell'articolo 14:
TITOLO III
Norme finanziarie
ARTICOLO 14
(Copertura finanziaria)
1.
Il maggior onere di annue lire 20.000.000.=
derivante dall'applicazione della presente legge, relativamente a
quanto disposto per il limite massimo dei finanziamenti garantiti
in base al secondo comma dell'articolo 23 della legge regionale 6
luglio 1984, n. 30, graverà sul capitolo n. 51000 del bilancio per
l'anno in corso.
2.
Alla copertura dell'onere di cui al comma
precedente si provvede:
-
per l'esercizio 1986 mediante riduzione per lire
20.000.000= dello stanziamento iscritto al capitolo 3265 0;
-
per gli esercizi 1987 e 1988 mediante utilizzo per lire
40.000.000= delle risorse disponibili iscritte al programma 3.2.
altri oneri non ripartibili del bilancio pluriennale
1986/1988.
PRESIDENTE
: Se nessuno chiede la parola, pongo in
votazione l'articolo 14 testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE
: Do lettura dell'articolo 15:
ARTICOLO 15
(Variazioni al bilancio)
1. Al bilancio di previsione della Regione per l'esercizio
1986 sono apportate le seguenti variazioni:
Parte spesa
variazione in diminuzione
CAP. 32650
"Contributi per interventi
nell'utilizzazione e valorizzazione di terreni collinari e montani
secondo disposizioni di leggi regionali
o
deliberazioni di
Consiglio abrogate dalla L.R. 6.7.1984 n. 30"
£. 20.000.000=
variazione in aumento
CAP. 51000
"Oneri derivanti dalle garanzie prestate
dalla Regione in dipendenza di disposizioni legislative"
L.R. 1.4.1975 n. 7
£. 20.000.000=
PRESIDENTE
: Se nessuno chiede la parola, pongo in
votazione l'articolo 15 testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE
: Do lettura dell'articolo 16:
ARTICOLO 16
(Dichiarazione di urgenza)
La presente legge
è
dichiarata urgente ai sensi del
terzo comma dell'articolo 31 dello Statuto speciale ed entrerà in
vigore il giorno successivo a quello della sua pubblicazione nel
Bollettino Ufficiale della Regione.
È fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE
: Se nessuno chiede la parola, pongo in
votazione l'articolo 16 testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE
: Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 29
Votanti: 29
Favorevoli: 26
Contrari: 3
Il Consiglio approva.
