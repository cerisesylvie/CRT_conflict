Classificazione
AMBIENTE
ASSETTO DEL TERRITORIO
Urbanistica e pianificazione territoriale


Resoconto integrale del dibattito dell'aula
Oggetto del Consiglio n. 433 del 24 febbraio 1999 - Resoconto
SÉANCE DU 24 FÉVRIER 1999 (MATIN)
OGGETTO N. 433/XI Autorizzazione al percorso di motoslitte alla
luce delle norme di attuazione del Piano territoriale paesistico.
(Interpellanza)
Interpellanza Preso atto della delibera di Giunta n. 235 del
1/2/1999 con la quale si approva il percorso per motoslitte in
località Layet, fraz. Breuil Cervinia;
Considerato che la procedura seguita per autorizzare il percorso
di motoslitte fa riferimento solo alla legge regionale n.17/85 e
non anche a quanto stabilito dal PTP;
Considerato che il punto c) del comma 13 dell'art. 29 delle
Norme di attuazione del Piano Territoriale Paesistico vieta in modo
esplicito l'impiego della motoslitta per attività ricreative e
sportive in ambiente naturale.
I sottoscritti Consiglieri regionali
Interpellano
l'Assessore competente per sapere
1. come mai non si è tenuto conto di quanto indicato dal Piano
Territoriale Paesistico
2. come si intende procedere per riesaminare l'intera questione
alla luce delle Norme di attuazione del PTP.
F.to: Squarzino Secondina - Curtaz
Président La parole à la Conseillère Squarzino Secondina.
Squarzino (PVA-cU) Con quest'interpellanza intendiamo riprendere
l'argomento deliberato con la delibera di Giunta n. 235 del 1°
febbraio 1999 con la quale si approva - io direi a maggioranza è
stata approvata in commissione,… - il
percorso per motoslitte in località Layet, frazione Breuil
Cervinia.
In quest'interpellanza diciamo che, a nostro avviso, la
procedura seguita per autorizzare il percorso di motoslitte fa
riferimento ad una normativa superata; questa procedura infatti fa
riferimento solo alla legge regionale n. 17/85 e non a quanto è
stato stabilito dal piano territoriale paesistico che è molto
chiaro a questo riguardo. Se prendiamo il piano e le norme di
attuazione vediamo che l'articolo 29, comma 3, lettera c), dice che
"la pratica del motocross e l'impiego della motoslitta sono
vietati"; prevede poi un'eccezione a questa regola ovvero "potranno
essere contemplate dal Piano regolatore generale comunale solo in
apposite piste permanenti, il cui studio di impatto ambientale sia
esteso a tutto l'ambito potenzialmente influenzato dai livelli di
attività previsti".
In commissione avevo già posto questo problema, avevo già
espresso queste perplessità; mi è stato risposto che la norma in
questione che adesso ho letto è una norma non cogente, è solo una
norma di indirizzo e come tale non è necessario che sia
applicata.
Noi contestiamo fermamente quest'affermazione ed affermiamo che
deve essere applicato il Piano territoriale paesistico, perché?
Innanzitutto si tratta di una norma che, pur essendo qualificata
come norma di indirizzo, esprime chiaramente un divieto. Allora,
può sembrare apparentemente contraddittoria: c'è un indirizzo e poi
questa norma è espressa chiaramente con un divieto. Se
interpretiamo questa norma e guardiamo veramente quello che dice,
vediamo che la norma ha un carattere chiaramente precettivo, non si
può dubitare di questo: viene usato il verbo al modo
indicativo.
Nel dire queste cose, utilizzo una consulenza dell'Ufficio
legislativo del Consiglio regionale, il quale ha come suo compito
quello di sostenere i consiglieri nel loro lavoro di verifica, di
controllo, di esame della situazione e credo che sia estremamente
corretto che un Consigliere ricorra a questo strumento perché è uno
strumento istituzionale.
Dicevo che la norma ha un carattere precettivo indubitabile:
viene usato il verbo al modo indicativo "sono", accompagnato da uno
degli aggettivi classici che esprimono modalità di obbligo, quindi
il significato che scaturisce dal testo della norma lascia spazio a
pochi dubbi. Le attività elencate dalla norma sono vietate, ai
comuni e alla stessa Amministrazione regionale non è consentito
disattendere questa norma perché essa non rappresenta un indirizzo,
ma una vera e propria norma prescrittiva.
L'indirizzo è semmai nella seconda parte della norma laddove si
dice che i comuni potranno inserire nel loro piano regolatore
deroghe a questa norma e si indicano anche le condizioni per cui
questa norma può essere derogata. Fino al momento in cui però tali
deroghe non saranno espressamente previste dal piano regolatore, la
regola generale è quella del divieto. Questa è l'unica
interpretazione possibile anche perché le norme di attuazione del
PTP non contengono alcuna norma transitoria che prevede che le
disposizioni del PTP potranno essere disattese.
Vorrei portare un secondo elemento di supporto alla tesi secondo
cui non poteva essere neanche utilizzata la procedura prevista
dalla legge n. 17/85. Utilizzare tale legge, in questo contesto,
non andava bene. Perché? Prima di tutto, la legge n. 17/85 è una
norma che non è più applicabile attualmente.
È una legge che riguarda il Regolamento di polizia per la
circolazione dei veicoli e motori sul territorio della Regione e al
comma 7 dell'articolo 2 dice che per "gli sport e le gite in moto
la Giunta regionale potrà, su proposta dell'Assessore
all'agricoltura, foreste ed ambiente naturale, sentito il parere
della competente commissione consiliare, creare zone ben delimitate
disciplinate a tale scopo".
Questo tipo di procedura che è stata seguita per questa delibera
non è più applicabile; la legge n. 17 non è più applicabile perché,
innanzitutto, è una legge che è stata superata dal PTP in quanto
c'è la legge speciale del PTP che prevale su questa legge generale,
ma poi - ed è il secondo elemento che conforta ancora di più
quest'interpretazione - la norma del PTP, proprio nello stesso
capoverso che dice che la pratica del motocross e l'impiego delle
motoslitte sono vietati, aggiunge dopo un punto e virgola:
"… la pratica dell'helisky rimane
disciplinata dalla legge 4 marzo 1988 n. 15".
Allora, nel momento in cui il legislatore vuole che la pratica
dell'helisky sia disciplinata ancora in base alla legge n. 17/85 lo
esprime con molta chiarezza dicendo che rispetto a questa norma
generale del PTP non rientra la pratica dell'helisky, mentre la
parte precedente: "la pratica del motocross e l'impiego delle
motoslitte sono vietati…" non è
soggetto a nessun riferimento, quindi il legislatore sapeva
benissimo che la legge n. 17 regolamentava sia l'helisky che le
motoslitte, però precisa che da adesso in avanti vale ancora la
norma della legge n. 17 che riguarda l'helisky, ma non quella che
riguarda le motoslitte.
Questi sono i motivi per cui per affrontare questo problema non
andava seguita la procedura prevista dalla legge regionale n.
17/85, ma quanto prevede il PTP.
Aspettiamo la risposta dell'Assessore per sapere come mai non si
è tenuto conto di quanto indicato nel PTP e come si intende
procedere ora per riesaminare l'intera questione alla luce delle
norme di attuazione del PTP.
Président La parole à l'Assesseur à l'agriculture et aux
ressources naturelles, Perrin.
Perrin (UV) Je crois, au contraire de ce que Mme Squarzino
pense, que la loi régionale n° 17/85 est en vigueur, elle n'a pas
été abrogée absolument par le Plan territorial paysager.
Elle règle d'une façon correcte l'autorisation des parcours des
motoneiges, en particulier à l'article 2, 7ème alinéa, pour les
sports et les randonnées en moto le Gouvernement régional sur
proposition de l'Assesseur à l'agriculture, après avoir entendu
l'avis de la commission compétente du Conseil, pourra créer des
zones bien délimitées, réglementées à cet effet, donc c'est une loi
en vigueur qui donne des indications précises et indique aussi un
parcours précis de l'acte.
Le PTP dans les dispositions par secteur donne des orientations
(indirizzi), donc les orientations ne sont pas d'obligations que
nous verrons après à la phase de l'application et donne des
orientations pour ce qui est des équipements et des services pour
le tourisme parmi lesquels rentrent les activités sportives dans le
milieu naturel et en particulier aussi l'activité des motoneiges.
Cela est prévu à l'article 29, 3ème alinéa.
Nous savons que le PTP explicitement prévoit des prescriptions
ayant force obligatoire prééminente (norme cogenti) qui sont
entrées en vigueur lors de l'approbation du PTP, donc là justement
il y a une différenciation entre les différents moments
d'application du PTP.
Il y a ensuite des prescriptions médiates et finalement il y a
les adresses, les orientations.
Ces adresses et ces orientations sont destinées aux sujets
publics responsables des instruments de planification -
c'est-à-dire aux communes - ou des programmes qui intéressent leur
territoire de compétence. Ces adresses doivent ou peuvent être
traduites lors de la révision des instruments de planification
urbanistique; là aussi il y a une procédure bien précise,
c'est-à-dire lorsqu'une commune va aborder la révision de son plan
d'urbanisme, à ce moment-là il doit tenir compte des adresses
indiquées par le PTP.
Il n'y a aucune prescription avant cet acte, donc en absence de
ce passage, qui est un passage fondamental, ne s'agissant pas d'une
prescription immédiatement exécutive - cela est dit en prémisse -
les mesures législatives en vigueur, dans le cas spécifique la loi
régionale n° 17/85, restent les seules applicables. Je n'ai rien
d'autre à ajouter à ce que je viens de dire.
Président La parole au Conseiller Curtaz.
Curtaz (PVA-cU) Prima di lasciare la parola alla collega
Squarzino per una replica più sul merito dell'interpellanza, volevo
fare due osservazioni perché mi sembra che in punto di normative
del PTP si stia facendo qualche confusione.
Innanzitutto c'è una strana interpretazione che si va
consolidando all'interno delle discussioni della commissione e
anche in Consiglio si è sentita quest'opinione, un po' ci è andato
dietro anche oggi l'Assessore e cioè: le norme cogenti sono quelle
che si applicano, le norme di indirizzo sono norme che non si
applicano.
Sono cose che non stanno né in cielo né in terra. La differenza
fra norme cogenti e norme di indirizzo è soltanto che le norme
cogenti o prevalenti sono direttamente applicabili a tutti i
cittadini, le altre sono direttamente riferibili agli enti
pubblici, ma non è che siano norme che entrano in vigore qualche
anno dopo. Queste, sono cose che non c'entrano niente. Si tratta di
norme giuridiche che vanno applicate immediatamente nel momento in
cui entra in vigore la legge, questo va chiarito altrimenti
facciamo solo della grande confusione.
Poi che i comuni abbiano un tot di anni per adeguarsi è un altro
discorso, ma che non c'entra niente né con la natura delle norme
giuridiche, né con l'entrata in vigore di queste norme.
Fatta questa precisazione, sul punto specifico devo dare atto
all'Assessore che ci troviamo di fronte ad una bizzarria, ma una
bizzarria che è determinata da una clamorosamente errata
definizione di una norma perché una norma che viene definita di
indirizzo quando prevede un divieto è una cosa che, prima ancora
che sotto il profilo del buon senso, sotto il profilo giuridico non
sta né in cielo né in terra. Quindi di fronte ad un'errata
definizione tecnica di quella norma, a mio giudizio, occorre
interpretare la norma secondo quello che è il suo senso letterale e
se il senso letterale è un divieto. Dunque, la norma non può che
essere una norma cogente, non può esserci uno spazio interpretativo
diverso. Ne consegue che l'atto amministrativo della Giunta è
illegittimo.
Riguardo al discorso dell'abrogazione che l'Assessore ha fatto,
riconosco che non c'è un'abrogazione espressa della vecchia legge,
però per un discorso generale di successione delle leggi nel tempo
credo che si possa configurare un'abrogazione tacita di quella
norma quanto meno sul punto in cui non prevede la possibilità di
autorizzazione di questo tipo di piste se non in base ad una
previsione all'interno della normativa urbanistica che ogni comune
si può dare. Credo che questa sia l'interpretazione corretta poi
capisco che, visto come è stata impostata la cosa, ci possano
essere degli spazi di confusione e di incertezza, però credo che
non si possa ragionevolmente dire che, quando una norma dice che un
fatto è vietato, la norma sia di "indirizzo".
Président La parole à la Conseillère Squarzino Secondina.
Squarzino (PVA-cU) Due precisazioni, Assessore. Non ho detto che
tutta la legge n. 17 è da buttare via. Ho detto che il PTP, quando
ha voluto salvare una norma precisa della legge n. 17, lo ha
scritto, e lo ha scritto proprio nello stesso comma che stiamo
prendendo in esame.
Lo rileggo: "la pratica del motocross e l'impiego delle
motoslitte sono vietati…", sempre nel
comma c) è scritto: "… la pratica
dell'helisky rimane disciplinata dalla legge 4 marzo 1988 n. 15",
quindi non ha detto che la pratica del motocross, l'impiego delle
motoslitte e la pratica dell'helisky rimangono disciplinati dalla
legge n. 17, ma ha fatto chiaramente una distinzione; in questo
contesto la legge n. 17 non poteva essere applicata. Lo ribadisco,
lei non mi ha risposto a quest'osservazione, non mi ha detto perché
è stata presa questa decisione.
Lei ha fatto un discorso generale, non solo, ma lei nella sua
interpretazione dice una cosa che non è vera rispetto alla
definizione di cosa è una norma di indirizzo, perché? Perché non
parla solo di piano regolatore. Nella norma sugli indirizzi si
dice, è vero, che tutti i soggetti pubblici devono adeguare gli
strumenti di pianificazione urbanistica e via dicendo, ma poi segue
un punto e virgola e continua ancora questa descrizione degli
indirizzi: "…
parimenti…" cioè allo stesso modo dei
piani urbanistici "… operano progetti,
programmi, piani di settore che incidono sul territorio per quanto
non disciplinato dagli strumenti di pianificazione". "Lo
scostamento dagli indirizzi" - si dice chiaramente nelle norme di
indirizzo laddove si spiega cosa sono le norme di indirizzo
all'articolo 2, comma 3, punto c) - "ad opera degli strumenti e
degli atti di cui sopra", che sono anche atti di tipo più
amministrativo, non solo urbanistico, "richiede idonea
motivazione".
Non solo, Assessore. L'affermazione che lei fa, come è stata
fatta in commissione, che bisogna che queste norme entro 5 anni
vengano recepite nei piani urbanistici, non sta né in cielo né in
terra neanche rispetto a quello che dice il piano e faccio un
esempio concreto.
L'articolo 21, che parla di progettazione ed esecuzione di
strade e di impianti a fune, dice che devono essere inerbate le
scarpate e via dicendo; lei non mi dica che, nel momento in cui si
realizzano strade e impianti a fune, questa norma "devono essere
inerbate" va soltanto applicata quando nel piano regolatore sarà
recepita. Questo emerge se io uso la sua definizione,
Assessore.
Comunque, come è chiaramente apparso, non siamo soddisfatti ma
siamo molto preoccupati e ribadiamo che quello che è stato fatto è
un atto illegale, perché è veramente andare contro una norma
precisa.
