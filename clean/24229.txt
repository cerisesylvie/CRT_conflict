Classificazione
COMMERCIO



Oggetto del Consiglio n. 3194 del 9 gennaio 2008 - Resoconto
OGGETTO N. 3194/XII - Interrogazione con risposta scritta:
"Attività imprenditoriali nella galleria commerciale "Les
Corbeilles" di proprietà della Autoporto S.p.a.".
Interrogazione con risposta scritta
Premesso che sono state segnalate, ai competenti organi
regionali, anomalie nella conduzione dei rapporti contrattuali tra
sei imprenditori e Autoporto S.p.a.;
Appreso che Autoporto S.p.a. (società controllata
indirettamente dalla Regione tramite Finaosta S.p.a.) ha intrapreso
nei confronti di cinque degli istanti procedure di sfratto per
morosità;
Considerato che gli imprenditori che hanno insediato le
proprie nella Galleria commerciale Les Corbeilles (di proprietà di
Autoporto S.p.a. e da essa gestita), stanno subendo vistosi danni,
poiché la loro decisione di investire in quel sito sarebbe stata
condizionata da promesse fatte da Autoporto S.p.a. in occasione
della conclusione dei contratti, secondo le quali essa avrebbe
garantito un passaggio di 1,2 milioni di persone/anno e che tutti
gli spazi locativi (25) della Galleria sarebbero stati occupati
entro settembre 2004;
Constatato
-
che da settembre 2004 ad oggi sono state contemporaneamente
presenti nella Galleria non più di una decina di attività sulle 25
disponibili;
-
che i canoni di locazione e gli oneri accessori sarebbero
stati parametrati sulla base del funzionamento a pieno regime del
sito, vale a dire ovvero sull'attività svolta in contemporanea da
tutti i 25 esercizi;
-
che gli imprenditori affittuari hanno ricevuto fatture di
pagamento di oneri accessori non chiare, con potenziale rischio di
addebito di spese di competenza degli esercizi sfitti;
Rilevato che, secondo gli imprenditori, le richieste di
insediamento sarebbero state sollecitate anche con l'affermazione
da parte di Autoporto S.p.a. dell'esistenza di circa 250 domande di
insediamento in lista di attesa;
Atteso che le problematiche sopra evidenziate sono state
segnalate ad amministratori regionali e rappresentanti politici nel
corso di incontri specifici;
Considerato che Autoporto S.p.a. ha effettuato puntuali
controlli sugli scontrini emessi, acquisendone i dati dai
commercianti della Galleria;
Visti l'art. 5 della L.R. 28 giugno 1982, n. 16 e successive
modificazioni, la deliberazione della Giunta regionale n. 7874 del
17 settembre 1993 e la deliberazione del Consiglio regionale n.
3142/XI del 2 aprile 2003, provvedimenti dai quali si evince
chiaramente la funzione di controllo della Regione sulla Autoporto
S.p.a.;
Atteso che nelle deliberazioni n. 1187/2000 e n. 4653/2000 si
prescrive "che le proposte imprenditoriali finalizzate
all'insediamento delle attività economiche nelle tre aree
settoriali siano selezionate dalla società Autoporto Valle d'Aosta
S.p.a. al fine di valorizzare quelle suscettibili:
-
di valorizzare il potenziale economico ed imprenditoriale
valdostano;
-
di valorizzare in maggior misura il traffico autoportuale e
autostradale come opportunità di scambio e di sdoganamento delle
merci in Valle d'Aosta;
-
di massimizzare il valore aggiunto, rispetto al fatturato,
l'occupazione aggiuntiva qualificata, rispetto al capitale
investito, i rientri finanziari della società Autoporto Valle
d'Aosta S.p.a. in termini di corrispettivi per la locazione degli
immobili;
-
di favorire l'integrazione reciproca delle attività
economiche insediabili nell'area;
-
di demandare alla Giunta regionale l'individuazione dei
parametri che la società Autoporto Valle d'Aosta S.p.a. dovrà
adottare per la selezione delle iniziative economiche da insediare
nell'area;"
ciò premesso, il sottoscritto Consigliere regionale
Interroga
il Presidente della Regione e/o l'Assessore delegato per
conoscere:
1) quante e quali sono, distinte per annualità a partire dal
2004 ad oggi, le richieste di insediamento nella Galleria
commerciale Les Corbeilles avanzate da eventuali soggetti
interessati;
2) quali sono, distinti mese per mese, i singoli spazi
commerciali della Galleria concessi in locazione e se è stata
verificata l'attuazione delle deliberazioni che imponevano la
massimizzazione dei rientri finanziari degli spazi locati e
l'integrazione reciproca delle attività previste;
3) quali sono le somme complessive stabilite a titolo di
oneri accessori e condominiali per i 25 moduli della Galleria
nonché la ripartizione di tali spese sui singoli spazi, distinta
mese per mese;
4) quali sono, in dettaglio, le iniziative della Giunta
regionale a tutela degli imprenditori della Galleria, qualora -
alla luce delle risposte ai quesiti di cui sopra - non siano state
rispettate le determinazioni dei provvedimenti regionali citati in
Premessa e risultino quindi confermate le doglianze degli stessi
imprenditori.
F.to: Tibaldi
Président
- Le Vice-président Tibaldi a reçu réponse par
lettre du 26 novembre 2007 n° 10541.
