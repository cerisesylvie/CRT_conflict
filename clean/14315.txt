Classificazione
ENTI LOCALI
Comuni


Resoconto integrale del dibattito dell'aula
Oggetto del Consiglio n. 838 del 21 luglio 1994 - Resoconto
OGGETTO N. 838/X - Approvazione del piano di riparto
triennale (1994-1995-1996) di contributi agli enti locali per la
costruzione e ristrutturazione di presidi residenziali
socio-assistenziali, ai sensi della legge regionale 21 dicembre
1990, n. 80.
Deliberazione - Il Consiglio
Richiamata la legge regionale 21 dicembre 1990, n. 80,
concernente "Interventi finanziari per opere pubbliche destinate
all'assistenza delle persone anziane, inabili e handicappate";
Visto l'articolo 3 della sopracitata legge regionale n. 80/1990,
concernente l'approvazione del piano annuale d'intervento per le
opere pubbliche destinate all'assistenza delle persone anziane,
inabili e handicappate;
Ravvisata la necessità di proporre al Consiglio regionale
l'approvazione del piano triennale di riparto che prevede, per
l'anno 1994, finanziamenti per un importo complessivo di lire
3.000.000.000 e per gli anni 1995 e 1996 la somma di lire
3.500.000.000 ciascuno, per la realizzazione, da parte di enti
locali, per cui è previsto il contributo massimo del 90 percento
della spesa, di opere pubbliche destinate all'assistenza delle
persone anziane, inabili e handicappate;
Visto il parere favorevole rilasciato dal Dirigente del Servizio
affari generali, assistenza e servizi sociali, dell'Assessorato
alla sanità ed assistenza sociale, ai sensi del combinato disposto
dell'articolo 72 della legge regionale n. 3/1956 e successive
modificazioni e dell'articolo 21 della legge regionale n. 18/1980 e
successive modificazioni, in ordine alla legittimità della presente
deliberazione;
Visto il parere della V Commissione consiliare permanente;
Delibera
1) di approvare il piano triennale per gli anni 1994-1995-1996
per il finanziamento di opere pubbliche realizzate da enti locali,
per cui è previsto il contributo massimo del 90 percento, destinate
all'assistenza delle persone anziane, inabili e handicappate come
d'allegato A);
2) di approvare ed impegnare per l'anno 1994 la spesa
complessiva di lire 3.000.000.000 (tremiliardi) da imputare al
capitolo 58540 "Contributi agli enti locali per la costruzione e
ristrutturazione di presidi residenziali socio-assistenziali" del
bilancio di previsione della Regione per l'anno 1994 che presenta
la necessaria disponibilità;
3) di stabilire che alla liquidazione dei contributi assegnati
agli Enti locali provveda, su presentazione di rendiconti di spesa,
ai sensi dell'articolo 58 della legge regionale 7 dicembre 1989, n.
90, la Giunta regionale con successivi provvedimenti
deliberativi;
4) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8 lettera b) del decreto legislativo 22
aprile 1994, n. 320.
Allegati
(...omissis...)
Presidente -
La parola all'Assessore della sanità
ed assistenza sociale, Vicquéry.
Vicquéry (UV) -
Cette proposition vise simplement à
donner une réponse aux nécessités de réalisations des
microcommunautés et des centres pour les personnes âgées. Comme
vous avez pu voir, les réalisations sont prévues pour les centres
qui sont déjà terminés ou en voie de conclusion, par exemple, le
centre de Pont-Saint-Martin. A Saint-Oyen on espère de pouvoir
l'inaugurer le mois de septembre prochain; à Pré Saint-Didier
fonctionne déjà.
De nouveau il y a un chalet à Challand-Saint-Victor pour y
réaliser un ambulatoire. Pour Issogne malheureusement les
financements sont de 3 milliards.
Presidente -
La parola al Consigliere
Collé.
Collé (PpVA) -
Per chiedere all'Assessore se
risulta che per la comunità di Saint-Rhémy-en-Bosses i lavori sono
previsti per quest'anno.
Presidente -
La parola all'Assessore della sanità
ed assistenza sociale, Vicquéry.
Vicquéry (UV) -
Le projet n'est pas encore terminé pour
les raisons de l'entrée en vigueur de la loi "Merloni" et
évidemment les travaux ne commencent pas pour cette année.
Presidente -
Passiamo alla votazione della
deliberazione in oggetto.
Presenti, votanti e favorevoli: 28
Il Consiglio approva all'unanimità
