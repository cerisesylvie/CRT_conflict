Classificazione
TRASPORTI E VIABILITÀ
Viabilità
Strade di interesse regionale


Resoconto integrale del dibattito dell'aula
Oggetto del Consiglio n. 885 del 28 settembre 1994 - Resoconto
OGGETTO N. 885/X - Situazione delle strade esistenti tra i
comuni di Gressan e Aymavilles e per l'allacciamento della frazione
Ozein. (Interrogazione con risposta scritta)
Interrogazione r.s. - Il sottoscritto Consigliere regionale
Interroga
l'Assessore ai Lavori Pubblici per conoscere la reale situazione
storica, presente e futura dell'opera stradale di interesse
regionale denominata "Turlin" tra i comuni di Gressan e Aymavilles
e strada tra Ozein e la S.S. 507 Cogne, il tutto corredato dai
seguenti dati:
1) Quanti chilometri sono già stati realizzati, quanti lo devono
essere ancora per concludere l'opera e quali costi
l'Amministrazione regionale ha sostenuto e dovrà sostenere per
realizzare completamente l'opera;
2) planimetria che evidenzi il tracciato completo ma
contraddistinto fra realizzato e da realizzare;
3) nominativi dei progettisti e dei direttori dei lavori e
relativi compensi erogati;
4) quali imprese si sono aggiudicate i lavori già realizzati o
in corso di realizzazione.
F.to: Marco Viérin
Presidente -
É stata risposta scritta con lettera
n. 2214 in data 16 luglio 1994.
Ha chiesto la parola il Vicepresidente, Viérin Marco.
Viérin M. (PpVA) -
In merito alla risposta alla
mia interrogazione scritta, devo rilevare che non c'è stata
risposta non dico soddisfacente, ma inerente all'argomento, in
quanto la mia richiesta era molto precisa e mi è stato risposto
parzialmente.
Chiederei vivamente al Presidente del Consiglio di ripresentare
la richiesta all'assessorato ai lavori pubblici per avere una
risposta esaustiva, inerente il tratto di strada che va da Ozein al
comune di Gressan, precisamente a Pila.
Presidente -
Se la risposta non è soddisfacente,
cosa posso sollecitare? Un'interrogazione con risposta invece non
più scritta, ma orale.
