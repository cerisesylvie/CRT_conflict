Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 315 del 28 novembre 1972 - Resoconto
OGGETTO N. 315/72 - Problema riguardante gli "Usi Civici" in
Valle d'Aosta. (Interpellanza)
Manganoni (P.C.I.)
- Io penso che non sia necessaria una
lunga illustrazione.
Sull'annoso problema degli usi civici, io voglio citarvi un solo
caso che può rifletterne molti altri.
Vi è nella zona di Introd un bosco con molti ettari di
estensioni rilevanti per cui si sta litigando dal 1930. Quindi sono
più di quarant'anni che stanno litigando fra frazionisti da una
parte e Comune dall'altro.
Hanno pagato parcelle per decine di milioni, il bosco è in
deperimento, perché se il Comune vuol martellare, per tagliare le
piante mature, quelle in deperimento, vi è l'opposizione dall'altra
parte.
È vero che finalmente hanno trovato un accordo per il taglio del
legname, solamente per il taglio del legname, e i fondi dovrebbero
essere depositati in un Istituto bancario, in attesa della
definizione della lite, ciò che vuol dire: lasciare i soldi - e si
tratta di milioni - in Banca, a svalutarsi e quando la questione
sarà definita, avrete dei soldi svalutati, delle lire che non
conteranno più niente, oltre alla questione del disaccordo nello
stesso Comune, all'astio fra i rappresentanti del Comune da una
parte e quelli della Comunità dall'altra.
Ora, vi è un tribunale, degli usi civici, al quale si ricorre a
un giudice, però io sono di questo parere, che questa situazione
locale che risale a secoli, e che gli usi civici hanno delle
origini molto lontane, possono essere risolte molto meglio da
organismi regionali che conoscono il problema, gli usi, i costumi,
ecc. della Valle, che non questi organismi nazionali che ignorano
praticamente tutto sulle tradizioni, usi e costumi della Valle.
Ora io penso che sia interesse non solo dei Comuni e delle
comunità montane della parte di questi gruppi di frazionisti, vero
che sono in contrapposizione con il Comune, ma che è interesse
della Regione stessa di porre un termine a questi litigi, ed allora
io proponevo di nominare una Commissione, oppure, se la Giunta
giudica opportuno esaminare una legge regionale, comunque questo lo
si veda, avendone noi potestà legislativa primaria, in base alla
lett. o) dell'art. 2 dello Statuto, in modo di elaborare una legge
regionale che tenga conto della situazione, che proponga delle
soluzioni eque per entrambi le parti, ma che comunque si ponga
termine a questi litigi, a queste ragioni di dissenso da parte
delle nostre Comunità montane.
Maquignaz (D.P.)
- Il problema degli usi civici e delle
consorterie è un problema molto annoso, che è stato già affrontato
nel passato e non ancora risolto, infatti con delibera già del 3
maggio 1971 è stata costituita una Commissione per lo studio dei
problemi relativi alle consorterie e agli usi civici, i lavori di
detta Commissione, però non sono arrivati ad una proposta concreta,
successivamente il 18 aprile del 1969 venne costituita nuovamente
una Commissione per l'esame della situazione attuale delle
consorterie, questa Commissione ha tenuto la sua ultima riunione il
23 u.s. ed ha approvato una bozza di legge che dovremmo sottoporre
adesso alla Giunta e poi successivamente alle Commissioni e al
Consiglio.
Contemporaneamente è stato dato l'incarico a un docente della
facoltà di legge dell'Università di Torino di compiere uno studio
sulle origini e sulla situazione delle Consorterie della Valle
d'Aosta.
Tale studio quando sarà terminato e pubblicato servirà anche
quale documentazione per il commissariamento per la liquidazione
degli usi civici del Piemonte e Liguria, istituito in applicazione
della Legge del 27.
Nel concordare, e io sono d'accordo su quanto diceva il
Consigliere Manganoni, con quanto richiesto, cioè
dall'interpellanza, si tiene a precisare che la potestà legislativa
primaria, riconosciuta nella nostra Regione dallo Statuto per
quanto attiene alla materia indicate al punto o) dell'art. 2,
conferisce alla Regione la possibilità di emanare norme legislative
e particolari riguardanti la materia, anche in deroga alle norme
statali vigenti, fermo restando però la competenza giurisdizionale
del suddetto Commissariato, cioè da contatti, o da incontri che
abbiamo avuto con il Commissariato e nelle discussioni avvenute in
questa Commissione, abbiamo visto che le questioni giudiziarie, e
il contenzioso, dovrebbero restare di competenza al Commissariato,
quale organo della Magistratura, quindi per quanto riguarda la
materia amministrativa noi potremmo trasferire gli usi civici dal
Commissariato alla Regione.
Rimangono invece molti dubbi se le nostre competenze riguardano
anche le questioni giudiziarie e di contenzioso.
Quindi, è un problema che noi abbiamo ritenuto di scindere,
abbiamo esaminato prima il problema delle consorterie e la legge è
pronta, quindi passerà alla Giunta e alle Commissioni, mentre
invece per quanto riguarda il trasferimento degli usi civici, che è
poi una leggina semplice si tratta solo di vedere sin dove possiamo
arrivare, quello l'abbiamo rinviato ad un secondo esame.
Quindi, non ritengo che sia necessario nominare un'altra
Commissione, se del caso, possiamo riunire la Commissione già
nominata per le Consorterie però c'è questa perplessità, del resto
già condivisa dal Commissario - che personalmente dice: sarei
contento di togliermi questo baco, quindi non ne fa una questione
di prestigio, ma semplicemente ritiene che lo Statuto non tratti la
questione giudiziaria, e quindi riguardi solo la parte
amministrativa.
Quindi noi abbiamo ritenuto opportuno di mandare avanti il
problema della legge sulle consorterie per fare in modo che intanto
le consorterie possano avere un'Amministrazione, possano funzionare
ed è previsto anche che cosa devono fare qualora non siano più in
grado di funzionare e intanto salvaguardiamo questo patrimonio e
nel contempo si potrà proseguire lo studio per quanto riguarda il
trasferimento degli usi civici. Questo è il lavoro fatto e questo è
quello che riteniamo opportuno di fare però in un secondo tempo,
dare la priorità al problema consorterie, vedere con attenzione, il
problema: trasferimento usi civici.
Manganoni (P.C.I.)
- Ero al corrente che per le
consorterie si sta elaborando una legge, e questo mi fa piacere,
perché almeno incominciamo a risolvere un problema, quello delle
consorterie, problema annoso anche questo, comunque per la
questione degli usi civici, io prendo atto che questa Commissione
sta già interessandosi, però io mi permetterei di sollecitare in
modo che anche per quest'altro problema, no, che è da secoli che si
litiga, finalmente si risolva.
Montesano (P.S.D.I.)
- Oggetto n. 6.
