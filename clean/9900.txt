Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1021 del 14 febbraio 1990 - Resoconto
OGGETTO N. 1021/IX - SOSTITUZIONE DI UN COMPONENTE IN SENO
ALLE COMMISSIONI CONSILIARI PERMANENTI.
BICH (Presidente del Consiglio):
Colgo l'occasione per
comunicare al Consiglio che il nuovo Capogruppo della Democrazia
Cristiana è il Consigliere Limonet e che il Vicecapogruppo è il
Consigliere Trione.
Comunico inoltre che, in seguito alla sostituzione del
Consigliere Vesan con il Consigliere Ricco, si rende necessaria la
ridefinizione dell'organigramma di alcune Commissioni nelle quali
era presente il Consigliere Vesan e pertanto chiedo al Consigliere
Limonet di indicare le sostituzioni previste.
LIMONET (DC):
Proponiamo di sostituire l'ex Consigliere
Vesan con il Consigliere Ricco nella 2a e nella 4a Commissione. Per
quanto concerne le altre Commissioni cercheremo di fare una
sostituzione in qualche altra occasione.
PRESIDENTE:
Le altre Commissioni non sono coinvolte da
questa rotazione.
Se nessuno chiede la parola, pongo in votazione per scrutinio
palese, come d'altronde era già avvenuto in occasione della
formazione delle Commissioni, la proposta del Consigliere
Limonet.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
IL CONSIGLIO
- richiamate le proprie deliberazioni n. 21/IX in data 27 luglio
1988, con la quale sono state nominate le Commissioni consiliari
permanenti, e n. 987/IX in data 24 gennaio 1990, con la quale si è
preso atto della decadenza dalla carica di Consigliere regionale di
Vesan Silvano e della sua sostituzione con Ricco Raffaele;
- ai sensi del primo comma dell'articolo 20 del Regolamento
interno del Consiglio;
DELIBERA
di sostituire l'Arch. Vesan Silvano in seno alla 2a ed alla 4a
Commissione consiliare permanente con il Consigliere Ricco
Raffaele.
