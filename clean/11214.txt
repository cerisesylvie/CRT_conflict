Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2247 del 4 giugno 1991 - Resoconto
OGGETTO N. 2247/IX Rinvio del disegno di legge Estensione
agli Istituti di credito ordinario o speciale degli interventi
creditizi di cui alla legge regionale 30 dicembre 1986, n. 77,
concernente "Interventi regionali per favorire l'accesso al credito
della Cassa Depositi e Prestiti" e della proposta di legge
regionale "Interventi regionali per favorire l'accesso al credito
della Cassa Depositi e Prestiti, della Banca della Valle d'Aosta
SpA e delle Casse rurali".
Errore. L'origine riferimento non è stata trovata.
Presidente
Il relatore del disegno di legge iscritto al
punto 32 dell'ordine del giorno è il Consigliere Rollandin, che è
anche relatore di una analoga proposta di legge iscritta al punto
47 dell'ordine del giorno, su cui abbiamo già avuto occasione
di...
Ha chiesto la parola il Consigliere Trione; ne ha facoltà.
Trione (DC)
Non ho chiesto la parola per
sostituirmi al Consigliere Rollandin, ma, visto che al punto 47 c'è
la proposta di legge n. 264 che tratta un tema analogo ("Interventi
regionali per favorire l'accesso al credito della Cassa Depositi e
Prestiti, della Banca della Valle d'Aosta SpA e delle Casse
rurali"), chiederei al Consiglio ed in particolare al Gruppo
dell'Union Valdôtaine, che l'ha presentata, se sono d'accordo nel
cercare di mettere insieme il disegno di legge n. 275 e la proposta
di legge n. 264 e di impegnare il Consiglio a discutere il nuovo
testo nella prossima adunanza consiliare del 26 giugno. Nel
frattempo la II Commissione, con la collaborazione dell'Assessore,
potrebbe tentare di unificare i due testi di legge.
Presidente
Allora mi rivolgo o al Capogruppo
dell'Union Valdôtaine o al Consigliere relatore, che in questo caso
è relatore di tutti e due i provvedimenti.
La mia proposta era più "soft", perché proponevo al relatore di
illustrare tutti e due gli argomenti per far svolgere un'unica
discussione, ma se arriviamo ad un testo concordato, credo sia
meglio.
Ha chiesto la parola il Consigliere Rollandin; ne ha
facoltà.
Rollandin (UV)
J'estime inutile de réagir et, par
conséquent, j'accepte.
Presidente
D'accordo. Allora, se ho ben capito, la
proposta di legge n. 264, presentata dai Consiglieri regionali del
Gruppo dell'Union Valdôtaine Rollandin, Agnesod, Andrione, Faval,
Louvin, Marcoz, Mostacchi, Perrin, Stévenin, Vallet, Viérin e
Voyat, iscritta al punto 47 dell'ordine del giorno dell'adunanza, è
rinviata alla II Commissione, affinché si esamini la possibilità di
predisporre un unico testo con il disegno di legge n. 275, iscritto
al punto 32 dell'ordine del giorno, fermo restando che ambedue gli
oggetti siano comunque riscritti all'ordine del giorno
dell'adunanza del 26 giugno prossimo.
Il Consiglio
prende atto, concordando sul rinvio degli oggetti all'esame
della II Commissione consiliare permanente e all'adunanza
consiliare del 26 e 27 giugno 1991.
