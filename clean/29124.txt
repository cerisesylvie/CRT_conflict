Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 314 del 20 novembre 1967 - Resoconto
OGGETTO N. 314/67 - Comune di Champdepraz - Appalto dei
lavori per la costruzione della fognatura nella frazione La
Fabbrica. Richiesta di informazioni. (Interpellanza)
Colombo (P.S.I.) -
Se non erro, perché naturalmente ci
riferiamo a una discussione fatta nel Consiglio il mese di marzo,
in quella sede di approvazione del programma dei lavori pubblici
erano state raccomandate, da parte del Consigliere Artaz, il
problema dell'allargamento, del finanziamento previsto per le
fognature di St. Marcel da parte della Signora Chanoux, anche
quello di un maggiore finanziamento per le fognature di Fénis e da
parte di alcuni Consiglieri del Gruppo Comunista, il problema della
fognatura di Champdepraz.
Io voglio ricordare qui che naturalmente ci siamo trovati di
fronte a delle raccomandazioni accettate dal sottoscritto nel caso
in cui ci trovassimo nella condizione di avere i finanziamenti
necessari per poter affrontare queste richieste.
Io voglio, nel merito, ragguagliare il Consiglio che sul
problema delle fognature, di duecento milioni da noi previsto nel
programma, abbiamo fatto lavori per duecento e dodici milioni allo
stato attuale.
Ho potuto peraltro accogliere la richiesta fatta dal Consigliere
Artaz con l'ultimazione del tronco appaltato di dieci milioni,
mentre invece il costo era di 14 milioni, altrettanto ho potuto
fare per quanto concerne la fognatura di Fénis con un ulteriore
lavoro di un 5 o 6 milioni.
Non sono esattamente nella condizione di poter dire quanto
ammonterà il lavoro che è stato disposto da parte dell'Assessorato,
non sono stato nella condizione di poter appaltare il lavoro della
fognatura di Champdepraz per mancanza naturalmente di fondi nel
finanziamento previsto dall'Assessorato. Sarà nostra premura e qui
posso dare, direi, un'assicurazione completa includendo questa
fognatura nei programmi del 1968 perché come voi sapete la priorità
dei nostri interventi sono proprio nel campo e delle fognature e
degli acquedotti.
Quindi penso con questo di aver chiarito l'aspetto di questa
interpellanza.
Manganoni (P.C.I.)
- Il capitolo delle fognature, cioè la
cifra prevista nel capitolo delle fognature è stata totalmente
spesa e anche superata, lo ammetto, però io voglio attirare
l'attenzione di Colombo su un altro fatto.
Noi abbiamo altri capitoli dei lavori pubblici e per citarne
uno, quello degli edifici della Pubblica Istruzione, per cui era
stata prevista una spesa di 641 milioni; io vorrei chiedere, qui,
quanti ne abbiamo spesi?
Forse poco più della metà, no, ed allora una buona parte di
questi 641 milioni, che non sono stati spesi per la ragione che noi
abbiamo detto allora, non c'erano né progetti né terreni, come fate
a costruire un edificio se non sapete neanche dove? Non c'è il
progetto, non sapete neanche qual è il terreno.
Sulla questione degli acquedotti, io penso, e qui non sono bene
informato, anche qui ci saranno degli avanzi dovuti al fatto perché
negli acquedotti in tutti gli anni si verificavano degli avanzi,
perché erano dei contributi che si danno ai Comuni e tanti Comuni,
per diverse ragioni, non potevano nel corso di quell'anno eseguire
l'opera, no?
Abbiamo poi, al capitolo dei lavori stradali, i 150 milioni dei
parcheggi delle Porte Pretoriane per la costruzione dei parcheggi,
che non sono stati costruiti e quindi non sono stati spesi, qui per
citarne solo alcuni perché se li elenco tutti non finisco più.
Allora, non si poteva da queste centinaia di milioni, sempre sul
bilancio dei lavori pubblici anche se non sul capitolo delle
fognature ma su altri capitoli, edifici, strade parcheggi ecc.,
dall'avanzo di quei milioni prelevarne dodici, sono centinaia che
non abbiamo speso, prelevarne dodici, ma fate queste fognature! Ora
io qui, non è questo il caso dell'interpellanza, io vi dico questo,
Colombo, mentre il tuo collega lì, di destra, vuole costruire dei
giardini dei ragazzi per mandarci a giocare dentro i passerotti,
no, costruiamo le fognature, costruiamo il giardino dei ragazzi
dove i ragazzi non ci sono. Costruiamo le fognature che sono le
opere principali, quelle sono le più urgenti, a quelle dobbiamo
dare la precedenza. Ed allora io adesso, ormai siamo alla fine
dell'anno, dice Colombo, lo porterò su un altro piano, e per forza,
però io dico a Colombo che avrebbe potuto attingere da queste
centinaia di milioni previsti sul piano e non spesi per la ragione
che ho esposto, prelevarne dodici che non era neanche una ventesima
parte e fare queste fognature.
Casetta (P.C.I.)
- Brevemente, perché è un'interpellanza,
quindi non avrei nemmeno il diritto di parlare, ma il discorso è
che quando abbiamo discusso il bilancio, il piano dei lavori
dell'anno scorso, noi avevamo fatto rilevare come numerosissime
opere fossero senza terreni e senza progetto, però erano state
incluse nel piano.
C'erano addirittura dei soldi per posto da destinarsi, sulle
scuole in un posto da destinarsi. Difatti è talmente destinato che
non sappiamo ancora oggi dov'è. Comunque su quel piano di lavori vi
erano numerosissime opere senza terreni, senza progetti a
riconoscimento dell'Assessore.
(
voci in aula
) ...Se ci prendiamo quell'elenco e andiamo
a vedere quello che è andato in porto; Manganoni mi è di aiuto e
può farci stare qui per mezza giornata a leggerci le opere non
andate in porto. Ora non erano fattibili qui... di quelle opere e
infatti non si sono fatte. Però cos'è l'amaro di questo discorso,
Colombo, è che allora si diceva vedremo se potremo farlo, poi non
si è fatto, ma c'è un motivo che è fondamentale, che a Champdepraz
non ci sono né i Bonin né i Cerise che ti fanno la campagna
elettorale e allora si è fatto quanto allora ci si era impegnati, a
Champdepraz invece non si è voluto fare. Questa è la realtà!
(
battibecco tra Manganoni, Pedrini e Casetta
)
Colombo (P.S.I.)
- No, io volevo soltanto rigettare
soprattutto le ultime dichiarazioni fatte dal Consigliere Casetta
perché quando dice che a Champdepraz noi non vogliamo fare i
lavori, veramente dice una cosa che non sta assolutamente in piedi,
caro amico Casetta, perché noi a Champdepraz siamo impegnati con
quindici milioni per la strada di Chevrère... (
voci
) ...con
tredici milioni e mezzo per quanto riguarda le fognature di
Viering, con 5 milioni della strada di Viering, con 14 milioni per
l'asilo, con 2 milioni 800 mila per il monumento... (
voci
)
...non avete portato niente qua, con sei milioni, con il cantiere
di lavoro del 1967-1968 e 8 milioni del '68 quindi per un totale di
64 milioni.
Ora io vi chiedo quali sono i Comuni della Valle dove noi
interveniamo così massicciamente per quanto concerne appunto, dico
il bilancio della Regione.
Detto questo io non voglio fare perdere tempo al Consiglio, caro
amico Manganoni, però quando si dice che qui abbiamo un sacco di
soldi ancora che non abbiamo potuto appaltare perché mancano
terreni e progetti, io vi potrei fare tutta l'elencazione di quelle
che sono state le opere appaltate quest'anno e naturalmente sono
per lo meno il doppio di quelle che venivano appaltate nel passato.
Quindi questo è un aspetto che io posso dimostrarvi in qualunque
momento e che naturalmente mette a tacere quella che è la
discussione che è sempre avvenuta qui nel Consiglio, che abbiamo
messo delle opere che non si potevano appaltare e via di seguito,
la verità è che noi abbiamo appaltato per il doppio di quello che è
avvenuto nel passato utilizzando quasi totalmente quelli che erano
i finanziamenti di cui disponeva il mio Assessorato. Se
l'opposizione ritiene, io gli mando l'elenco di tutte le opere
appaltate a dimostrazione di quanto si è...
(battibecchi in aula)
