Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1058 del 28 gennaio 1985 - Resoconto
OGGETTO N. 1058/VIII - COMMUNICATIONS DU PRESIDENT DE LA
JUNTE.
PRESIDENTE
: Ha chiesto la parola il Presidente della
Giunta Rolandin; ne ha facoltà.
ROLLANDIN (U.V.):
Au-delà de la participation à la
conférence bicamerale dont a déjà parlé le Président du Conseil, il
y a eu la conférence présidée par Monsieur Craxi entre Etat et
régions, pendant laquelle on a discuté du problème des transports
et surtout de la prévention contre la pollution des eaux. Je crois
que le problème est à l'ordre du jour et on fixera, dans le délai
de quelques mois, des systèmes d'intervention et de prévision des
dépenses dans les différentes régions. Il y a eu en même temps,
toujours à Rome, après des accords qu'on avait pris avec les
représentants de la commission paritaire et avec l'Assesseur à
l'Instruction Publique Faval, une rencontre avec le Ministre
Falcucci pour analyser le problème des compétences spécifiques
liées à l'instruction publique. A ce propos, comme vous savez, on
est en train de discuter le projet de loi sur la réforme de l'école
secondaire. A propos de cette discussion, en particulier sur
l'article 27, il y a le problème spécifique des compétences du
Statut Spécial. On a soumis à l'attention du Ministre une
suggestion qui avait été prédisposée justement pour souligner
l'aspect spécifique de notre école. Je crois qu'on pourra remettre
une photocopie aux différents Conseillers. Au moment de la
délibération de la Junte il y aura la possibilité de la part de
l'Assesseur à l'Industrie, Commerce, Artisanat et Transport Lanivi,
de donner une illustration de la situation à propos de l'entreprise
BESSO. Comme vous savez, pendant ces dernières semaines, il y a eu
des problèmes de grèves et d'emploi pour l'entreprise BESSO. Je
crois que seraient utiles quelques explications et l'Assesseur
Lanivi les donnera au cours de la séance d'aujourd'hui. A propos de
l'article 19 de la convention avec la RAI, je veux souligner que le
Conseil d'Administration de la RAI a approuvé cet article qui sera
transmis au Ministre compétent et au Conseil des Ministres pour la
suite de l'approbation. Il y a eu une rencontre en même temps avec
les syndicats et les contrôleurs du Casino pour analyser la
situation spécifique de leur problème. Je crois que si les
Conseillers et les chefs de groupe seront d'accord, vu que cet
après-midi il y a une réunion des chefs de groupe, je pourrais
analyser plus dans le détail ce problème, compte tenu des requêtes
qui ont été prise de la part des syndicats. En même temps il y a eu
une rencontre avec les représentants des différentes forces sur le
problème de la viabilité. Comme vous savez, dans la dernière
semaine il y a eu des problèmes à propos de la viabilité régionale
et on a analysé ce problème en prévoyant un système de prévention
pour la viabilité surtout des poids lourds. Pour le reste, au cours
de la séance on pourra renseigner à propos des différentes
entreprises.
Depuis 9.55 c'est Monsieur le Vice Président Giulio DOLCHI qui
remplit les fonctions de Président de la séance.
PRESIDENTE
: Colleghi Consiglieri, assumo la Presidenza
perchè il Presidente del Consiglio, accompagnato dal dirigente dei
servizi della Presidenza, si è recato dal Presidente della
Commissione di Coordinamento per discutere su alcuni provvedimenti
del Consiglio e su alcune pratiche inerenti la sua attività di
Presidente del Consiglio.
Ha chiesto la parola il Consigliere Baldassarre; ne ha
facoltà.
BALDASSARRE (P.S.D.I.):
Poichè dovrò fare dei nomi su
alcune dichiarazioni sconcertanti fatte nella Commissione Affari
Generali, che io ritengo di enorme gravità e responsabilità per chi
come me fa parte di questa Commissione sugli affari del Casinò,
vorrei chiedere al Presidente del Consiglio se ritiene opportuno
fare una seduta a porte chiuse. Io non ho difficoltà a fare i nomi,
però mi sembra corretto rispettare la prassi seguita in altre
circostanze che è stata quella di salvaguardare, in un certo senso,
i nominati.
PRESIDENTE
: Colleghi Consiglieri, non sono io a dover
decidere sulla gravità dell'intervento che intende fare il
Consigliere Baldassarre. La mia proposta, che mi sembra ispirata
alla possibilità di procedere con un certo ordine nei lavori, è di
chiedere al Consigliere Baldassarre di rinviare questo suo
intervento a dopo il punto n. 3, considerandolo sempre come momento
di discussione sulle comunicazioni del Presidente della Giunta e
procedendo ora con gli altri interventi che, non interessando
persone, possono essere discussi in seduta pubblica. Così non si
interrompe la discussione sull'intervento del Presidente.
Ha chiesto la parola il Consigliere Mafrica; ne ha facoltà.
MAFRICA (P.C.I.):
Sia il Presidente del la Giunta che il
Presidente del Consiglio hanno fatto riferimento ad un dibattito
che si è svolto a Roma sui problemi delle regioni. In quella sede
hanno espresso la volontà autonomistica della regione Valle
d'Aosta. Ho letto, tra le dichiarazioni attribuite da "LA STAMPA"
al Presidente della Giunta, che egli avrebbe espresso un
apprezzamento per il lavoro fatto dalla Commissione intercamerale
sulle regioni e credo che esso sia dovuto. Ho letto anche, invece,
di critiche espresse nei confronti del governo centrale rispetto
alle sue inadempienze nei confronti dei poteri regionali. Io credo
che anche queste critiche vadano condivise, anzi credo che, da
parte del Consiglio regionale della Valle d'Aosta e delle forze
politiche valdostane, ci debba essere una particolare attenzione su
questi problemi. Infatti ci troviamo in un periodo in cui nei
confronti delle minoranze, nei confronti di categorie sociali e di
forze politiche che non si adeguano alle volontà del potere
centrale, c'è una sorta di demonizzazione. I tentativi di omologare
tutto alle decisioni del governo, anzi meglio ancora, del
Presidente del Consiglio, trovano riscontro in alcuni casi
clamorosi di questi giorni e io credo che sia necessario ricordarli
brevemente. Si comincia dal tentativo di mettere il bavaglio alla
stampa: un giornalista indipendente come Biagi vede contestata la
possibilità di lavorare presso il servizio pubblico
radiotelevisivo. Si continua con il tentativo di impedire ad un
organo autonomo quale la Corte Costituzionale di esprimere
liberamente le sue opinioni, ritenendo il giudizio dato dalla Corte
Costituzionale sul referendum promosso dal Partito Comunista come
dato da un organismo al servizio della minoranza invece che dal
massimo organismo istituzionale competente in materia. Si arriva,
addirittura, a dare bacchettate sulle dita allo stesso Presidente
della Repubblica.
Il capo del governo nasconde dei documenti con cui il Presidente
della Repubblica comunica il suo disappunto per il comportamento di
un Ministro. Prima nasconde una lettera poi, il giorno dopo, visto
che questo documento era stato rivelato pubblicamente, si lamenta
dicendo di non aver parlato del caso per motivi di riservatezza. Un
secondo intervento della Presidenza della Repubblica nei confronti
del Presidente del Consiglio, dimostra come il tentativo di andare
verso un regime in cui le opinioni di quest'ultimo sono
determinanti per tutti sia sempre più forte. Non procedo oltre ma
potrei continuare con altri esempi, come il fatto di considerare
una bomba nei confronti dell'economia il referendum sottoscritto da
un milione e seicentomila elettori. Per quello stesso problema,
alcuni mesi fa si sosteneva che £. 20.000 al mese tolte dalle buste
paga dei lavoratori non erano niente, mentre adesso diventerebbero
una bomba per l'economia se rimesse nei salari e negli
stipendi.
Continuando in questa descrizione sommaria, non si tiene conto
dell'opinione di una popolazione quale quella di Marzabotto che
aveva espresso la sua contrarietà alla liberazione del criminale di
guerra Reder. La stampa vicina mal partito di regime, se così lo
vogliamo chiamare, parla di caso FRISCHEN LAGER. Si tratta del caso
Reder non FRI SCHENLAGER, nome quest'ultimo del ministro austriaco
che ha accolto Reder al suo ritorno in Austria. Chi in spregio ai
sentimenti della popolazione di Marzabotto ha consentito questa
strana operazione compiuta di notte dai servizi segreti, sarà
certamente a posto dal punto di vista legale, ma è molto
condannabile da quello politico e morale. Ho voluto fare queste
brevi considerazioni per invitare le minoranze e le forze politiche
che lavorano nelle regioni autonome a difendere in modo
particolarmente vivo i loro diritti, proprio perchè è in atto il
tentativo strisciante di impedire l'azione delle minoranze e di chi
non ha l'opinione del capo del governo; c'è il tentativo di
demonizzare tutti quelli che non concordano con le opinioni del
governo centrale. In questo senso concordo con -7 giudizi espressi
dal Presidente del Consiglio e dal Presidente della Giunta nel
senso di rivendicare, per quanto possibile, i diritti statutari
della nostra regione.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
La campagna elettorale è aperta e da
una tribuna autorevole come quella del Consiglio regionale, il Capo
Gruppo Mafrica, come succede sempre nel Partito Comunista Italiano
dietro sollecitazione del centro, ha avuto l'ordine di innalzare la
bandiera: "Lotta dura senza paura". Ogni tanto questo partito
riscopre la sua vocazione populistica. L'obiettivo di questa
campagna primaverile è il Presidente del Consiglio. Ognuno è
responsabile delle stupidaggini che dice e bisogna riconoscere che
alcune il Capo Gruppo del Partito Comunista le ha dette. Craxi dice
le sue ma il Capo Gruppo del Partito Comunista oggi ne ha dette
alcune qui in Consiglio. Viste su "La Repubblica"uscite dalla penna
di Forattini, che notoriamente non è amico del P.S.I., possono
anche destare ilarità, ma sentite in questo Consiglio, con l'ottica
di un Partito politico, stanno a significare che a sinistra una
solidarietà è proprio finita e oggi noi ne celebriamo il funerale.
Così non avremo più equivoci: ci presenteremo sulle piazze ognuno
con la propria identità, ognuno con il proprio simbolo. Per fare
certe affermazioni non basta solo leggerle su "L'UNITA'", bisogna
anche confrontarle con gli altri. Dire in Consiglio regionale che
siamo in un regime dove l'opinione del Presidente del Consiglio dei
Ministri è prevalente rispetto a tutti gli altri organi dello
Stato, mi sembra voler andare un pò al di là dei fatti.
Non si può demonizzare tutto l'operato del Presidente del
Consiglio, come ha fatto il Capo Gruppo Mafrica, comprendendovi
anche l'episodio di Marza-botto e di Reder, per il quale autorevoli
personalità del mondo politico e culturale italiano hanno espresso
il loro assenso ad un atto di umanità. Solo l'ottica cieca del
P.C.I. può dire che sarebbe stato un atto di giustizia il
continuare a tenere in carcere fino a giugno Reder, dopo che c'era
stato per quarant'anni! Non andiamo oltre in una polemica che ormai
è all'ordine del giorno in campo nazionale.
Abbiamo scoperto che Pertini oltre ad essere il candidato dei
socialisti alla prossima Presidenza della Repubblica lo è anche dei
Comunisti, così che si interpreta in una chiave particolare
qualsiasi atteggiamento del Presidente della Repubblica. Noi siamo
qui e ci confronteremo da questi banchi e sulle piazze. Io ritengo
che questo accanimento del P.C.I. nei confronti di una presidenza
socialista meriti una disamina di tipo psicanalitico. Non è
pensabile che una presidenza socialista debba essere interpretata
con questo accanimento dal P.C.I., un partito che, tra l'altro, è
allo sbando, con un segretario che sembra aver riscoperto temi del
1948 e che ha rinnegato tutto il periodo di Berlinguer. Saranno,
finalmente, gli elettori a giudicare l'atteggiamento di questa
forza di sinistra che della sinistra ha riscoperto solo la
vocazione di contrapporsi al P.S.I. che è pur anche una forza di
sinistra. Noi non accettiamo questa provocazione e siamo
altrettanto fermi nel respingere questa campagna primaverile fatta
in funzione delle prossime elezioni.
PRESIDENTE
: Colleghi Consiglieri il regolamento vi offre
ampio spazio per affrontare temi e dibattiti di carattere politico.
Il Convegno di Roma, dove per due giorni, ad alto livello, si è
dibattuto sul centralismo e sul decentramento della nostra
Repubblica, forse ha una certa importanza e sarebbe conveniente un
ulteriore approfondimento a livello regionale. Non mi sembra, però,
che questo approfondimento possa avvenire intorno ad una succinta
relazione del Presidente del Consiglio o del Presidente della
Giunta. Io proporrei di utilizzare tutte quelle altre iniziative
che i Consiglieri hanno a loro disposizione per affrontare più
ampiamente tali problemi.
Ha chiesto la parola il Consigliere Pedrini; ne ha facoltà.
PEDRINI (P.L.I.):
Signor Presidente, non credo di
condividere le sue ultime parole, anche se io la stimo molto, e
nutro per lei un'amicizia di molti anni. Ritengo che, quando si ha
un minimo di coerenza con se stessi e un goccio di sangue non
virulente ma che comunque si scalda, si abbia il diritto anche in
quest'aula, di esporre il proprio pensiero su certe dichiarazioni.
Io mi sono alzato solo perchè, come ex comandante partigiano,
ritengo di poter dire una parola sul caso Reder anche perchè il
ministro incriminato è un liberale. Io ero a Roma e ho potuto
prendere atto di come il Ministro liberale fosse andato a ricevere
Reder anche su mandato del Ministero degli Esteri e di alcuni altri
Ministri del governo austriaco. Dico subito che io non condivido
questa posizione perchè dopo quarant'anni di galera si può
accogliere con tutti gli onori solo chi risulti veramente
innocente. Invece non tollero che in questo caso sia stato accolto
con tutti gli onori uno che nella sua vita ha compiuto degli atti
inqualificabili. Il governo austriaco ha sbagliato.
Il Presidente Craxi ha compiuto per Reder un atto di umanità
condonando 5 mesi dopo quarant'anni di reclusione; in questo sono
d'accordo con il Consigliere Torrione, ed ho la presunzione di
confermare quello che dico perchè cinque mesi, dopo quarant'anni,
non contano nulla. Si è trattato di un atto che potrebbe arrecare
al governo italiano, da parte di quello austriaco che l'aveva
sollecitato, utili benefici politici per il futuro. Io volevo solo
dire come in realtà si sono svolti i fatti perchè non sempre tutto
corrisponde alla verità. Da una parte c'è Pertini e dall'altra
Craxi, da una parte c'è Reder e dall'altra il Ministro ed il
governo austriaco. Direi che detto questo non vi sia altro da
aggiungere sul caso Reder.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
L'aver voluto iniziare la seduta
con un attacco violento del P.C.I. contro una presidenza socialista
dimostra che quel partito è in forte imbarazzo e cerca di uscire da
quell'isolamento in cui si trova sempre più confinato giorno dopo
giorno. Per il referendum ha portato avanti una campagna demagogica
e oggi lo stesso partito comunista si ricrede e chiede agli alleati
e al governo di proporre delle iniziative per evitare la
consultazione popolare. Il Consigliere Mafrica, probabilmente, ha
letto solo "L'UNITA "-o "La Repubblica" che sono giornali, come
tutti sanno, vicini al partito comunista.
Il Presidente del Consiglio, che insieme a quello della Giunta e
ad altri Consiglieri era presente al dibattito sulle regioni, ha
evidenziato l'importanza delle regioni a Statuto Speciale ed ha
aggiunto che certe competenze che hanno le regioni a statuto
ordinario debbono essere estese anche a quelle a statuto speciale
che ancora non le hanno. Non mi sembra quindi che ci sia stato un
attacco alle regioni a Statuto Speciale, anzi c'è stata una presa
d'atto dell'importanza e dello sviluppo che queste hanno avuto.
Quando poi il compagno Mafrica para dell'incontro di De Michelis
con Scalzone, si dovrebbe rivolgere anche a Pecchioli che ha
incontrato Scalzone a Parigi. Su Reder dovrebbe chiedere anche a
Zangheri che ha espresso un parere positivo sulla liberazione.
Venire qui, a due o tre mesi dalla campagna elettorale, ad
attaccare una maggioranza con una Presidenza socialista, dopo tanti
anni di presidenza della Democrazia Cristiana, per cercare di
portare avanti un'alternativa a sinistra, mi sembra una strada
sbagliata. Non mi sembra il momento ed il modo per attaccare un
governo a guida socialista. Mi rammarico fortemente poichè io penso
che in Consiglio regionale i rapporti tra il Partito Comunista e le
forze socialiste siano buoni. Pertanto non mi sembra giustificata
questa lotta senza quartiere contro un governo che ha ridotto
l'inflazione ed ha restituito prestigio alla Presidenza. Non
condivido, quindi, le critiche espresse e mi auguro che per uscire
dal suo isolamento il Partito Comunista scelga o trovi un'altra
strada.
PRESIDENTE
: Ha chiesto la parola per fatto personale, che
riguarda esplicitamente l'interpretazione di frasi e l'attribuzione
di frasi contrarie a quelle espresse, il Consigliere Mafrica; ne ha
la facoltà.
MAFRICA (P.C.I.):
Il Consigliere Torrione ha detto che
avrei ricevuto un telegramma dalla Botteghe Oscure con cui mi si
dava ordine di fare questo intervento. L'unica persona che cerca di
dare ordini di questo tipo non è nel Partito Comunista ma in
qualche altro partito. Io non ho ricevuto nessun telegramma e
neanche l'autorizzazione del mio segretario regionale. Ho detto
quanto sentivo di dire.
Per quello che riguarda le "stupidaggini" credo che in questo
Consiglio se ne dicano tante e ritengo che abbiano più rilievo
quelle dette dal Presidente del Consiglio dei Ministri Craxi che,
comportandosi peggio di Nixon che fu costretto alle dimissioni in
America, per due volte in quattro giorni è stato smentito dal
Presidente della Repubblica. Prima diceva di non aver ricevuto
alcuna lettera, ma la lettera è stata poi pubblicata. Ha aggiunto
che riteneva chiuso il caso, ma il Presidente della Repubblica
interveniva con una seconda precisazione. Quindi se c'è qualcuno
che ha detto delle bugie e non solo delle "stupidaggini", questo è
proprio il Presidente del Consiglio dei Ministri. Sul fatto poi che
vengano attaccate delle funzioni indipendenti, quali la stampa e la
Corte Costituzionale, non si tratta di un'opinione solo mia perchè
l'ho letta, oltre che su "L'UNITA" e su "La Repubblica"-, anche su
altri giornali tranne quelli direttamente controllati da
determinati partiti di governo.
In quanto al caso Reder sarà una questione di cecità, ma
preferiamo essere ciechi; a noi non sembra che contrattare la
libertà anticipata di sei mesi, per una persona ha contribuito al
macello di 1830 cittadini di Marzabotto, sia una cosa da mettere
sul piatto per ottenere qualche vantaggio nella normalizzazione
delle popolazioni del sud Tirolo. Pare che questa sia la verità: al
governo austriaco si è fatto il piacere di liberare Reder sei mesi
prima, per ottenere un suo intervento moderatore verso gli
scalmanati sud-tirolesi; tuttavia non ci sembra che questo cambio
vada nella direzione giusta. In quanto alla simpatia o alla
comprensione umana di alcuni esponenti del Partito Socialista verso
criminali nazisti e verso alcuni terroristi, si tratta di una
questione che riguarda il Partito Socialista. Noi non riteniamo
lecito che un Ministro della Repubblica possa incontrare
tranquillamente un brigatista. Chiediamo al Consigliere Baldassarre
di dirci dove ha letto quanto attribuito a Pecchioli, perchè sono
sicuro che questo Senatore non incontrerebbe mai persone di quella
specie. Io dicevo prima che a nostro parere que sta comprensione
verso il terrorismo, da parte di alcuni esponenti socialisti,
merita lo stesso giudizio che ne ha dato il Presidente della
Repubblica.
PRESIDENTE
: Colleghi Consiglieri, vi richiamo al fatto
che avete la possibilità di presentare mozioni su questi argomenti
e su queste mozioni potrete discutere quanto vorrete. Per il
momento vi richiamo all'oggetto che è quello della relazione del
Presidente della Giunta.
