Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1750 del 15 gennaio 1986 - Resoconto
OGGETTO N. 1750/VIII - IMMOBILI DISMESSI DAL DEMANIO MILITARE
IN VALLE D'AOSTA. -
(Interrogazione con risposta scritta)
PRESIDENTE:
Do lettura dell'interrogazione con risposta
scritta presentata dal Consigliere Maquignaz:
INTERROGAZIONE CON RISPOSTA SCRITTA
In occasione della preparazione del secondo conflitto
mondiale molti terreni in Valle d'Aosta furono espropriati. I
proprietari furono indennizzati a prezzi certamente non adeguati al
reale valore dei beni tolti, e il pagamento delle indennità avvenne
con incredibili ritardi.
Le aree acquisite dal demanio militare furono in genere
utilizzate per la costruzione di casermette e altri manufatti. Alla
fine della guerra gli edifici e i relativi terreni sono stati per
lo più abbandonati, ovviamente perché non avevano più alcun
interesse di carattere militare.
In considerazione di quanto sopra esposto, e tenuto conto
dell'opportunità di un recupero di tali immobili, che a volte sono
situati in zone di interesse turistico (e potrebbero di conseguenza
avere un adeguato utilizzo), oppure sorgono addirittura in centri
abitati nei quali vi è scarsità di abitazioni, mentre certi terreni
potrebbero riottenere l'originaria destinazione agricola, il
sottoscritto Consigliere regionale
INTERROGA
il Presidente della Giunta regionale e l'Assessore alle
Finanze per sapere:
1) qual è la consistenza degli immobili dismessi dal demanio
militare in Valle d'Aosta, essendo venuto meno il loro interesse
per la difesa, e quali altri immobili si prevede possano venire
trasferiti in futuro al demanio civile;
2) se la
Regione intende intervenire presso le
competenti autorità al fine di ottenere che gli ex proprietari
degli immobili dismessi dal demanio militare possano venire
reintegrati nelle proprietà che in occasione del secondo conflitto
mondiale hanno dovuto cedere senza ricevere indennità
corrispondenti al loro effettivo valore, oppure se la stessa
Regione non intenda essa stessa acquisire gli immobili in questione
per farli oggetto di un organico piano di recupero per l'abitazione
o per usi di pubblico interesse.
PRESIDENTE:
All'interrogazione in oggetto è stata data
risposta scritta con lettera n. 1626 in data 19 dicembre
1985
.
