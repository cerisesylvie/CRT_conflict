Classificazione
NOMINE E INCARICHI DI CONSULENZA E SPECIALI
Nomine


Resoconto integrale del dibattito dell'aula
Oggetto del Consiglio n. 3149 del 3 aprile 2003 - Resoconto
OGGETTO N. 3149/XI Reiezione della proposta di legge:
"Modificazioni alla legge regionale 10 aprile 1997, n. 11
(Disciplina delle nomine e delle designazioni di competenza
regionale)".
Articolo 1 (Sostituzione dell'articolo 3)
1. L'articolo 3 della legge regionale 10 aprile 1997, n. 11
(Disciplina delle nomine e delle designazioni di competenza
regionale), è sostituito dal seguente:
"Articolo 3
(Competenza in materia di nomine e designazioni)
1. Ai sensi dell'articolo 26 della legge costituzionale 26
febbraio 1948, n. 4 (Statuto speciale per la Valle d'Aosta), il
Consiglio regionale è competente a deliberare le nomine e le
designazioni di cui all'allegato A, attribuite alla Regione in base
a norme statali o regionali.
2. Sono, altresì, attribuite al Consiglio regionale le nomine,
di competenza della Regione, dei componenti degli organi di
controllo e di sorveglianza in enti o società, nonché in ogni altro
organismo pubblico o privato. Spetta alla Giunta regionale
deliberare ogni altra nomina e designazione.
3. Nel caso in cui il Consiglio regionale debba procedere alla
nomina di più di un componente nello stesso organo di controllo o
di sorveglianza, almeno un componente dei membri effettivi deve
essere espressione della minoranza consiliare. A tal fine, il
Consiglio procede all'elezione con il criterio del voto
limitato.
4. Sono delegate agli enti locali della Valle d'Aosta le nomine
e le designazioni di competenza regionale di rappresentanti
pubblici in seno ad organismi diversi, di cui all'allegato B, nel
rispetto delle modalità e delle procedure previste dalla presente
legge.
5. Per le nomine e designazioni ad essa spettanti, la Giunta
regionale può procedere ad integrare, con propria deliberazione,
l'allegato B di cui al comma 4.".
Articolo 2 (Modificazione dell'articolo 5)
1. Il comma 2 dell'articolo 5 della l.r. 11/1997 è sostituito
dal seguente:
"2. Nessuno può essere nominato per più di tre mandati
consecutivi in seno al medesimo organo di amministrazione.".
2. Dopo il comma 2 dell'articolo 5 della l.r. 11/1997, come
sostituito dal comma 1, è inserito il seguente:
"2bis. Nessuno può essere nominato per più di due mandati
consecutivi in seno al medesimo organo di controllo o di
sorveglianza.".
Articolo 3 (Disposizione di coordinamento)
1. Nel caso in cui disposizioni di leggi regionali individuino
la Giunta regionale quale organo competente alla nomina dei
componenti degli organi di controllo e di sorveglianza, tale
competenza deve intendersi attribuita al Consiglio regionale.
Articolo 4 (Disposizione transitoria)
1. Le disposizioni di cui alla presente legge si applicano alle
nomine i cui avvisi di scadenza sono pubblicati sul Bollettino
ufficiale della Regione successivamente all'entrata in vigore della
presente legge.
Président
La parole au rapporteur, le Conseiller
Lattanzi.
Lattanzi (LCdL)
Solo per dire che do per letta la
relazione che credo sia stata distribuita, per lasciare spazio al
Consigliere Frassy, primo firmatario di questa legge, di poter
intervenire.
Président
J'ouvre le débat.
La parole au Conseiller Frassy.
Frassy (LCdL)
La proposta di legge che presentiamo
all'esame di questo Consiglio è apparentemente modesta nel suo
articolato molto sintetico, modesta nel numero degli articoli, ma
importante nei principi che in essa sono affermati. È una legge
soprattutto di principio, che si inserisce su una legislazione
relativamente recente, del 1997, su una materia complessa e, per
certi versi, anche delicata: la materia delle nomine e delle
designazioni in quegli enti strumentali che concretizzano tanta
parte dell'attività regionale. Pensiamo a Finaosta, a "BVA", alle
società funiviarie che sono la prosecuzione della programmazione
politico-economica dell'Amministrazione regionale. Due sono i
principi e le innovazioni che presentiamo in questo disegno di
legge. Partiamo dalla considerazione che gli organismi di controllo
devono essere ben distinti, anche nel momento dell'individuazione e
nel momento della nomina, dagli organismi di gestione; penso che
sia un principio incontestabile, riconosciuto trasversalmente a
tutte le latitudini politiche, che non vi possa essere coincidenza
fra controllati e controllori.
La legge sulla quale chiediamo di intervenire con queste
modifiche, la legge n. 11/97, accentrava nelle mani del potere
esecutivo, cioè della Giunta, tutto ciò che riguardava le nomine di
questi organismi; di conseguenza, sia gli organi di gestione, i
consigli di amministrazione, sia gli organismi preposti al
controllo degli organi di gestione e, in particolare, i collegi
sindacali, sono demandati alla nomina della Giunta regionale.
Riteniamo che questo aspetto soffra quanto meno di due limiti. Il
primo limite è che, nonostante il meccanismo di pubblicità,
all'atto pratico più teorico che reale, del meccanismo di nomina,
l'effettuazione di queste nomine in seno alla Giunta gode di una
pubblicità e di un impatto mediatico minore di quanto non possa
essere la nomina effettuata direttamente in Consiglio. Vi è anche
un altro aspetto: che l'organo, essendo nominato dalla Giunta, ha
un rapporto con la Giunta stessa, in quanto è l'organo che ha
provveduto alla sua nomina.
La nomina effettuata invece dal Consiglio ripristinerebbe quel
collegamento, che ormai il Consiglio ha perso, con le tante società
che sono, dicevo prima, la prosecuzione di scelte di politica
economica. Questo Consiglio ha difficoltà a capire cosa accada
nelle tante società per azioni e società a responsabilità limitata,
in quanto non ha più collegamenti diretti, non vi sono più delle
rappresentanze che siano frutto dell'espressione del Consiglio in
seno agli organismi di gestione, e non ha più nemmeno la
possibilità di effettuare un controllo, se non con il filtro delle
risposte che la Giunta fornisce alle interpellanze delle minoranze.
Abbiamo allora chiesto che tutte le nomine degli organi di
controllo vengano riportate in assemblea regionale che, fra le sue
varie funzioni, ha per l'appunto anche compiti di controllo; ci
sembra congruente che il controllo venga esercitato da chi nei suoi
compiti ha anche queste funzioni specifiche.
L'altro problema che ci siamo posti è come gestire le nomine in
situazioni nelle quali vi siano pluralità di nomine in seno al
medesimo organo di controllo, e abbiamo ritenuto che l'ipotesi di
riservare, in caso di più nomine nello stesso organo di controllo,
almeno una nomina alle componenti di minoranza, sia un'ulteriore
garanzia sull'efficacia del controllo. So che qualche collega potrà
obiettare che in questa materia le nomine dovrebbero essere al di
sopra di ogni sospetto perché vengono attinte dagli albi
professionali. Noi riteniamo che gli albi professionali, pur nel
dare garanzia di professionalità, non possano spogliare la natura
umana, comunque soggetta alle passioni di parti, quali quelle di
tipo politico.
Riteniamo pertanto che non sia completamente esatta la
valutazione di chi sostiene che i tecnici non abbiano mai un animo
politico; siamo convinti che anche i tecnici l'abbiano, e che, di
conseguenza, non si possa fingere che questo aspetto non debba
essere preso in considerazione, nel momento in cui vengono
effettuate le nomine. Ricordo solo un fatto accaduto in un'altra
amministrazione, dove, a seconda di come erano fatte certe nomine
di certi organi di controllo, vi erano delle sensibilità o delle
attenzioni forse maggiori nel dare importanza a certi accadimenti
che si potevano riscontrare nelle pieghe di bilancio. Questo vuol
dire che anche una funzione di controllo può avere delle
sensibilità più o meno spiccate, a seconda della valutazione
politica che ognuno di noi ha in animo.
Altro aspetto che riteniamo importante - ed è il secondo punto
qualificante di questa proposta di legge - è il limite dei mandati,
in quanto riteniamo che soprattutto una funzione di controllo debba
porre l'organo di controllo al di fuori di quel meccanismo di
familiarizzazione, che spesso si crea nell'ambito di certe
strutture e che, in qualche maniera, può inficiare e rendere più
deboli i controlli stessi; limite di mandato che prevede la nomina
per non più di due mandati consecutivi nell'ambito dello stesso
organo di controllo, il che non vieta che lo stesso professionista
possa avere una prosecuzione di incarichi, ma in altri organismi.
Evidenzio in merito che il limite di mandato era già previsto nella
legge n. 11/97 e si riferiva ai tre mandati consecutivi, ma questo
tipo di limite era espresso sia per gli organi gestionali, sia per
gli organi di controllo. Noi abbiamo mantenuto il limite dei tre
mandati in capo agli organi gestionali e abbiamo accorciato la
cumulabilità dei mandati invece in capo all'organo di
controllo.
Voglio evidenziare che, a scanso di equivoci e di cattive
interpretazioni, con questa legge non abbiamo inteso limitare i
poteri gestionali dell'Esecutivo, sul presupposto che l'Esecutivo,
una volta individuata la maggioranza che lo sostiene, ha il diritto
di utilizzare gli strumenti necessari al governo
dell'Amministrazione e al governo di quegli elementi collaterali
alla pubblica amministrazione, come gli enti strumentali e le
società alle quali l'Amministrazione partecipa con proprio
capitale. Riteniamo però che le funzioni di controllo, non
incidendo sulle competenze di tipo gestionale, possono essere tolte
alla competenza di Giunta e riportate all'organo di controllo per
eccellenza, che è il Consiglio regionale, anche per ridare quella
centralità rivendicata più volte in corso di legislatura da tutte
le forze politiche, in "primis" dall'attuale Presidente della
Regione, Louvin, il quale non aveva mancato, come Presidente del
Consiglio, di evidenziare la necessità di ridare maggiore
centralità a questa Assemblea. Di conseguenza, riteniamo che questo
disegno di legge non vada a sottrarre quote di potere a chi ha la
responsabilità gestionale, ma vada a dare maggiore pubblicità e,
quindi, maggiore controllo ai meccanismi di controllo.
I fatti recenti che hanno contraddistinto questa coda di
legislatura, seppure diversi e non equiparabili alle problematiche
che affrontiamo con il disegno di legge, hanno evidenziato un
aspetto: i meccanismi di controllo interni a questa Amministrazione
sono da ripensare e da modificare. Sicuramente questo non è uno di
quegli elementi emersi dalle relazioni delle commissioni di
inchiesta; questo è un settore nel quale vi è una garanzia in più,
che è la garanzia delle professionalità certificate dagli ordini
professionali. Non riteniamo però sbagliato, mentre si decide di
rivedere il meccanismo dei controlli, di ripensarlo in tutte quelle
che sono le sue concretizzazioni. Riteniamo che tale legge poteva
essere discussa - come è stato - anche in questo scorcio di
legislatura; legge che abbiamo presentato anche sull'onda emotiva,
ma razionale, dei fatti che hanno contraddistinto gli ultimi mesi
di legislatura, ma una legge che possa avere l'ambizione di andare
al di sopra della conflittualità politica che le varie parti, nel
difendere i rispettivi ruoli di minoranza o di maggioranza, spesso
sono obbligate a sostenere in quest'aula. Devo però dire, per
concretezza, rispetto a quello che sarà il prosieguo di questo
dibattito, che le premesse di alcuni impegni che il nostro gruppo
aveva chiesto nel Consiglio straordinario di lunedì scorso, quello
di esame delle relazioni delle commissioni di inchiesta, non ci
lasciano ben sperare. Questo Consiglio ha purtroppo dimostrato che,
anche su aspetti di tipo regolamentare, ossia su aspetti inerenti
le regole del gioco, le regole dell'Amministrazione e molte volte
regole minimali, non riesce a superare le divisioni ideologiche e
politiche.
Mi riferisco in particolare a una delle due risoluzioni che il
nostro gruppo aveva presentato e che non ha trovato approvazione da
parte di questo Consiglio, ed era quella risoluzione minimale, ma
significativa come elemento di richiesta di maggiore attenzione
alla trasparenza e conoscenza dell'azione amministrativa, che
chiedeva di riportare, nel titolo e nelle copertine dei
provvedimenti amministrativi di questa Amministrazione, oltre
all'indicazione e definizione dell'oggetto, anche l'indicazione
degli impegni di spesa: era una proposta minimale, ma che andava
nell'ottica della trasparenza e della conoscenza "di chi fa che
cosa". Tale legge, seppure su un binario diverso, si inserisce in
questa scia e ci auguriamo che possa vedere svolgersi un dibattito
più sereno di quanto non sia avvenuto su altri documenti, comunque
attinenti a questo tipo di argomenti.
Président
Le débat est ouvert.
La parole au Conseiller Martin.
Martin (SA)
Molto brevemente, per dire che la "Stella
Alpina", pur non condividendo tutte le osservazioni fatte dal
Consigliere Frassy, darà il suo voto favorevole a questo progetto
di legge, perché in questa iniziativa vediamo un primo passo
concreto verso quel ritorno ai ruoli di questo Consiglio e alla
divisione di ruoli fra Consiglio e Giunta, che avevamo esplicitato
in quest'aula in occasione dello scorso Consiglio regionale, quando
si era discusso "dell'affaire Maccari" e della Commissione
d'inchiesta. Vediamo in questa proposta un primo atto concreto per
andare nuovamente a dare responsabilità e controllo a questo
Consiglio; per questo motivo, daremo il voto favorevole al progetto
di legge.
Président
D'autres Conseillers qui souhaitent
intervenir? Si personne ne demande la parole, la discussion
générale est close.
La parole au Président de la Région, Louvin.
Louvin (UV)
Vous me permettrez de faire part à
l'Assemblée de quelques réflexions au sujet de ce projet de loi,
qui a été analysé attentivement, au vu de l'importance de
l'initiative. L'initiative d'ailleurs nous ramène à des réflexions,
introduites à maintes reprises dans nos débats, au sujet des
relations qui doivent s'établir entre les organes de la Région, le
Gouvernement d'une part et l'Assemblée de l'autre, vis-à-vis des
sociétés au sein desquelles nos représentants sont appelés à agir,
sous la double casquette à la fois d'administrateurs et de
contrôleurs.
Le c?ur de la réflexion sur ces relations, nous a toujours
amenés à débattre, d'une part de la continuité des rapports qui
doivent exister et de la disponibilité d'instruments pour exercer
une action réelle de direction, par rapport à ces organes ou de
contrôle effectif à leur égard et, d'autre part, à différencier le
rôle qui s'impose entre l'exécutif, auquel une action
administrative est accordée et le Conseil qui a une fonction de
plus haute surveillance politique.
Or, le projet de loi en question nous paraît arriver d'abord
"in limine"
, un peu dans les dernières minutes d'une
législature, au sein de laquelle ce problème a été évoqué et
débattu, notamment pour l'inspection politique. Là a été le c?ur du
débat à l'époque où moi-même j'étais engagé - comme vous avez voulu
le rappeler - dans d'autres fonctions et je crois qu'à ce sujet il
nous appartient de garder de la part de l'Assemblée régionale une
attention très haute. Cela a été fait par la définition également
d'une conception large du pouvoir d'inspection politique, qui a
toujours été exercé et maintenu de la part de cette Assemblée par
rapport aux différentes instances: agences publiques, sociétés à
participation régionale et d'autres.
Par ailleurs, ce projet de loi arrive à un moment où il
s'agirait d'examiner à nouveau la matière et non pas intervenir
avec un coup de sabre par rapport au problème; il nous paraît, par
rapport à la complexité de la matière, un peu trop courageux
d'emprunter ce raccourci, donc de proposer qu'il y ait une balance
vers le Conseil de certaines nominations, sur lesquelles il
faudrait encore introduire des distinctions, s'agissant
d'institutions ou plutôt de sociétés au sein desquelles nous avons
un contrôle général (puisque nous en détenons une quote-part
d'actions majoritaire) ou bien de sociétés au sein desquelles notre
présence n'a qu'une possibilité nettement inférieure d'intervention
(du fait de la quote-part minoritaire que la Région en détient).
Cela m'amène à considérer trop peu judicieux, en ce moment, de
faire pencher la balance directement du côté du Conseil régional,
au vu de la différenciation nette de fonctions que nous avons voulu
renforcer entre l'Assemblée et le Gouvernement au cours de ces
dernières années.
D'autre part j'exprime - et je crois pouvoir tranquillement
l'affirmer au nom de toute la majorité - quelques réserves au sujet
de la réintroduction d'un principe de réserve à l'opposition de
certaines nominations. Vous avez eu d'ailleurs l'honnêteté
intellectuelle d'avancer vous-même les objections qui s'imposent
quant à la fonction des personnes appelées à remplir un rôle de
contrôle et de surveillance au sein de ces organes, rôle que nous
avons toujours voulu interpréter comme fonction de surveillance,
dans l'intérêt général de la Région et non pas dans l'intérêt de
responsabilités individuelles partisanes par rapport à telle ou
telle autre force politique. Je crois qu'il s'agirait d'un procès
aux intentions d'en discuter autrement, d'autant plus que les
organes du Conseil disposent d'un vaste pouvoir d'interpellation et
de requête d'information sur ceux et celles qui sont mandatés par
la Région d'un rôle de surveillance, notamment là où il s'agit de
rôles qui demandent l'appartenance à un ordre professionnel comme
présupposé de participation.
Quelques réserves seraient aussi à émettre au sujet de votre
idée de raccourcir ultérieurement le nombre des mandats pour les
fonctions des contrôleurs. Il s'agit d'une initiative qui me paraît
aller dans la direction opposée à celle que nous voudrions pour
avoir la continuité de fonctions; donc, l'idée de réduire seulement
à six ans une possibilité d'action de la part d'un mandataire
chargé de fonctions de contrôle dans un conseil de surveillance, me
paraît être un choix qui va dans la direction opposée à celle que
nous voudrions, d'avoir un regard particulièrement attentif et même
d'avoir la mémoire de l'action de contrôle, qui est exercée sur ces
collectivités par l'Administration régionale. Le Gouvernement - au
nom duquel je m'exprime - n'est pas dans la nécessité de défendre
les prérogatives qui lui appartiennent par rapport à l'Assemblée;
nous sommes tous, ici, membres de l'Assemblée, et donc il s'agit de
notre part - et de la part de nous tous - d'avoir un regard plus
général par rapport au problème: il n'est nullement question ici
d'affirmer une primauté d'un organe par rapport à l'autre. Selon
notre point de vue ce projet de loi introduit des éléments de
réflexion qui doivent s'inscrire nécessairement au cours de la
législature à venir, dans une réflexion beaucoup plus générale,
dont le rapport présenté par le Conseiller Fiou, au nom de la
Commission spéciale, a posé les jalons et dans lequel il a été
notamment demandé de revenir sur les problèmes des relations entre
l'Assemblée et le Gouvernement pour ce qui est du partage des
fonctions. Dans ce cadre, je crois que vos suggestions et vos
propositions devraient être revues; à l'heure actuelle, au vu de la
situation de ce moment et du cadre législatif actuel, nous estimons
qu'il est plus prudent de remettre la décision à une autre date.
J'exprime, par conséquent, l'opinion d'abstention par rapport au
projet de loi n° 189 qui est celle du Gouvernement et de la
majorité qui le soutient.
Président
Nous passons à l'examen du texte. Je vous
rappelle que la II
ème
Commission a exprimé à la majorité
son avis contraire.
La parole au Conseiller Frassy sur l'article 1
er
.
Frassy (LCdL)
Approfitto dell'articolo 1 per trarre un
bilancio, forse una morale politica, dall'intervento fatto dal
Presidente Louvin. Un intervento con argomenti deboli, un
intervento forse imbarazzante dal punto di vista della posizione
che ricopre il Presidente della Regione, che ha dovuto riconoscere
l'attualità dell'argomento, la necessità di tornarci in una
prossima legislatura, la necessità addirittura di fare degli
interventi più ampi. Debole però nelle argomentazioni: il fatto di
essere a fine legislatura non è significativo rispetto alla
problematica; anzi, vorrei dire che normalmente la fine legislatura
è sempre un momento di ingolfamento legislativo. Abbiamo ancora
delle leggi che sono in esame alle commissioni e che verranno
portate nell'ultimissimo Consiglio di legislatura. Su questo
argomento siamo intervenuti più volte in corso di legislatura -
come ci siamo ricordati reciprocamente sia io che il Presidente
Louvin - e devo dire che nessun passo è stato fatto. L'unico passo
che ci siamo proposti di fare è quello del disegno di legge oggi in
esame, proposto dal nostro gruppo.
Debole è anche l'argomentazione riferita ai tecnici: io parlavo
di "coscienza politica" di ogni individuo e dunque anche dei
tecnici, perché ho voluto essere "soft" nell'esprimere questo
concetto, ma ora vorrei svilupparlo per l'intero, partendo non da
un'astrazione o da un principio generalmente riconosciuto - l'anima
politica che contraddistingue questo straordinario animale politico
che è l'essere umano - bensì dalla passione politica che muove gli
schieramenti politici. Allora, Presidente Louvin e Consigliere
Viérin, andate a vedere gli elenchi delle nomine che avete fatto in
legislatura e a raffrontarli con la totalità dei professionisti che
sono iscritti negli albi, e vi renderete conto che la passione
politica attiva o passiva ha comunque condizionato le nomine! Un
meccanismo che riporti le nomine al Consiglio sarebbe un meccanismo
di estensione degli incarichi, di rotazione degli incarichi e forse
- paradossalmente - di maggiore valorizzazione della
professionalità!
Una volta, sulle bottiglie di vermouth si leggeva: "fornitori
della Real Casa". Oggi non si può scrivere sulle carte intestate
"consulenti dell'Amministrazione regionale", ma alcuni
professionisti avrebbero pieno titolo per scriverlo, perché hanno
cresciuto la loro fama professionale, la loro fortuna personale,
proprio per gli incarichi reiterati e ben remunerati che questa
Amministrazione ha loro concesso! Allora, Presidente, sono deboli
le argomentazioni portate alla conclusione e alla richiesta a
questa maggioranza - silenziosa, perlomeno su questo argomento
importante - di astenersi. Sarebbe forse stato più utile,
nell'economia delle regole di questa Amministrazione, che questa
maggioranza avesse espresso i propri avvisi, i propri emendamenti
in sede di commissione! Sarebbe stato più utile che su questo
argomento, come la minoranza ha saputo dimostrare in Commissione di
inchiesta, vi fosse stato un superamento degli schieramenti di
parte!
Come minoranza pensiamo di esserci riusciti, anche se con una
fatica di tipo politico, a comprendere che su certi passaggi, su
certi momenti politici, bisogna riuscire a volare un po' più alto
di quelle che sono le logiche dell'appartenenza! Riconoscere che
per tutta la legislatura questo problema c'è stato, è stato
evidenziato, è stato più volte stimolato dalle iniziative
ispettive, e quant'altro, e poi…
arrivare a dire che siamo a fine legislatura e diventa perciò
difficile esprimersi in maniera settoriale ed affrettata...
Presidente, colleghi Consiglieri, ci rimane il rammarico, perché se
è vero che ognuno ha delle responsabilità e dei ruoli, riteniamo
che in certi casi sarebbe opportuno che gli sforzi fossero
reciproci!
Chiudiamo questa legislatura con una soddisfazione: di essere
riusciti, pur stando in minoranza e, di conseguenza, svolgendo un
ruolo di controllo e di opposizione, ad essere anche propositivi, a
presentare dei disegni di legge, a cercare di esprimere le
positività che su alcune materie importanti dovevano essere
riconosciute. Colleghi della maggioranza, le accuse che spesso voi
avete rivolto ai banchi dell'opposizione, di fare opposizione
strumentale, penso che abbiano caratterizzato l'atteggiamento che
voi avete tenuto nei confronti dell'opposizione: un atteggiamento
di ostruzionismo a tutti gli apporti costruttivi tendenti a
modificare determinati meccanismi, molte volte di tipo
regolamentare.
È evidente che il Presidente Louvin nella sua breve replica ha
consegnato a coloro che subentreranno negli scranni di maggioranza
relativa, l'eredità pesante di porre mano in maniera più ampia al
meccanismo delle nomine. Ci auguriamo che la prossima legislatura
possa vedere impegnato il partito attuale di maggioranza relativa
su questo tema fin dai primi Consigli, per evitare che ci tocchi
assistere ad una fine della prossima legislatura con le stesse
considerazioni! Penso che non rimanga molto altro da dire, se non
chiudere su una battuta sul limite dei mandati. Non capiamo per
quale motivo la maggioranza del 1997 avesse ritenuto sacrale il
limite di tre mandati e ritenga non praticabile la riduzione di un
mandato per quanto riguarda gli organi di controllo, tenendo
presente che la legge n. 81 dello Stato pone, proprio nell'ambito
delle amministrazioni comunali e provinciali, il limite dei due
mandati; pertanto il limite dei due mandati non è una nostra
invenzione!
Vorrei anche sottolineare che nulla c'entra, mi consenta,
Presidente, la professionalità dei soggetti incaricati di
rappresentare l'Amministrazione negli organi di sorveglianza con la
durata dei mandati, perché - vorrei fosse chiaro - nulla vieta che
lo stesso professionista possa a vita ottenere incarichi negli
organi di controllo. Il problema è un altro: una certa familiarità
che si instaura in seno a quella società non è utile, non è
funzionale alla funzione di controllo! Le mani libere diventano
meno libere con il passare del tempo; di conseguenza, avevamo
pensato di anticipare il limite dei mandati.
Queste sono riflessioni a completamento dell'illustrazione delle
relazioni. La legge si legge per quello che abbiamo voluto
scrivere; i colleghi voteranno assumendosi le responsabilità di
quello che sarà il proprio voto.
Président
Je soumets au vote l'article
1
er
:
Conseillers présents: 29
Votants: 9
Pour: 9
Abstentions: 20 (Agnesod, Aloisi, Bionaz, Borre, Cerise, Charles
Teresa, Cottino, Cuc, Ferraris, Fiou, Louvin, Nicco, Ottoz,
Pastoret, Perrin, Perron, Praduroux, Vallet, Vicquéry, Viérin
D.)
Le Conseil n'approuve pas.
Je rappelle que, au cas où le premier article d'un projet de loi
ou d'un règlement soit refusé, la proposition entière est refusée.
Le projet de loi n° 189 est donc refusé.
