Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 518 del 29 ottobre 1981 - Resoconto
OGGETTO N. 518/81 - CONCESSIONE AL PARROCO DI COGNE DI UN
CONTRIBUTO NELLE SPESE PER L'ESECUZIONE DI LAVORI DI RESTAURO DELLA
CAPPELLA DI MONTROS. APPROVAZIONE ED IMPEGNO DI SPESA.
Presidente -
Do lettura del testo della delibera:
IL CONSIGLIO REGIONALE
DELIBERA
1) di approvare la concessione di un contributo di Lire
2.500.000= (duemilionicinquecentomila) al parroco di Cogne, Rev.
Don Corrado Bagnod, per l'esecuzione di lavori di restauro della
cappella sita in località Montros, del Comune di Cogne;
2) di approvare ed impegnare la relativa spesa sul Capitolo
46900 del bilancio preventivo della Regione per l'anno 1981
("Contributi per restauri di beni immobili di interesse artistico e
storico o ambientale notificati ai sensi della legge 1.6.1939, n.
1089"), che presenta la necessaria disponibilità;
3) di disporre che la somma venga liquidata, anche
ratealmente, ai sensi dell'art. 57 della legge regionale 7.12.1979,
n. 68, a cura dell'Assessorato al Turismo, a lavori ultimati e
collaudati dalla Sovraintendenza per i beni culturali.
Presidente
- Ha chiesto di parlare il Consigliere
Mafrica, ne ha facoltà.
Mafrica (
PCI)
- L'Assessore Pollicini prima ha
chiarito che questi interventi vengono fatti su indicazione della
Sovraintendenza alle Belle Arti. Vorrei chiedergli - perché questo
argomento alle volte ritorna nei dibattiti fra i Consiglieri - se
per costruzioni nuove è prevista qualche forma di intervento della
Regione.
Presidente
- Ha chiesto di parlare l'Assessore al
Turismo, Urbanistica e Beni culturali, Pollicini, ne ha
facoltà.
Pollicini (DP) -
Questo riguarda solo opere di restauro,
di mantenimento, di edifici vincolati che sono iscritti ad un
registro le cui vendite stesse sono sottoposte a norme e procedure
specifiche che devono avere il nulla osta da parte della
Sovraintendenza. Ogni modifica apportata a questi edifici, anche la
sola tinteggiatura, è impossibile senza l'autorizzazione della
Sovraintendenza.
Presidente
- Metto in approvazione l'oggetto n. 46.
Esito della votazione:
Presenti: 21
Votanti: 19
Astenuti: 2 (Faval, Viberti)
Favorevoli: 19
Il Consiglio approva.
