Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2064 del 23 aprile 1991 - Resoconto
OGGETTO N. 2064/IX Approvazione del progetto esecutivo di
sistemazione materiali inerti in località Echarlod in Comune di La
Salle, riguardante il raccordo autostradale valdostano.
Presidente
Do lettura del testo della delibera:
Deliberazione Il Consiglio
- premesso che il Consiglio stesso con deliberazione n.
2540/VIII del 15 gennaio 1987 ha approvato il progetto esecutivo
del raccordo autostradale valdostano tra il sistema tangenziale di
Aosta ed il Traforo del Monte Bianco, delegando la Giunta regionale
ad approvare il progetto esecutivo delle varianti e che con
deliberazione n. 1461/IX del 17 ottobre 1990, nel modificare la
propria precedente deliberazione, ha stabilito che tutte le
varianti al progetto esecutivo del raccordo autostradale
valdostano, per le quali non è intervenuta fino a quel momento
approvazione con deliberazione della Giunta regionale, dovranno
essere approvate dal Consiglio regionale, previo parere espresso
delle competenti Commissioni consiliari permanenti;
- atteso che la Società R.A.V. Raccordo Autostradale Valle
d'Aosta S.p.A. ha presentato un progetto di sistemazione materiali
inerti in località Echarlod del Comune di La Salle;
- visto il parere favorevole del Comitato regionale per la
pianificazione territoriale (C.R.P.T.), espresso con nota n.
145/C.R.P.T. del 31 ottobre 1990 relativo al progetto esecutivo di
cui sopra;
- accertato che risulta interessato dai lavori in oggetto il
territorio del Comune di La Salle e che tale Comune ha espresso, ai
sensi dell'art. 51 del D.P.R. 22 febbraio 1982, n. 182, parere
favorevole con deliberazione della Giunta municipale n. 220 del 22
novembre 1990;
- visto il parere della Soprintendenza per i beni culturali e
ambientali, espresso con nota prot. n. 16762/20013/BC del 21
novembre 1990;
- vista la deliberazione della Giunta regionale n. 93 dell'11
gennaio 1991, con la quale è stato espresso il parere ai sensi
dell'art. 51 del D.P.R. 22 febbraio 1982, n. 182;
- visto il parere della III Commissione consiliare
permanente;
delibera
di approvare il progetto esecutivo di sistemazione materiali
inerti in località Echarlod in Comune di La Salle.
Presidente
Pongo in votazione la delibera in
oggetto.
Esito della votazione
Presenti: 32
Votanti: 32
Favorevoli: 31
Contrari: 1
Il Consiglio approva
