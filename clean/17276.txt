Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 1678 del 12 dicembre 1995 - Resoconto
SEDUTA POMERIDIANA DEL 12 DICEMBRE 1995
OGGETTO N. 1678/X Ratifica di deliberazioni adottate dalla
Giunta regionale in via d'urgenza.
Oggetto n. 8695 in data 27 ottobre 1995: Approvazione del
progetto e dell'appalto, a licitazione privata, dei lavori di
adeguamento dei locali destinati ad ufficio I.V.A. ad Aosta, di
proprietà regionale. Approvazione ed impegno di spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 32
Il Consiglio approva all'unanimità
Oggetto n. 8708 in data 27 ottobre 1995: Approvazione del
progetto e dell'appalto, mediante licitazione privata, dei lavori
di costruzione di un ponticello e dei relativi raccordi stradali
lungo la S.R. n. 17 di Roisan alla progr. km. 7+500 in Comune di
Roisan. Approvazione ed impegno di spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 33
Il Consiglio approva all'unanimità
Oggetto n. 8709 in data 27 ottobre 1995: Approvazione del
progetto e dell'appalto, mediante licitazione privata, dei lavori
di ammodernamento della S.R. n. 28 di Bionaz nel tratto compreso
tra i km. 16+700 e km. 17+000 in Comune di Oyace. Approvazione ed
impegno di spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 33
Il Consiglio approva all'unanimità
Oggetto n. 8710 in data 27 ottobre 1995: Approvazione del
progetto e dell'appalto mediante licitazione privata dei lavori di
ammodernamento e allargamento della S.R. n. 25 di Valgrisenche nel
tratto compreso tra il km. 5+000 e il km. 6+300. Approvazione ed
impegno di spesa.
Presidente Pongo in votazione la ratifica della deliberazione in
oggetto.
Presenti: 34
Votanti e favorevoli: 33
Astenuti: 1 (Chiarello)
Il Consiglio approva
Oggetto n. 8711 in data 27 ottobre 1995: Approvazione del
progetto e dell'appalto, a licitazione privata, dei lavori di
ammodernamento e di rettifica della strada regionale n. 24 di
Rhêmes-Notre-Dame nel tratto compreso tra le progressive km. 14+000
e km. 14+700. Approvazione ed impegno di spesa.
Presidente Pongo in votazione la ratifica della deliberazione in
oggetto.
Presenti: 34
Votanti e favorevoli: 32
Astenuti: 2 (Linty e Tibaldi)
Il Consiglio approva
Oggetto n. 8712 in data 27 ottobre 1995: Approvazione del
progetto e dell'appalto mediante pubblico incanto dei lavori di
costruzione delle opere di arginatura e stradali per realizzare
l'accesso da est allo stabilimento "M.P.I." in Comune di Verrès.
Approvazione ed impegno di spesa.
Presidente Pongo in votazione la ratifica della deliberazione in
oggetto.
Presenti: 34
Votanti e favorevoli: 32
Astenuti: 2 (Linty e Tibaldi)
Il Consiglio approva
Oggetto n. 8721 in data 27 ottobre 1995: Approvazione del
progetto e dell'appalto, mediante licitazione privata, dei lavori
di ripristino della viabilità e della rete irrigua in prossimità
della tangenziale di Aosta, in Comune di Jovençan. Approvazione ed
impegno di spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 34
Il Consiglio approva all'unanimità
Oggetto n. 8723 in data 27 ottobre 1995: Approvazione del
progetto e dell'appalto mediante licitazione privata dei lavori di
adeguamento della S.R. n. 5 di Antagnod-Champoluc nel tratto
compreso tra le sez. 53 (Fraz. Bisous) e sez. 131 (Fraz. Magnéaz).
Approvazione ed impegno di spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 34
Il Consiglio approva all'unanimità
Oggetto n. 8724 in data 27 ottobre 1995: Approvazione del
progetto e dell'appalto, a licitazione privata, dei lavori di
rifacimento dei servizi igienici presso l'Istituto Professionale
regionale di Aosta. Approvazione di spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 34
Il Consiglio approva all'unanimità
Oggetto n. 8864 in data 6 novembre 1995: Approvazione delle
modalità per la concessione di contributi affitto a favore di
studenti universitari, ai sensi della legge regionale n. 30/1989
per l'anno accademico 1995/1996.
Presidente Pongo in votazione la ratifica della deliberazione in
oggetto.
Presenti: 34
Votanti e favorevoli: 30
Astenuti: 4 (Collé, Lanièce, Marguerettaz e Viérin M.)
Il Consiglio approva
Oggetto n. 8926 in data 6 novembre 1995: Modificazione della
convenzione Rep. n. 10166 del 6 settembre 1991, per lo sviluppo
dell'attività di ricerca e per il potenziamento dell'attività
produttiva svolte da Tecdis S.p.A. in Comune di Châtillon.
Presidente Pongo in votazione la ratifica della deliberazione in
oggetto.
Presenti: 34
Votanti e favorevoli: 30
Astenuti: 4 (Chiarello, Collé, Marguerettaz e Viérin M.)
Il Consiglio approva
Oggetto n. 8930 in data 6 novembre 1995: Approvazione del
progetto e dell'appalto a licitazione privata dei lavori di
ampliamento della Microcomunità per anziani in Comune di Verrès.
Approvazione ed impegno di spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 34
Il Consiglio approva all'unanimità
Oggetto n. 8931 in data 6 novembre 1995: Approvazione del
progetto e dell'appalto mediante licitazioni privata dei lavori di
ricostruzione del ponte sito al km. 13+300 e dei relativi raccordi
della S.R. n. 28 di Bionaz in Località Pied de Ville in Comune di
Oyace. Approvazione ed impegno di spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 34
Il Consiglio approva all'unanimità
Oggetto n. 8949 in data 6 novembre 1995: Approvazione del
progetto e dell'appalto mediante licitazione privata dei lavori di
fornitura e stesa del tappeto di usura sul tronco Aosta Centro -
Aosta Ovest della tangenziale di Aosta "lotto n. 5". Approvazione
ed impegno di spesa.
Presidente Ha chiesto la parola il Consigliere Chiarello.
Chiarello (RC) Come risulta dagli atti, in commissione mi sono
astenuto. Ritengo opportuno giustificare questa mia astensione.
Di questa tangenziale abbiamo parlato più volte, vediamo che
continuiamo come Regione a mettere i soldi, in commissione ci viene
detto che erano già previsti; io ritengo che la Regione debba farsi
carico che questa tangenziale diventi veramente tangenziale,
usufruibile dalla città di Aosta. Questa è la mia opinione.
Presidente Pongo in votazione la ratifica della deliberazione in
oggetto.
Presenti: 34
Votanti e favorevoli: 27
Astenuti: 7 (Chiarello, Collé, Lanièce, Linty, Marguerettaz,
Tibaldi e Viérin M.)
Il Consiglio approva
Oggetto n. 9140 in data 10 novembre 1995: Approvazione del
progetto e dell'appalto a licitazione privata, dei lavori di
ristrutturazione dei locali dell'Unità operativa di
Neuropsichiatria siti nello stabile "ex-Maternità" in Comune di
Aosta. Approvazione ed impegno di spesa.
Presidente Pongo in votazione la ratifica della deliberazione in
oggetto.
Presenti: 34
Votanti e favorevoli: 27
Astenuti: 7 (Collé, Lanièce, Linty, Marguerettaz, Squarzino
Secondina, Tibaldi e Viérin M.)
Il Consiglio approva
Oggetto n. 9142 in data 10 novembre 1995: Nuova approvazione del
progetto e dell'appalto a licitazione privata dei lavori di
realizzazione di uno stabilimento industriale per l'insediamento
del Ced-Sintax Processing S.p.A. nell'area ex Ilssa Viola in Comune
di Pont-Saint-Martin. Finanziamento di spesa.
Presidente Ha chiesto la parola il Consigliere Chiarello.
Chiarello (RC) Questa è una delle delibere più nebulose che
siano state discusse in commissione. Vorrei veramente una risposta
dall'Assessore, perché le risposte che sono state date in
commissione non mi sono sembrate esaustive.
Siamo partiti lo scorso anno con un appalto, che viene vinto
dalla ditta CMC di Reggio Emilia, con 19,4 miliardi. Ci sono altre
ditte in graduatoria. Da quello che risulta per sentito dire,
perché gli atti sono abbastanza confusi, e carte che avevo
richiesto non mi sono state consegnate, forse per demerito mio, ma
vedrò di rimediare, dicevo che, da quello che risulta, a questa
ditta non sarebbe stata entro i 90 giorni confermata la vittoria
dell'appalto. Il 91° giorno sembra che si sia ritirata
dall'appalto, vi abbia rinunciato.
Ritengo opportuno dire che la seconda ditta aveva fatto
un'offerta che era di 2,4 miliardi superiore, la terza ditta era
un'altra cooperativa, la seconda ditta contattata avrebbe detto che
era in difficoltà finanziarie e non poteva subentrare. La terza
ditta probabilmente era disposta a subentrare, ma non la si
accettava perché aveva 2,5 miliardi in più.
La mia domanda è semplice: questa ditta che ha vinto l'appalto,
la famosa CMC, se tutto fosse filato liscio, cioè se gli uffici
regionali si fossero comportati normalmente, avrebbe dovuto pagare
circa 500 milioni di penale per la rinuncia da questo appalto. In
questa delibera c'è un punto che dice: "fatta salva la verifica di
eventuali responsabilità da parte degli uffici"; questo non so
perché è stato messo, comunque vorrei capire e vorrei che
l'Assessore mi tranquillizzasse sul fatto che la ditta che ha
rinunciato all'appalto pagherà la sua penale, dato che la Regione
con un nuovo appalto andrà sicuramente a pagare di più dei 19
miliardi con i quali aveva vinto l'appalto la prima ditta. Vorrei
capire almeno che la ditta vincente dell'appalto precedente paghi
la penale.
Presidente Ha chiesto la parola il Vicepresidente Viérin
Marco.
Viérin M. (PpVA) Diciamo che quanto dichiarato dal collega
Chiarello è molto grave. Questo confronto lo avevamo avuto anche
fra le forze di minoranza, quando abbiamo analizzato la delibera,
quindi avendo già illustrato Chiarello il problema che abbiamo di
fronte, vorremmo che l'Assessore fosse molto preciso soprattutto
sull'ultimo aspetto dell'intervento di Chiarello, e proprio sul
perché è stata apposta questa frase nella delibera di Giunta che è
sottoposta alla nostra ratifica, e se ci sono ancora i tempi e le
possibilità di poter far pagare le penali alla CMC.
Presidente Ha chiesto la parola l'Assessore ai lavori pubblici,
Lavoyer.
Lavoyer (APD-PRI-Ind) Prima di rispondere ai quesiti dei
Consiglieri Chiarello e Viérin Marco, penso sia doveroso, anche se
la delibera mi pare sufficientemente chiara e precisa, e non
assolutamente nebulosa, fare un minimo di riassunto sulla
vicenda.
Anzitutto questo appalto è stato bandito proprio in una fase di
estrema confusione dal punto di vista della normativa, era appena
entrata in vigore la nuova "Merloni"; questo appalto è stato il
primo appalto europeo che è stato istruito dall'Assessorato ai
lavori pubblici con le norme europee, quindi vista anche la
complessità dell'intervento, probabilmente ci possono essere state
delle carenze o delle imprecisioni sia nella fase del bando, sia
nella fase della lettera di invito.
Per riassumere brevissimamente, alla gara di appalto hanno
partecipato 47 imprese, ed aveva vinto provvisoriamente la gara di
appalto il raggruppamento CMC con le cifre che ha ricordato
Chiarello. Visto anche l'offerta, con un ribasso notevolmente alto
e quindi bassa come importo, era un appalto ad offerta prezzi, gli
uffici hanno provveduto ad effettuare la verifica dell'anomalia
delle offerte. Hanno dato i tempi all'impresa di fare la verifica
delle offerte anomale, la CMC ha prodotto tutta la documentazione
relativa all'anomalia delle offerte, quindi implicitamente vi era
una dichiarazione di volontà di eseguire l'intervento ai prezzi
dell'offerta stessa.
Nel frattempo - quello che forse, non so se volutamente o meno,
Chiarello non ha sottolineato nel suo intervento, ma che è un
aspetto importante da non sottovalutare - c'era stato un ricorso
della impresa Codelfa Prefabbricati in qualità di capogruppo
associata con la Cooperativa Costruttori. Queste ditte erano state
escluse dalla gara di appalto iniziale, avevano fatto ricorso al
TAR sia per l'annullamento della gara, sia per l'annullamento
dell'aggiudicazione, diciamo provvisoria, avvenuta al momento
dell'espletamento dell'apertura delle buste alla ditta CMC.
A seguito di un incontro tenuto presso l'Assessorato il 20
gennaio 1995, l'impresa CMC in qualità di capogruppo confermava
all'Amministrazione regionale la validità tecnica ed economica
dell'offerta, e la volontà di eseguire i lavori ai prezzi
presentati al momento dell'apertura delle buste. Il 7 febbraio 1995
l'Amministrazione regionale, dopo aver provveduto alla verifica
delle offerte anomale, avendo dato gli uffici un giudizio positivo
sull'anomalia dell'offerta, provvedeva a chiedere contestualmente,
ai sensi della lettera di invito, ai fini dell'aggiudicazione
definitiva, la rituale documentazione atta a certificare le
dichiarazioni rese in sede di prequalifica di gara, come è prassi
normale.
Adesso bisogna stare attenti alle date, perché il 20 febbraio
1995 la CMC - noi lo mettiamo anche sulla delibera in modo
sibillino - ottemperava la nota della richiesta della
documentazione dichiarandosi implicitamente disponibile ad eseguire
i lavori. Il 22 febbraio 1995 da parte della Codelfa Prefabbricati
veniva revocata... il 23 febbraio 1995 da parte del TAR veniva
dichiarata la rinuncia alla sospensiva, il 22 da parte del
raggruppamento della CMC veniva presentata tramite fax una
comunicazione all'Assessorato, nella quale dichiarava di non voler
più eseguire i lavori alle condizioni fissate al momento
dell'apertura delle buste. E' pur vero che non il bando, ma la
lettera di invito non fissava in 90 giorni il termine ultimativo
per l'aggiudicazione definitiva dell'appalto stesso; i 90 giorni
erano una data messa in considerazione del fatto che permettesse,
al di là della presentazione della documentazione,
all'Amministrazione regionale di fare l'eventuale verifica delle
anomalie in un appalto di così grossa entità. I 90 giorni
chiaramente non tenevano conto della vicenda che si era venuta ad
accavallare nel momento dell'esame della procedura, che è quella
del ricorso della ditta esclusa, che chiedeva la sospensiva della
gara stessa.
Il discorso dei 90 giorni comunque, in base ai pareri acquisiti
anche a livello legale, non è perentorio ma è ordinatorio - la
delibera lo sottolinea a pagina 6 - quindi l'impostazione della
delibera prevede la possibilità da parte dell'Amministrazione di
fare una azione per danni alla CMC. Questa è la prima premessa che
contiene anche una risposta.
Successivamente l'Amministrazione regionale, in base alle
disposizioni di legge vigenti al momento dell'esame della gara
stessa, passava a verificare se vi era la disponibilità da parte
della ditta seconda classificata - questo è previsto dalla legge -
tenendo valida quella che era la graduatoria uscita al momento
della gara stessa.
La seconda ditta aveva una offerta di circa 2,5 miliardi più
alta; dopo ripetute sollecitazioni per iscritto la Grassetto, che
era capogruppo insieme all'associazione Eleca, ci fece pervenire
una comunicazione dove dichiarava la sua non disponibilità ad
eseguire l'intervento stesso, malgrado che la ditta associata Eleca
si dichiarasse disponibile a realizzare l'intervento ai prezzi a
suo tempo convenuti al momento della gara. Poiché è la capogruppo
che ha i rapporti con l'ente appaltante, essendoci questo diniego
da parte della capogruppo, non era possibile per l'Amministrazione
aggiudicare il lavoro alla seconda.
Quindi l'Amministrazione ha anche verificato la possibilità di,
visto che fra la seconda e la terza vi era una differenza di soli
80 milioni, anziché rifare la gara, passare ad aggiudicare alla
terza in graduatoria. Da tutti i pareri legali che abbiamo potuto
acquisire, in base alla normativa vigente bisogna, affinché sia
valida la gara in quanto licitazione privata, fermarsi alla seconda
classificata. Era possibile eventualmente andare alla terza e alla
quarta configurando questo passaggio come trattativa privata.
Quindi la Giunta a questo punto, in base a questi elementi,
sentita anche la Syntax se era ancora disponibile, ha deciso di
rifare la gara, di ripresentare tutto in Consiglio regionale ed è
quanto presentiamo oggi all'approvazione del Consiglio. Non abbiamo
neanche preso minimamente in considerazione la possibilità di fare
un'aggiudicazione, che si configurasse come trattativa privata, su
importi di questa portata.
Quindi la delibera di per sé contiene già degli elementi dove
viene sottolineato il comportamento non corretto da parte della CMC
e lascia aperta la possibilità per l'Amministrazione di agire nei
confronti della CMC. Se l'azione avrà o meno un esito positivo, non
sono in grado di dirlo oggi, qua, in Consiglio regionale, come non
sono in grado di dire se poi la terza o la quarta potranno opporre
ricorso alla decisione che ha preso a suo tempo la Giunta
regionale.
Per quanto attiene la frase "fatta salva la verifica di
eventuali responsabilità da parte degli uffici", la dicitura mi
pareva doverosa; l'Assessore sta facendo questa verifica ed
acquisendo questi elementi, visto che per ogni appalto vi è un
responsabile del procedimento, il quale ha la responsabilità in
toto della procedura dell'appalto stesso. Finché il responsabile
del procedimento non porta all'Assessore, che poi propone in
Giunta, la delibera stessa, è il responsabile del procedimento che
segue la procedura della gara in essere.
Detto questo, mi sento sin da subito di non addossare delle
responsabilità in particolare agli uffici che hanno seguito questa
gara, perché ripeto che era il primo appalto a livello europeo che
l'Amministrazione regionale stava espletando, in mezzo a norme
estremamente confuse che cambiavano ogni quindici giorni, insieme a
ricorsi e a controricorsi.
Non entro poi nel merito della gara a latere per la direzione
lavori con ricorsi infiniti fra liberi professionisti che avevano
partecipato alla gara stessa. Può anche darsi che il bando non sia
stato sufficientemente chiaro, però non vi era neanche da parte
degli uffici la possibilità di avere una vasta esperienza in
materia, visto che si è dovuto espletare questa gara in un momento
estremamente complesso e confuso.
L'amministrazione verificherà se la data dei 90 giorni, visto
che è una data non perentoria ma ordinatoria, racchiude di per sé
delle responsabilità di coloro che hanno seguito il procedimento
della gara stessa. Detto questo, mi sento di sostenere l'azione che
gli uffici hanno fatto, perché si sono dovuti muovere in mezzo a
difficoltà non comuni, in una situazione normativa piuttosto
complessa.
Presidente Ha chiesto la parola il Consigliere Chiarello, per
dichiarazione di voto.
Chiarello (RC) Lungi da me voler mettere in croce gli uffici. Di
una cosa mi rallegro: che almeno non siamo al punto de La Thuile,
cioè questa ditta ha rinunciato prima. L'unica cosa che mi "rompe
le scatole" è che mi sarebbe piaciuto farla pagare questa ditta,
perché non si può giocare con una regione; abbiamo perso un anno di
tempo, i costi sono lievitati.
Chiedevo all'Assessore se si riusciva a far pagare la penale a
questa ditta, proprio perché ha fatto sì che la Regione sborsi di
più e perché nella sua offerta ha dimostrato che non c'era
serietà.
Presidente Ha chiesto la parola il Vicepresidente Viérin Marco
per dichiarazione di voto.
Viérin M. (PpVA) Anche noi non voteremo questa delibera, ci
asterremo, proprio perché, pur con tutta la buona volontà che è
venuta dall'Assessore ed anche dagli uffici, gradiremmo sapere - e
lo verificheremo in un prossimo futuro - se eventualmente si sarà
iniziato almeno l'iter della richiesta dei danni alla CMC, perché
perdere un anno e perdere dei danari pubblici andando ad appaltare
l'opera ad un prezzo superiore del 20-30 percento, penso non sia
una cosa seria.
Presidente Pongo in votazione la ratifica della deliberazione in
oggetto.
Presenti: 34
Votanti e favorevoli: 25
Astenuti: 9 (Bich, Chiarello, Collé, Lanièce, Linty,
Marguerettaz, Mostacchi, Tibaldi e Viérin M.)
Il Consiglio approva
Oggetto n. 9158 in data 10 novembre 1995: Approvazione di
perizia suppletiva e di variante nonché proroga di giorni 40
all'ultimazione dei lavori di ammodernamento della S.R. n. 29 di
Doues dal km. 0+000 al km. 0+530 in Comune di Roisan. Approvazione
ed impegno di spesa.
Presidente Pongo in votazione la ratifica della deliberazione in
oggetto.
Presenti: 32
Votanti e favorevoli: 25
Astenuti: 7 (Chiarello, Collé, Lanièce, Linty, Marguerettaz,
Tibaldi e Viérin M.)
Il Consiglio approva
Oggetto n. 9439 in data 24 novembre 1995: Concessione, ai sensi
della legge regionale 31/92, di un contributo di lire 143.750.000 a
favore del Comitato organizzatore manifestazioni in Brusson nelle
spese previste per l'organizzazione di competizioni valide per la
coppa del mondo di sci di fondo maschile e femminile, in programma
a Brusson il 13 dicembre 1995. Approvazione e impegno di spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 33
Il Consiglio approva all'unanimità
Oggetto n. 9440 in data 24 novembre 1995: Concessione di un
contributo di lire 14.815.000 a favore dell'Associazione
albergatori di Ayas per iniziative promopubblicitarie di interesse
turistico, effettuate nel 1995, ai sensi della legge regionale 24
giugno 1992, n. 31. Approvazione e impegno di spesa.
Presidente Pongo in votazione la ratifica della deliberazione in
oggetto.
Presenti: 32
Votanti e favorevoli: 31
Astenuti: 1 (Chiarello)
Il Consiglio approva
Oggetto n. 9458 in data 24 novembre 1995: Concessione, ai sensi
della legge regionale 20 agosto 1993, n. 69 di un contributo di
lire 17.000.000 all'orchestra da camera di Aosta per
l'organizzazione del "Progetto Prokofiev". Approvazione e
liquidazione della spesa.
Presidente Pongo in votazione la ratifica della deliberazione in
oggetto.
Presenti, votanti e favorevoli: 33
Il Consiglio approva all'unanimità
