Classificazione
AMBIENTE
Parchi, riserve naturali, aree protette e attrezzate
NOMINE E INCARICHI DI CONSULENZA E SPECIALI
Nomine



Oggetto del Consiglio n. 1102 del 26 gennaio 2005 - Resoconto
OGGETTO N. 1102/XII - Nomina del Presidente e del Direttivo del
Parco nazionale del Gran Paradiso. (Interpellanza)
Interpellanza
Visti i Decreti del Ministro dell'Ambiente e della Tutela del
Territorio con cui sono stati nominati il Consiglio Direttivo
dell'Ente Parco Nazionale Gran Paradiso ed il Presidente dell'Ente
Parco;
Ricordato che il D.M. n. 436/1997, all'articolo 2, prevede
espressamente che il Presidente dell'Ente Parco deve essere
nominato "tra i componenti del Consiglio Direttivo";
Constatato che l'arch. Giovanni Picco è stato nominato
Presidente dell'Ente Parco pur non facendo parte del Consiglio
Direttivo;
Constatato altresì che fra i componenti del Consiglio
Direttivo compare il signor Corrado Maria Daclon, già consulente
della Regione Valle d'Aosta, il cui operato è stato più volte
oggetto di rilievi critici anche in Consiglio regionale;
Ricordato che il D.M. n. 436/1997 prevede che la Regione
Valle d'Aosta esprima il suo parere sulla nomina dei componenti il
Consiglio Direttivo e concordi con il Ministero la nomina del
Presidente dell'Ente;
i sottoscritti Consiglieri regionali
Interpellano
la Giunta regionale e l'Assessore competente per
sapere:
1. quali pareri sono stati espressi dalla Regione Valle
d'Aosta in merito alle proposte del Ministero dell'Ambiente per i
componenti del Consiglio Direttivo, ed in particolare sul
nominativo del signor Corrado Maria Daclon;
2. quali rilievi sono stati fatti dalla Regione Valle d'Aosta
in merito alla designazione di un Presidente che, in contrasto con
il DM 436/1997, non fa parte del Consiglio Direttivo dell'Ente
Parco;
3. che cosa si intende fare di fronte a nomine in un caso in
evidente contrasto con la vigente normativa e, almeno in un altro
caso, del tutto inopportune.
F.to: Riccarand - Curtaz - Squarzino Secondina
Président - La parole au Conseiller Riccarand.
Riccarand (Arc-VA) - Recentemente, con 2 decreti del Ministro
dell'ambiente e della tutela del territorio, si è provveduto alla
nomina del nuovo Consiglio direttivo e del nuovo Presidente
dell'Ente Parco nazionale Gran Paradiso. Questi provvedimenti sono
stati fatti in un modo che è molto discutibile sia per quanto
riguarda la scelta di alcuni componenti del Consiglio direttivo,
sia per quanto concerne le modalità con cui si è arrivati a queste
designazioni, modalità che ci sembrano in contrasto con le norme
che stanno alla base delle designazioni previste per tali
organismi. Questo comportamento, che, a nostro avviso, è
inaccettabile da parte del Ministro dell'ambiente e della tutela
del territorio, è stato avallato dalla Regione Valle d'Aosta e
dalla Regione Piemonte, Regioni che devono esprimere, ai sensi del
comma 3 dell'articolo 2 del regolamento, un parere sui nominativi
dei componenti il Consiglio direttivo e devono, ai sensi
dell'articolo 2, comma 2 del regolamento, raggiungere un'intesa per
quanto riguarda il nominativo del Presidente. Sia la Regione Valle
d'Aosta, sia la Regione Piemonte, quindi, hanno un ruolo attivo in
queste designazioni. Cosa è successo? In primo luogo vi è stata una
designazione che è stata ritardata nel tempo, quindi ha dato luogo
alla necessità di arrivare a un commissariamento, non vi è stata
continuità; vi è stata dunque una scelta negativa per quanto
riguarda i tempi, con conseguenze negative sull'operatività
dell'ente. Questo è il primo aspetto che va rimarcato.
Per quanto riguarda la designazione dei componenti del Consiglio
direttivo, vi sono almeno due elementi che vanno individuati in
base alle persone che conosciamo. Non vi è stato uno sforzo per
scegliere persone adeguatamente rappresentative, questo lo diciamo
a partire dalla designazione riguardante il rappresentante della
Regione Valle d'Aosta - si tratta di un argomento che avevo
affrontato in una precedente iniziativa -: non vi è stata la scelta
di una persona con un'adeguata competenza, è stato scelto un
consigliere di un Comune che parzialmente ricade all'interno del
parco, ma la comunità del parco in quanto tale ha già 2
rappresentanti nel Consiglio direttivo, qui la Regione doveva
scegliere una personalità più "robusta", portatrice di competenze
scientifiche, di ruoli anche di carattere istituzionale molto più
significativa. Questo non è stato fatto, quindi è stata effettuata
una designazione da parte della Regione di basso profilo.
Nei nominativi che sono stati proposti alla Regione per
esprimere un parere e che poi abbiamo visto nel decreto del
Ministro che nomina il Consiglio direttivo, vi è anche una
personalità ben conosciuta dal Consiglio: il Sig. Corrado Maria
Daclon, è una persona che intanto è stata designata in quanto
rappresentante delle associazioni di protezione ambientale e che si
sarebbe presentata come esponente di "Pro Natura Valle d'Aosta", un
organismo che non esiste proprio... si tratta di un individuo che
ben conosciamo perché è stato consulente della Regione in modo
molto discutibile per un'attività nel campo delle produzioni
televisive, che è stata oggetto di severe critiche in Consiglio
regionale e anche di iniziative ispettive da parte dei gruppi
consiliari. È una persona che conosciamo bene anche perché ha
riempito i tribunali di mezza Italia con ricorsi in sede civile,
con richiesta di danni di risarcimenti miliardari per chiunque
facesse riferimento al suo nome in qualsiasi articolo o siti
internet. Il nostro movimento stesso è stato oggetto di varie
querele da parte di questo personaggio, che non è assolutamente
qualificato nel rappresentare le associazioni di protezione
dell'ambiente e, secondo noi, non è qualificato per far parte di
tale Consiglio di amministrazione. Il rilievo che facciamo allora
è: siccome la Regione Valle d'Aosta nella figura del suo Presidente
aveva il potere di fare delle osservazioni sui nominativi proposti
per il Consiglio direttivo, come mai non è stato fatto nessun
rilievo rispetto a questo nominativo ben conosciuto e su cui più
volte si è messo l'accento, cercando di evidenziare gli elementi di
non positività di questo individuo?
Per quanto riguarda le procedure, la situazione è peggiore, nel
senso che il Consiglio direttivo è stato nominato con decreto del
Ministro del 14 dicembre. Il problema è che questo decreto del
Ministro non contiene i 13 nominativi previsti dal regolamento, ma
solo 12 nominativi, quindi non è un decreto completo, tant'è vero
che alla fine di tale decreto si dice che con successivo decreto
integrativo si provvederà alla nomina del rappresentante designato
dal Ministro delle politiche agricole e forestali. Il regolamento
prevede che il decreto sia unico, non è previsto lo "spezzatino dei
decreti", cioè non è che il Ministro fa un decreto per le persone
che sono designate dagli enti scientifici e poi ne fa uno per le
persone che sono designate dalle regioni e via dicendo: il decreto
è unico, tant'è vero che questo pacchetto di nomi viene
preventivamente sottoposto per un parere alle Regioni Piemonte e
Valle d'Aosta. Qui è stato fatto un decreto che è monco, perché non
è indicato un componente e non si capisce per quale motivo;
oltretutto questa nomina arriva con un ritardo di oltre un anno ed
è ancora incompleta.
Il culmine si raggiunge con l'altro decreto dello stesso giorno
riguardante la nomina del Presidente dell'Ente parco. Il
regolamento, recante adeguamento della disciplina del Parco
nazionale del Gran Paradiso e principi della legge quadro,
approvato con decreto ministeriale n. 436/1997, al comma 2
dell'articolo 2 prevede:
"Il Presidente dell'Ente parco è
nominato dal Ministro dell'ambiente previa intesa con i Presidenti
della Regione Piemonte e della Regione autonoma Valle d'Aosta fra i
componenti del Consiglio direttivo"
. Il Sig. Picco non c'è fra
i componenti del Consiglio direttivo, quindi non si capisce come la
Regione abbia potuto dare il suo assenso alla designazione di un
individuo che non è componente del Consiglio direttivo e come il
Ministro abbia potuto nominare una persona non facente parte di
tale organismo, in totale contrasto con il regolamento. Noi,
quindi, abbiamo una situazione inaccettabile! Non so se vi è un
ulteriore decreto - ma non mi risulta - che sia andato ad integrare
la composizione: allo stato attuale quello che sappiamo è che vi
sono 12 componenti del Consiglio direttivo e quindi quest'ultimo è
incompleto; vi è la nomina di un presidente che non fa parte del
Consiglio direttivo, cosa che è in contrasto con la normativa.
Dopodiché questo Consiglio direttivo, che non è regolare, si è
riunito, ha nominato una giunta esecutiva, ma non so che valore
abbia questo atto, perché, di fronte ad un qualsiasi ricorso su
questa designazione del Sig. Picco, viene annullato, perché
illegittimo, in quanto lui non fa parte del Consiglio direttivo. Ci
troviamo quindi di fronte a una designazione fortemente discutibile
nelle scelte di alcuni componenti, e in un caso - quello del Sig.
Daclon - fortemente censurabile, e ad una procedura che è stata
tardiva, che non è conforme alle norme di legge. Ci stupiamo che la
Regione non abbia contestato tutta questa procedura, anzi l'abbia
avallata, con il rischio che adesso ci troviamo in una situazione
di totale confusione e di totale illegittimità, per cui il decreto
del Ministro può essere impugnato e verrebbe dichiarato nullo e
atti effettuati dalla Giunta e dal Presidente potrebbero essere
facilmente impugnati e dichiarati non validi perché l'organismo non
è regolarmente costituito.
Président - La parole au Président de la Région, Perrin.
Perrin (UV) - Avec la promulgation, le 14 décembre 2004, de deux
décrets distincts, le Ministre de l'environnement et de la
protection du territoire a nommé - et qu'il me soit aussi permis
d'ajouter: finalement - les membres du Comité de direction et le
Président du Parc national du Grand-Paradis. "Finalement" car,
depuis septembre 2003, comme il a été rappelé, en accord avec la
Région Piémont, j'avais fait part au Ministre de la nécessité - à
l'approche de l'échéance du mandat quinquennal de la direction du
Parc, fixée au 30 novembre 2003 - de garantir le bon fonctionnement
des organes de gestion du Parc, afin d'assurer, d'une part, la
continuité des activités concernant cette aire protégée et, d'autre
part, celle des relations entre la direction du parc et les
administrations locales. D'ailleurs, le Président Ghigo et moi-même
nous avions déjà donné à l'époque les noms de 2 personnes qui nous
semblaient à la fois compétentes et professionnelles pour occuper
la charge de Président. A l'issue de l'année de "commissaire
extraordinaire", le Ministre a donc nommé le Comité de direction et
le Président du Parc; cependant, comme l'a soulevé M. Riccarand,
certains problèmes demeurent. Ainsi, dans le préambule du décret du
14 décembre 2004, il est fait mention de la note du 22 décembre
2003 dans laquelle la Région autonome Vallée d'Aoste donnait son
entente pour la nomination du Président du Parc, alors que le
décret de nomination du commissaire extraordinaire promulgué le 8
janvier 2004 donnait comme l'une des motivations de cette décision
du Ministre le fait que la Vallée d'Aoste n'avait pas formellement
exprimé son accord. Il est évident donc que l'entente avait été
exprimée et communiquée et que finalement a été retrouvée.
Cela mis à part, le décret de nomination du Président du Parc
est l'objet d'un problème plus grave car, comme il a été souligné
par l'interpellation, le décret du Ministre de l'environnement n°
436 prévoit clairement que le Président du Parc soit nommé par le
Ministre, sur accord préalable avec les Présidents de la Vallée
d'Aoste et du Piémont, parmi les membres du comité de direction; au
contraire Monsieur Picco n'a pas été inscrit parmi les membres de
ce comité qui ont été nommés par l'autre décret promulgué par le
Ministre le 14 décembre dernier. Nous avons tout de suite remarqué
la gravité de cette situation. J'en ai parlé avec l'Assesseur
compétent de la Région Piémont et le Ministère de l'environnement,
interpellé à cet égard, a manifesté son intention de remédier à
cette situation qui est contraire aux dispositions en vigueur. Il
faut en effet rappeler que le décret du Ministre de 1997 établit
que le Comité de direction du Parc se compose de 13 membres, tandis
que le décret du 14 décembre 2004 n'en a nommé que 12, étant donné
que le Ministre des politiques agricoles et forestières n'avait -
comme vous l'avez rappelé - pas encore désigné son représentant.
Nous attendons donc que le Ministre adopte un décret d'intégration
destiné à régulariser la situation et bien évidemment, le cas
échéant, nous adopterons toutes les mesures nécessaires pour
assurer le respect des principes établis par l'accord visé au
décret que nous avons cité et passé entre les Régions et le
Ministère.
Quant à la nomination du comité de direction, nous avons exprimé
notre avis favorable, comme la Région Piémont, quant aux
propositions avancées par le Ministre et au sens desquelles M.
Corrado Maria Daclon figure parmi les 2 membres désignés par les
associations de protection de l'environnement visées à l'article 13
de la loi n° 349/1986. Comme dans le cas des autres personnes
désignées, nous n'avons exprimé aucun avis sur l'opportunité des
choix opérés par les sujets compétents; du reste, aussi la
conformité desdits choix avec les conditions établies par les
dispositions en vigueur est contrôlée par les bureaux du Ministère
de l'environnement et de la protection du territoire. Cela nous ne
revient pas en tant que compétence. La désignation du représentant
de la Région représente un choix qui ne peut pas être définie de
"basso profilo", c'est même offensif d'un point de vue personnel:
il s'agit d'un administrateur d'une Commune, donc je crois que
celui-ci a été un choix digne et à même de représenter dignement la
Région dans le Conseil du Parc du Grand Paradis.
Président - La parole au Conseiller Riccarand.
Riccarand (Arc-VA) - Esprimiamo tutta la nostra insoddisfazione
per il modo in cui è stata gestita questa vicenda molto delicata
del Consiglio direttivo e della Presidenza del parco. L'Ente Parco
Gran Paradiso è un organismo importante e delicato perché deve
gestire una materia che è stata in passato oggetto di polemiche, di
scontri, ha un ruolo difficile perché deve conciliare, da un lato,
esigenze di protezione, dall'altro, esigenze di sviluppo locale.
Secondo noi dovrebbe essere un organismo composto da gente di
elevata capacità e designato in modo limpido e conforme alle
normative. Se invece fin dalla designazione del Consiglio direttivo
e del suo Presidente si operano scelte - ripetiamo - di "basso
profilo" e si fanno delle forzature, si assumono comportamenti che
sono in palese contrasto con il regolamento, questo non depone a
favore di una gestione positiva da parte di questo organismo, con
tutte le ricadute che tale atteggiamento comporta.
Il fatto che la Regione non abbia formalmente sollevato la
questione di illegittimità della designazione del Presidente del
parco, pur essendo evidente che questa persona non faceva parte del
Consiglio direttivo, a noi sembra un'omissione dei compiti della
Regione particolarmente evidente, foriera di tutta una serie di
complicazioni, perché adesso cosa accadrà? Succederà che tali
provvedimenti verranno impugnati da qualcuno, quindi decadranno
queste "cose", anche la nomina della Giunta quindi non ha alcun
effetto. Si è andati avanti pur vedendo che è un organismo
incompleto: un Consiglio direttivo di 12 componenti e un presidente
nominato che non fa parte di tale organismo, quindi il Consiglio
direttivo non ha nessuna funzione e invece si è andati avanti nella
nomina della Giunta, del vicepresidente come se tutto fosse
regolare. Vi è un atteggiamento non adeguato da parte della
Regione, ma ci chiediamo anche dove erano i Parlamentari della
Valle d'Aosta: su una questione così importante, gli Onorevoli
Collé e Rollandin hanno fatto interpellanze, hanno sollevato la
questione? È una questione anche di carattere istituzionale molto
rilevante, cioè si va a designare un presidente che non può essere
designato.
Per quanto riguarda la questione del Sig. Daclon, è vero che la
Regione non è tenuta a fare osservazioni sui singoli componenti, ma
le può fare. Siccome il Sig. Daclon è conosciuto - fra l'altro,
abbiamo avuto anche uno scontro rispetto al museo di Saint-Pierre,
dove avete cercato di nominarlo anche quello in modo illegittimo...
anche lì abbiamo avuto una vicenda... -, quindi questo individuo
andava segnalato, poi magari non succedeva niente perché il potere
era del Ministro, ma almeno una segnalazione da parte della Regione
andava fatta.
Ci riserviamo di tornare a trattare della vicenda, perché così
come è stata gestita non depone a favore di una buona
amministrazione del parco e poi contiene dei forti e palesi
contrasti con la normativa, che richiedono una correzione di rotta
che deve essere fatta in modo rapido, urgente ed incisivo.
