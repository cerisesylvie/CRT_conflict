Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2971 del 8 gennaio 1992 - Resoconto
OGGETTO N. 2971/IX Dati concernenti l'applicazione della
legge per la prima casa.
(Interrogazione con risposta
scritta)
Presidente
Do lettura dell'interrogazione con risposta
scritta del Consigliere Voyat.
Interrogazione r.s. Nel mese di luglio 1991, nel corso di una
discussione in Consiglio regionale riguardante la cosiddetta "legge
per la prima casa", rappresentanti del gruppo dell'Union Valdôtaine
avevano chiesto all'Assessore ai Lavori Pubblici di avere per
iscritto una serie di dati da lui letti non corrispondenti con
quelli in possesso dei suddetti consiglieri.
La richiesta è stata, inoltre, ripetuta in sede di commissione e
dopo oltre 4 mesi nessun dato ci è stato inviato.
Il sottoscritto Consigliere regionale del gruppo dell'Union
Valdôtaine
Interroga
L'Assessore competente per sapere:
a) il numero delle domande accettate e messe in graduatoria per
ogni anno, dall'inizio dell'entrata in vigore della legge e diviso
tra:
a. acquisto
b. nuova costruzione
c. ristrutturazione
b) il numero delle domande a cui si è dato corso ai
finanziamenti per ogni semestre, secondo i punti a), b) e c);
c) l'importo totale per semestre erogato;
d) finanziamento annuale ricevuto dalla Finaosta per la predetta
legge;
e) la somma di rientro per semestre introitato dalla
Finaosta.
Presidente
All'interrogazione con risposta scritta testé
letta è stata data risposta con lettera n. 22 in data 7 gennaio
1992.
