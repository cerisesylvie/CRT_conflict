Classificazione
LAVORO


Resoconto integrale del dibattito dell'aula
Oggetto del Consiglio n. 2484 del 2 aprile 1997 - Resoconto
SEDUTA ANTIMERIDIANA DEL 2 APRILE 1997
OGGETTO N. 2484/X Disegno di legge: "Finanziamento di un
programma regionale straordinario di lavori di pubblica
utilità".
Articolo 1 1. Al fine di offrire opportunità di lavoro, con
particolare riferimento alle persone in condizione di difficoltà o
di svantaggio, e di realizzare interventi di manutenzione
ambientale, la Regione Valle d'Aosta promuove e realizza un
programma straordinario di lavori di pubblica utilità.
2. Il programma si articola nei seguenti tre progetti:
a) progetto straordinario di interventi da realizzarsi a cura
della struttura regionale competente in materia di forestazione e
risorse naturali, che verrà redatto ai sensi della legge regionale
27 luglio 1989, n. 44 (Norme concernenti i cantieri forestali, lo
stato giuridico ed il trattamento economico dei relativi
addetti);
b) progetto straordinario di interventi da realizzarsi a cura
dell'Assessorato dei lavori pubblici;
c) progetto straordinario di interventi da realizzarsi, ai sensi
della legge 8 novembre 1991, n. 381 (Disciplina delle cooperative
sociali) e della relativa legge regionale di attuazione 26 aprile
1993, n. 20, a cura delle cooperative sociali e loro consorzi, su
iniziativa delle strutture regionali competenti in materia di
tutela dell'ambiente, cooperazione e assistenza sociale.
Articolo 2 1. Il programma regionale straordinario di lavori di
pubblica utilità è destinato alle seguenti tipologie di
soggetti:
a) progetto di cui all'articolo 1, comma 2, lett. a):
1) il venticinque per cento del totale delle assunzioni è
assegnato a:
1.1 lavoratori in possesso di qualifiche specifiche per lo
svolgimento dei lavori, da reperire nelle liste ordinarie di
collocamento;
2) l'ulteriore settantacinque per cento delle assunzioni è
ripartito al cinquanta per cento tra:
2.1 lavoratori in mobilità di età superiore a 40 anni;
2.2 persone disoccupate di lunga durata (da oltre 12 mesi) di
età superiore a 32 anni;
b) progetto di cui all'articolo 1, comma 2, lett. b):
1) il venticinque per cento del totale delle assunzioni è
assegnato a:
1.1 lavoratori in possesso di qualifiche specifiche per lo
svolgimento dei lavori da reperire nelle liste di collocamento;
2) l'ulteriore settantacinque per cento delle assunzioni è
ripartito al cinquanta per cento tra:
2.1 lavoratori in mobilità di età superiore a 40 anni;
2.2 persone disoccupate di lunga durata (da oltre 12 mesi) di
età superiore a 32 anni;
c) progetto di cui all'articolo 1, comma 2, lett. c):
1) donne che si ripresentano sul mercato del lavoro dopo una
assenza superiore a 24 mesi;
2) persone disoccupate con una invalidità civile riconosciuta
superiore al quarantacinque per cento o portatori di handicap
psichici e sensoriali;
3) persone disoccupate di lunga durata (da oltre 12 mesi) di età
superiore a 32 anni;
4) persone in difficoltà occupazionale in quanto soggette a
processi di emarginazione sociale;
5) detenuti ed ex-detenuti;
6) persone inserite nelle liste di mobilità di età superiore a
40 anni.
2. L'assegnazione per i lavoratori in mobilità avviene, in base
ai criteri stabiliti dalla deliberazione n. 62 del 27 febbraio 1997
della Commissione regionale per l'impiego della Valle d'Aosta. Gli
stessi criteri vengono estesi agli altri soggetti beneficiari
dell'intervento stabiliti dalla deliberazione n. 63 del 26 marzo
1997 della Commissione regionale per l'impiego della Valle
d'Aosta.
Articolo 3 1. Per l'applicazione della presente legge è
autorizzata, per l'anno 1997, la spesa complessiva di lire
2.400.000.000 che graverà sui seguenti capitoli del bilancio di
previsione:
a) per lire 200.000.000 sul capitolo 26010;
b) per lire 800.000.000 sul capitolo 38940;
c) per lire 200.000.000 sul capitolo 38660;
d) per lire 1.000.000.000 sul capitolo 51820;
e) per lire 200.000.000 sul capitolo 67250.
2. Alla copertura dell'onere previsto al comma 1 si provvede
mediante riduzione per pari importo dello stanziamento iscritto al
capitolo 69020 (Fondo globale per il finanziamento di spese di
investimento), a valere sugli interventi previsti all'allegato n. 1
al bilancio di previsione per l'esercizio 1997, relativi a:
a) Interventi per lo sviluppo del sistema economico - Turismo -
Realizzazione campo da golf (B.3.5)
lire 500.000.000;
b) Territorio, ambiente e reti tecnologiche - Acquedotto del
Monte Bianco (C.1)
lire 500.000.000;
c) Territorio, ambiente e reti tecnologiche - Istituzione ed
ampliamento di aree naturali protette (C.4)
lire 400.000.000;
d) Promozione sociale, istruzione e cultura - Tutela della
salute - Presidio ospedaliero 3° lotto (D.1.2)
lire 1.000.000.000.
Articolo 4 1. Alla parte spesa del bilancio di previsione della
Regione per l'esercizio finanziario 1997 sono apportate le seguenti
variazioni in termini di competenza:
a) in diminuzione:
cap. 69020 "Fondo globale per il finanziamento di spese di
investimento"
lire 2.400.000.000;
b) in aumento:
cap. 26010 "Fondo per il finanziamento del piano triennale di
politica del lavoro"
lire 200.000.000
cap. 38940 "Spese per retribuzioni al personale addetto alla
forestazione, alla valorizzazione delle risorse naturali e alla
gestione della fauna selvatica"
lire 800.000.000
cap. 38660 "Spese per interventi intesi alla conservazione e
all'incremento del patrimonio boschivo"
lire 200.000.000
cap. 51820 "Spese per l'esecuzione di opere diverse a mezzo di
cantieri in economia"
lire 1.000.000.000
cap. 67250 "Spese per il recupero ambientale di aree naturali
degradate"
lire 200.000.000.
Articolo 5 1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Presidente Ha chiesto la parola il relatore, Consigliere
Piccolo.
Piccolo (ADP-PRI-Ind) Anzitutto una precisazione. In merito al
disegno di legge in discussione il testo inviato ai colleghi è
stato emendato agli articoli 2, 3 e 4 dalla IV Commissione su
proposta del Presidente della Giunta, pertanto la stessa relazione
allegata al precedente testo è inesatta in alcune sue parti.
La Giunta regionale, nell'interno di promuovere alcune
opportunità di lavoro a favore dei cittadini valdostani e nel
recepire le sollecitazioni provenienti da più parti, in particolare
dai comuni, per interventi di pulizia del territorio e di
manutenzione dell'ambiente, dopo aver valutato le richieste
avanzate dai comuni e fatta una selezione delle opere richieste, ha
predisposto un programma di interventi che siano in grado, da una
parte, di migliorare l'assetto del territorio e, dall'altra, di
fornire alcune possibilità di lavoro per persone in situazione di
disagio. Il programma prevede infatti piccoli interventi che non
richiedono una progettazione e che consentiranno di occupare circa
120 persone per periodi che vanno da un minimo di 4 mesi ad un
massimo di 7.
Il programma previsto si articolerà in 3 settori con i progetti
sottoindicati:
1) progetto di interventi di manutenzione della sentieristica,
che saranno realizzati a cura del Servizio forestazione
dell'Assessorato agricoltura, foreste e risorse naturali;
2) progetto di interventi di sistemazione viaria, che saranno
realizzati a cura dell'Assessorato ai lavori pubblici;
3) progetto di pulizia e di manutenzione che saranno realizzate
dalle cooperative sociali sulla base di un progetto congiunto degli
Assessorati dell'ambiente, dell'industria e della sanità.
Per quanto riguarda i progetti indicati ai punti 1 e 2, si
dovranno occupare persone disoccupate in lunga durata, 12 mesi, di
età superiore ai 32, e i lavoratori di mobilità di età superiore ai
40.
L'Agenzia del lavoro coordinerà le modalità di assunzione dei
lavoratori per una parte, così come indicato all'articolo 2 del
nuovo testo emendato in IV Commissione, e in assenza di riservati
di una categoria verrà effettuata la compensazione a favore delle
altre categorie. Per l'altra assegnazione, per i lavoratori in
mobilità, avverrà in base ai criteri stabiliti dalla delibera n. 62
della Commissione regionale per l'impiego della Regione Valle
d'Aosta, adottata nella riunione del 27 febbraio, che prevede nel
deliberato: che le sezioni circoscrizionali per l'impiego
competenti dovranno individuare i seguenti criteri per l'avviamento
dei lavori dei progetti di pubblica utilità; che ci sia la
residenza del comune ove si svolgono i progetti di pubblica
utilità, la residenza nell'ambito della comunità montana, la
residenza nella sezione circoscrizionale per l'impiego, che
comprende il comune, la compatibilità professionale o aver
partecipato ad altri progetti di lavori socialmente utili con
mansioni similari, maggior carico familiare, anzianità di
iscrizione nella prima classe della liste di collocamento e nelle
liste di mobilità, anzianità anagrafica. Analoghi criteri
potrebbero essere utilizzati per l'assegnazione degli altri
soggetti beneficiari dell'intervento.
Per la realizzazione del programma straordinario, che prevede un
importo complessivo di 3 miliardi di lire, è stato necessario
predisporre il presente disegno di legge di finanziamento, che
consente di reperire le risorse necessarie, quantificate in lire
2,4 miliardi, attingendole dai fondi globali del bilancio regionale
relativi agli interventi che non saranno immediatamente
realizzabili e cioè entro il 1997 e indicati nel disegno di legge
agli articoli 2, 3 e 4.
Considerata l'importanza e l'urgenza del presente disegno di
legge all'articolo 4 viene richiesta la dichiarazione di urgenza,
ai sensi dell'articolo 31, comma 3, dello Statuto speciale per la
Valle d'Aosta.
Presidente Ha chiesto la parola il Presidente della Giunta,
Viérin Dino.
Viérin D. (UV) Je voudrais tout d'abord remercier le rapporteur,
Président de la IVème Commission, M. Piccolo, ainsi que les membres
de la IVème et de la IIème Commission pour l'attention qu'ils ont
bien voulu donner à ce projet de loi, en permettant son inscription
lors de la séance d'aujourd'hui, afin qu'il puisse être approuvé
par l'Assemblée. Ce qui aura sans doute des effets positifs quant à
son application et donc aux travaux qui doivent être exécutés.
Il s'agit d'un programme extraordinaire des travaux publics, qui
se fixe essentiellement deux objectifs: tout d'abord celui de
combattre ou de pallier aux problèmes du chômage, qui sévit
également à l'intérieur du Val d'Aoste, même si nous nous trouvons
dans une situation différente par rapport à d'autres réalités, et
notamment par rapport aux données globales du marché du travail
italien. Les chiffres sont là pour le démontrer: 12,4 pour cent le
taux de chômage général par rapport à 5,8-6 pour cent au Val
d'Aoste. Surtout c'est une mesure qui s'adresse tout
particulièrement aux catégories les plus faibles dans le secteur
des sans-emploi. En même temps ce programme se pose comme objectif
l'entretien et la sauvegarde du territoire.
C'est un programme qui représente de ce point de vue un exemple
et un modèle de concertation entre différents services de
l'Administration régionale; la proposition avait été formulée par
l'Assessorat de l'environnement et par la suite elle a été
concertée par les autres services de l'Administration régionale;
parallèlement c'est un programme qui représente un exemple, une
sollicitation pour les collectivités locales de façon à pouvoir
adopter des mesures concrètes qui répondent aux exigences de ceux
qui sont au chômage.
Pour ce qui est de cette mesure, je crois qu'il est important
également de souligner qu'il ne s'agit pas de la seule intervention
prévue par l'Administration régionale pour faire face à ces
difficultés. Je voudrais à ce propos faire référence aux plans
annuels qui ont été préparés par les Assessorats de l'agriculture
et des travaux publics: là il y a eu un engagement de quelque 25
milliards pour toute une série d'interventions, également sur le
territoire et pour la valorisation des ressources naturelles ou
pour l'amélioration de la voirie; mais aussi aux différentes
initiatives qui ont déjà été adoptées et qui font partie d'une part
du plan de politique du travail, le plan triennal 95-97 adopté par
cette Assemblée par la loi du mois de février 95, où l'on peut
compter sur des services en faveur des sans-emploi, et aux
initiatives ponctuelles de soutien pour ce qui est de l'embauche de
ces travailleurs ou aux initiatives de formation
professionnelle.
Il s'agit d'initiatives de formation professionnelle pour
faciliter l'insertion des jeunes, des adultes qui sont au chômage
ou qui sont sur les listes de mobilité ou au chômage technique ou
encore d'initiatives de formation continue.
Pour ce qui est par contre des actions pour favoriser le
recrutement de personnel, il y a les différentes subventions qui
sont allouées aux entreprises, dans les cas où elles embaucheraient
certaines catégories de travailleurs, ou encore les mesures qui ont
été votées lors de la présentation du budget et qui ont permis
d'intervenir directement pour favoriser les actions concernant les
travaux d'utilité publique.
Il s'agit donc d'un ensemble coordonné de mesures et
d'initiatives qui nous permet de donner des réponses concrètes au
problème du chômage.
Par ailleurs il y a aussi une retombée en ce qui concerne la
concertation des différentes collectivités locales, qui ont été
d'abord prévenues de cette volonté et ensuite ont déjà été
contactées pour que l'on puisse, aussitôt après l'approbation de la
part de l'Assemblée régionale, et donc aussitôt après l'entrée en
vigueur de cette loi, ouvrir ces chantiers et offrir ces
possibilités d'emploi à ceux qui sont au chômage.
Il y a 46 communes qui seront concernées par ces travaux, il
s'agit de chantiers qui seront ouverts, et là c'est également un
exemple de la manière dont on pourrait intervenir directement sur
le territoire, en lançant certains projets qui, sur le plan
financier, ne sont certainement pas des projets de grande envergure
mais qui, en tant que retombée sur la réalité territoriale de nos
différentes communes sans doute peuvent représenter un exemple et
de flexibilité et de possibilité d'intervention de la part des
artisans, des petites et moyennes entreprises, des agriculteurs
même et donc représenter un moyen important de soutien de
l'économie valdôtaine dans sa globalité.
Presidente Prima di aprire la discussione generale, comunico al
Consiglio che è pervenuta a questa Presidenza la richiesta di
iscrizione di due ratifiche di deliberazioni, che vi verranno
distribuite e successivamente metteremo in votazione
l'iscrizione,
È aperta la discussione generale.
Ha chiesto la parola il Consigliere Chiarello.
Chiarello (RC) Credo che questa legge sia importante, noi
abbiamo proposto in campo nazionale un disegno di legge di questo
tipo.
L'unica cosa che faccio rilevare alla Giunta è che questo tipo
di legge, come quella che segue e che riguarda gli impianti
sanitari, ci è arrivata al venerdì per essere discussa in Consiglio
il martedì; mi sembra che sia normale che la minoranza chieda un
po' più di tempo. Parlo a titolo personale, ma vi prego di darci un
po' più di tempo.
È vero, Presidente, c'è un dato statistico in campo nazionale
della disoccupazione; però dovremmo prendere ad esempio il tasso di
disoccupazione del nord Italia che non è più il 12,4 percento, ma è
nella nostra media e in certe regioni addirittura più basso. Ed è
proprio per questo che una legge di questo tipo è necessaria anche
nella nostra regione, perché si deve rispondere alle esigenze dei
cittadini valdostani che non trovano lavoro, che sono stati espulsi
dal ciclo produttivo per le famose ristrutturazioni, ai quali la
Regione deve dare una risposta.
Presidente Ha chiesto la parola il Consigliere Tibaldi.
Tibaldi (Ind) Le mie perplessità su questo disegno di legge le
ho già espresse in parte al Presidente in occasione dell'audizione
che abbiamo avuto in IV Commissione, quindi li ripropongo anche in
quest'Assemblea motivandoli.
Ho sentito dire dal Presidente due cose fondamentali: che questo
disegno di legge contiene una serie di risposte concrete al
problema della disoccupazione, traduco letteralmente quanto ho
sentito, e che questo disegno di legge altresì rappresenta un
esempio di modello di coordinamento tra servizi ed enti per
affrontare il problema della disoccupazione.
Ritengo invece che questo disegno di legge sia un modello di
dispersione delle risorse pubbliche, che non porta beneficio
duraturo ad alcuno. Non ne beneficiano gli addetti, le previste 150
persone che nella relazione si dice poter occupare, e che versano
in condizioni di difficoltà o di svantaggio; non ne beneficiano gli
addetti perché la durata occupazionale è effimera, ha un tempo
limitato e quindi gli effetti positivi che possono trarne costoro
sono un palliativo; non ne beneficiano - o perlomeno non in misura
significativa - gli enti pubblici, che in questo caso sono i comuni
che hanno presentato delle proposte d'intervento, hanno individuato
delle zone dove si possono insediare questi cantieri destinati al
recupero di manufatti o alla valorizzazione ambientale o
agroforestale di una parte del loro comprensorio. Perché sappiamo
che questi interventi sono comunque portati da persone che si
trovano sì in condizioni di disagio e di svantaggio, ma che non
sono in grado di apportare specifiche professionalità, o
difficilmente possono apportare specifiche professionalità, per la
soluzione di quei problemi manutentivi di restauro o di intervento
di cui necessitano gli enti locali.
Oltretutto questa legge non contribuisce a creare
professionalità negli addetti proprio per la limitatezza nel tempo
e soprattutto perché questi soggetti in condizioni di disagio e di
svantaggio sono di categorie produttive differenti. E altrettanto
difficilmente permette agli enti pubblici di acquisire
professionalità specifiche per gli interventi di cui si diceva.
Nel complesso ritengo quindi che questa legge intervenga in
tutto, meno che a sostegno della politica occupazionale che anche
in Valle d'Aosta, benché non raggiunga i livelli drammatici delle
medie nazionali o di altre regioni che soffrono ancora più
tragicamente il problema dell'assenza di lavoro, tuttavia, sta
registrando anche nella nostra regione livelli che sono tutt'altro
che trascurabili.
Penso che questo disegno di legge rappresenti, come dicevo fin
dall'inizio, una politica di dispersione delle risorse che non
tende a soddisfare, anche perché non si innesta in un preciso
disegno di recupero sul piano occupazionale delle risorse umane
presenti in Valle, gli intenti e gli obiettivi che sono stati
individuati nella relazione introduttiva o nelle relazioni che sono
state fatte e dal Consigliere Piccolo e dal Presidente della
Giunta. Piuttosto è una forma di operazione di propaganda, e mi
sembra strano che qui il Consigliere Chiarello, che era tanto
attento la volta scorsa a verificare le operazioni di propaganda in
merito alla questione energetica, non se ne sia accorto; dicevo
un'operazione di propaganda che altro non ha se non un significato
squisitamente elettoralistico, dove sappiamo che le abitudini
contrattuali e i sistemi di reclutamento saranno quelli usualmente
utilizzati dagli assessorati coinvolti, e cioè l'Assessorato
all'agricoltura, l'Assessorato all'ambiente e l'Assessorato ai
lavori pubblici. Ecco che quindi, giustamente come diceva
Chiarello, si replica un modello che è già stato sperimentato a
livello nazionale, il "modello Bertinotti", di occupazione
virtuale, che tende a placare gli animi di poche persone che
provano magari una soddisfazione momentanea per avere un posto di
lavoro, ma che in realtà non contribuisce per le ragioni che dicevo
prima a risolvere il problema occupazionale. Una politica virtuale
dell'occupazione, dunque, con l'invenzione di certi posti di lavoro
- guarda caso - proprio alla vigilia di una scadenza elettorale
prossima anche qui nella nostra regione. Per quello che mi fa
strano che il collega Chiarello non se ne sia accorto, e voglio
sottolinearlo.
Questo esperimento stride anche con quelli che sono i numeri del
nostro pubblico impiego. Sappiamo che il rapporto dipendenti
pubblici-popolazione in Valle d'Aosta è invece più che mai
ottimistico rispetto alle altre regioni d'Italia, e che gli stessi
enti locali hanno, penso soprattutto ai maggiori e non ai minori,
cioè a quelli di una certa entità, un numero di dipendenti che è di
gran lunga superiore spesso ai relativi fabbisogni. Quindi ancora
una volta ci accorgiamo come l'epicentro dell'offerta di lavoro in
Valle d'Aosta si vuole - per volontà politica - che rimanga la
Regione, evitando di trovare formule o suggerire stimoli anche agli
imprenditori locali per creare nuovi posti di lavoro.
È un esperimento che stride anche con tutte quelle risorse
finanziarie che annualmente vengono destinate ai lavori pubblici
per esempio, dove diverse decine di miliardi vengono destinati alla
costruzione di strade, recupero di manufatti, interventi in materia
di agricoltura forestale per la salvaguardia dell'ambiente e del
territorio.
Penso che in definitiva si tratti sì di un esperimento - mi
auguro che non venga replicato perché non penso che sia innovativo,
anzi è una replica di un modello nazionale -, che riflette la
scarsa incisività qualitativa delle scelte, degli interventi
regionali in materia di politica del lavoro.
È un'operazione di mera propaganda e mi pare che, sia
dall'intervento del relatore, sia dall'intervento del Presidente,
non ci siano state delle affermazioni che finora abbiano potuto
convincermi del contrario. Per queste ragioni dichiaro il mio voto
contrario.
Presidente Ha chiesto la parola il Consigliere Borre.
Borre (UV) Condivido quanto ha detto il Consigliere Tibaldi che
questo disegno di legge non può, e non vuole, essere una risposta
all'occupazione. Il Presidente lo ha detto in questa sede, lo ha
già detto anche in commissione, il disegno di legge fa parte di un
progetto che già oggi porta avanti l'Assessorato ai lavori pubblici
con i cantieri di lavoro e quindi di risposta ai disabili e ai
disagiati, ma risponde anche con l'agricoltura e foreste per i
lavori che si fanno nella forestazione.
Questo progetto vuole rispondere, lo ha detto prima il
Presidente, a due obiettivi: quello di venire incontro ai
cassaintegrati, a chi è vicino alla pensione e a persone disagiate
e l'altro di rispondere alla manutenzione dell'ambiente che è
un'esigenza sentita da più parti.
Il disegno di legge, oltre ad aver messo insieme tre
assessorati, ha il grosso pregio di aver cominciato a dialogare con
i comuni, ed è qui che vedo il grosso valore di questa legge: il
fatto di cominciare a far ragionare tutti gli enti locali, comuni e
comunità montane, su possibilità di interventi che sono a loro
disposizione. È dovuta intervenire l'Amministrazione regionale,
però è riuscita a coinvolgere i comuni, là dove leggi permettono ai
comuni di intervenire, sia la n. 481 che la legge n. 94 sulla
montagna.
Queste leggi permettono alle comunità montane e ai comuni di
progettare e attuare dei lavori con delle cooperative, per fare con
le stesse dei lavori fino a 300 milioni per quanto riguarda il
settore dell'agricoltura, della forestazione e dell'industria, e
dei lavori per gli agricoltori fino a 30 milioni. Questo dovrebbe
essere l'inizio di quel percorso che permette a tutti gli enti
locali di diventare veramente responsabili e di creare
quell'occupazione di cui abbiamo bisogno, che non è solo quella
temporanea ma è l'occupazione specializzata, quindi per
manutenzione e per gestione della stessa che viene fatta per le
opere pubbliche.
Ecco perché dichiaro il mio voto favorevole a questo progetto,
che non vedo come un progetto che vuole dare solo risposta al
contingente, ma che vedo in prospettiva per quella che può essere
l'azione che gli enti locali produrranno su questa strada.
Presidente Ha chiesto la parola il Consigliere Squarzino
Secondina.
Squarzino (VA) L'intervento che voglio fare avrei potuto farlo
anche in sede di dichiarazione di voto; comunque, visto che si sta
affrontando il carattere generale di questo disegno di legge, mi
sembrava utile esprimere il significato che noi Verdi diamo a
questo disegno di legge.
Già altri lo hanno sottolineato, io vorrei riprendere le cose
essenziali senza perdermi nei particolari. Direi che questo disegno
di legge consente di coniugare fra di loro delle esigenze che sono
valide in sé, relative a settori diversi che qui riescono a trovare
insieme una relazione e a dare l'uno risposta all'altro.
Le esigenze sono da un lato la tutela, la cura, l'attenzione
all'ambiente, dall'altra parte la necessità di creare posti di
lavoro, di dare una risposta alla carenza di posti di lavoro. Ma
c'è un altro aspetto tipico di questa legge che vorrei
sottolineare, che è l'attenzione alle categorie più disagiate, cioè
il fatto che si guarda a quelle persone che si immettono sul
mercato del lavoro senza avere le caratteristiche per rispondere
alle richieste del mercato del lavoro.
Per la maggior parte sono persone che il mercato del lavoro ha
già espulso, oppure persone che per la prima volta si avvicinano al
mondo del lavoro, oppure persone che non hanno le competenze
richieste. Sono anche quelle categorie più disagiate che sono
elencate in modo molto puntuale alla lettera c) del primo comma
dell'articolo 2, e questo significa proprio un'attenzione
particolare a quelli che nella società hanno più difficoltà. Qui
permettetemi di sottolineare che nella legge si fa riferimento in
modo preciso alle donne che si presentano sul mercato del lavoro
dopo un'assenza superiore a 24 mesi.
C'è una difficoltà particolare che colpisce le donne, credo che
molti di noi abbiamo conoscenza di molte situazioni in cui la donna
si trova sola con i bambini, una donna che ha fatto la casalinga
magari fino ad allora e che ad un certo punto è costretta per
motivi economici a immettersi nel mercato del lavoro e non ha le
competenze né gli strumenti per poterlo fare. Il fatto che qui si
preveda in modo preciso anche questo tipo di categoria è un aspetto
estremamente positivo, insieme a tutti gli altri che prima ho
elencato.
Già altri hanno evidenziato le modalità, le procedure con cui si
è giunti a definire questo tipo di legge e anche il programma; è
molto importante che questo programma abbia previsto un ruolo da
protagonisti per i comuni, che hanno fatto una ricognizione dei
lavori e degli interventi che ritengono più urgenti sul proprio
territorio e che sono finalizzati a mantenere in ordine il proprio
territorio, a mantenere l'ambiente e quindi a curare quello che è
uno dei beni più preziosi della nostra regione.
Dicevo che c'è stato un coinvolgimento diretto dei comuni, ma
non solo. Questa legge prevede anche un ruolo attivo per le
cooperative sociali, che sono chiamate a definire i progetti
insieme agli uffici regionali. Si tratta di un primo passo che
indica una tendenza che questa Giunta ha voluto adottare. Mi ha
fatto piacere sentire dal Presidente della Giunta indicare il
procedimento, il modo con cui si è giunti a questa legge come un
modello; è un modello di coordinazione, è un modello di
collaborazione, è un modello d'integrazione fra uffici diversi, fra
enti diversi, fra enti pubblici e enti privati.
Direi che questo è l'inizio di un progetto più ampio, come
diceva anche Borre; è vero che si tratta di un programma regionale
straordinario, ma proprio il carattere esemplare di questo modello
che viene proposto, il fatto che risponda a dei bisogni reali del
nostro territorio credo che possa suggerirci di adottarlo come un
modello da riproporre negli anni successivi. Questo è un po' il
nostro auspicio e anche l'impegno con cui seguiremo l'applicazione
di questa legge.
Presidente Ha chiesto la parola il Consigliere Ferraris.
Ferraris (GV-PDS-SV) Vorrei dire due cose molto brevemente, da
considerarsi anche come dichiarazione di voto.
Ho sentito molta enfasi sia in termini positivi sia in termini
negativi rispetto a questo disegno di legge. Questa è una regione
che fin dalla metà degli anni ?80 ha affrontato, proprio in
considerazione di aspetti legati alla ristrutturazione del proprio
apparato produttivo, problemi di questo genere, per cui la tematica
dei lavori di pubblica utilità non è un'invenzione di oggi. Quindi
anche qui direi che non è il caso di mettere troppa enfasi sia in
termini positivi, sia in termini negativi, in quanto c'è una linea
di continuità rispetto ad un'azione politica che è stata
sollecitata non solo dalle forze politiche, ma anche dalle
organizzazioni sindacali; e poi, io credo che le questioni
dell'occupazione siano tali da rendere non necessarie e soprattutto
non opportune delle speculazioni.
Ritengo che questo sia un provvedimento positivo, 150 posti di
lavoro in una realtà come la nostra sono sicuramente un dato
positivo; c'è un elemento che introduce una qualche novità rispetto
al passato ed è quello di cercare di trasformare questo intervento,
che è di carattere congiunturale, in un intervento di carattere
strutturale, nel senso che si cerca di intervenire attraverso le
cooperative sociali introducendo nuove forme di
imprenditorialità.
Viene altresì rivolta un'attenzione alle fasce più deboli del
mercato del lavoro, era questo un impegno di questo Consiglio
legato alla decisione della legge finanziaria per il ?97, tenuto
conto del fatto che interventi che hanno carattere temporale,
Consigliere Tibaldi, hanno al tempo stesso il significato di
mantenere in attività e di evitare dei fenomeni di disgregazione
sociale che sono nocivi e che è compito di questo Consiglio fare di
tutto perché vengano evitati.
Presidente Ha chiesto la parola il Consigliere Parisi.
Parisi (RV) Intervengo brevemente in merito a questo disegno di
legge, dichiarando il nostro voto favorevole evidentemente, anche
perché riteniamo che pur non essendo un disegno di legge esaustivo
di quella che è la situazione occupazionale in Valle d'Aosta, è
comunque un segnale che si vuol dare di attenzione ad un problema
grave che esiste in Valle d'Aosta.
Riprendendo anche quello che diceva il Consigliere Ferraris, non
farei molta enfatizzazione di questo disegno di legge, anche perché
non vorremmo che lo stesso suscitasse delle aspettative che poi non
trovano risposta nel concreto. Sappiamo benissimo qual è la
situazione occupazionale in Valle d'Aosta e anche se non ha la
drammaticità delle regioni meridionali, ha raggiunto dei livelli
preoccupanti, che non coinvolgono solo le categorie deboli della
società valdostana ma coinvolgono moltissimi giovani che sono in
attesa di prima occupazione, e per quanto encomiabile possa essere
lo sforzo della Giunta, non darà la risposta a queste categorie che
trovano grosse difficoltà di inserimento.
A parte questo però vi era stato un impegno da parte di questo
Consiglio a dare alcune risposte in particolare a soggetti espulsi
dal mondo del lavoro; ricordo che l'intero Consiglio aveva votato
una risoluzione con la quale si impegnava in tal senso. Non so se
questo disegno di legge riuscirà a dare risposta in particolare a
quelle categorie per le quali ci eravamo impegnati; a proposito di
questo vorrei porre alcune domande perché non ho capito bene quale
sarà l'iter futuro. Mi riferisco in particolare all'articolo 2
emendato, perché l'emendamento è arrivato successivamente alla
riunione in IV Commissione, alla quale io avevo partecipato, quindi
non ho capito esattamente qual è il meccanismo procedurale.
La prima domanda è questa: quante sono le persone impegnate dal
progetto A, quante sono le persone impegnate dal progetto B...
(interruzione del Presidente della Giunta, fuori microfono)
... grazie, Presidente, è stata una risposta rapidissima che mi
evita di dilungarmi in questo tipo di problematica.
Non ho poi capito quali sono i criteri che vengono seguiti per
l'assunzione, perché coloro che sono interessati sono in attesa di
conoscere qual è il meccanismo procedurale per accedere a questi
cantieri.
Siccome ho sentito parlare di questa enorme collaborazione, a
cui faceva riferimento in maniera enfatica il Consigliere
Squarzino, fra Amministrazione regionale, comuni e altri enti,
credo che vada fatto uno sforzo ulteriore e forse sarebbe stato
opportuno dare i finanziamenti ai comuni proponenti interventi per
la realizzazione dei progetti, quindi senza caricare ancora una
volta le strutture regionali di competenze che potrebbero essere
delegate agli stessi comuni. Però questo è solo un mio pensiero
personale che ho voluto esplicitare ad alta voce.
Volevo porre un'ultima domanda, riferita alla deliberazione che
è stata assunta dalla Commissione regionale per l'impiego. Qui ci
sono stati degli atteggiamenti che potrebbero in qualche modo
andare ad inficiare un lavoro che si sta facendo da anni, mi
riferisco ai cantieri che vengono seguiti dall'Assessorato
all'agricoltura e a quelli che vengono seguiti dall'Assessore ai
lavori pubblici.
Non vorrei che le decisioni assunte da questa commissione
andassero a cozzare con una situazione consolidata, che viene
portata avanti da anni. Volevo capire esattamente in quale misura
questa decisione potrebbe andare ad incidere in una situazione
consolidata, che riguarda in particolare i lavori che vengono fatti
da questi assessorati.
Presidente Ha chiesto la parola il Consigliere Marguerettaz.
Marguerettaz (PpVA) Istintivamente, guardando questo disegno di
legge, verrebbe da votarla, anche perché con circa 2,4 miliardi
andiamo a dare del lavoro a circa 120-150 persone per un periodo
che va dai 4 ai 7 mesi. Dicevo che a fronte di questa
considerazione, verrebbe da votare il disegno di legge perché tante
volte in altri settori, ad esempio quello industriale, ci siamo
trovati ad impegnare molto più soldi per molti meno lavoratori e
per un periodo che più o meno era simile a questo. Quindi, se non
altro, da questo punto di vista sarebbe un passo avanti.
Tuttavia non voteremo questo disegno di legge, perché abbiamo
diverse perplessità.
La prima è stata detta dalla collega Squarzino; lei lo citava in
termini positivi, mentre per noi questo è un punto negativo o
perlomeno di forte perplessità su questi tipi di interventi.
La considerazione è la seguente: questo progetto che viene
descritto in questo disegno di legge è frutto di una
programmazione, di una pianificazione, è un'idea che avrà una
continuità nell'impostazione generale di questa maggioranza, oppure
si limiterà, così come appare dal disegno di legge, un intervento
estemporaneo, un programma straordinario? Questa è una riflessione
che va fatta, perché se la linea politica fosse quella di supplire
alle carenze occupazionali con un'impostazione di questo genere,
tanto valeva fare una legge che non si limitasse ad una descrizione
di un programma straordinario così come è descritto, ma mettesse le
basi affinché questa impostazione potesse poi nel tempo tradursi e
riprodursi per così dire.
Questo è un dubbio che ci viene anche da una considerazione:
perché un programma straordinario che concerne quel periodo di
tempo? Forse perché siamo ad un anno dalle elezioni e quindi era
difficilmente programmabile oltre un'impostazione di questo genere?
Ma se questo è il motivo, viene da chiedersi come mai un
provvedimento di questo genere non sia stato assunto nei 4 anni
precedenti!
I dubbi maggiori tuttavia riguardano i criteri con cui questi
lavori verranno assegnati. Abbiamo sentito dalla relazione del
Presidente della Giunta e anche da diversi interventi che si sono
susseguiti come assumano un ruolo decisivo, importante e
significativo gli enti locali, in particolare i comuni, in questa
prospettiva.
Abbiamo sentito che i comuni interessati saranno 46. Ci è giunta
voce, non so se attendibile o meno, che il numero di comuni
richiedenti questi interventi abbia spiazzato la Giunta, la quale
si attendeva un numero assai più ridotto di richieste di interventi
in questo senso.
Risultato di questo è che a diversi comuni che hanno fatto
richieste per un certo numero di lavori si è data un'approvazione
di massima, decurtando di molto le richieste che i comuni stessi
avevano fatto...
(interruzione del Presidente della Giunta, fuori microfono)
... a tutti, certo, non era questo il senso dell'intervento, non
volevo dire ad alcuni sì e ad altri no. Quindi tutti e 46 i comuni
si sono ritrovati ad avere una corresponsione inferiore alle loro
richieste, ma questo perché c'è uno stanziamento... esatto.
Viene da chiedersi, alla luce anche di questo dato, quali sono i
criteri con cui vengono assegnati i fondi ai comuni. Il Presidente
ride, ma io chiedo perché dal disegno di legge non lo si capisce.
Anzi direi di più, direi che le cose sono un po' dubbie, perché se
è vero, come è vero, che il primo punto dei criteri che si
seguiranno, quelli del resto stabiliti dalla delibera della
Commissione regionale per l'impiego per l'assegnazione ai
lavoratori di queste attività, vedono al punto 1 la residenza nel
comune ove si svolgono i progetti di pubblica utilità... non è vero
quello che dice il relatore Piccolo?
È una vecchia relazione, ma qui traduce una delibera a cui si fa
sempre riferimento nel disegno di legge. Leggo la relazione:
"L'assegnazione potrebbe avvenire per i lavoratori in mobilità in
base ai criteri stabiliti dalla delibera n. 62 della Commissione
regionale per l'impiego..." no, non vecchia, disegno di legge
attuale...
(interruzione del Presidente della Giunta, fuori microfono)
... sì, tu hai detto che la relazione non era più attuale perché
è cambiato il disegno di legge, allora l'articolo 2, comma 2, del
testo che votiamo dice: "L'assegnazione per i lavoratori in
mobilità avviene in base ai criteri stabiliti dalla deliberazione
n. 62..." quello non è variato! Quali sono questi criteri? Nella
relazione sono elencati: residenza nel comune ove si svolgono i
progetti di pubblica utilità, residenza nell'ambito della comunità
montana, eccetera. Sono questi i criteri della deliberazione della
Commissione regionale?
(interruzione del Presidente della Giunta, fuori microfono)
... il Presidente dice di no. Io non metto in dubbio la tua
parola, però mettetevi d'accordo tu o il Presidente: sono questi o
non sono questi i criteri?
(interruzione del Presidente della Giunta, fuori microfono)
... non c'è questo punto: mi fidavo del relatore, evidentemente
non dovevo fidarmi, ma non perdiamoci in questo!
Non c'è il criterio della residenza, d'accordo. Comunque rimane
in piedi questo ragionamento: se il senso di questa delibera è
andare incontro ai lavoratori che non lavorano più, i criteri con i
quali si stabiliscono le suddivisioni per comuni devono comunque
tenere in considerazione il bacino di sofferenza comune per comune,
anche proprio per la decisione di come suddividere i fondi.
Poi volevo dire alcune cose su quei criteri; purtroppo non mi
sono documentato a sufficienza con quella deliberazione facendo
fede alle cose che c'erano scritte, perché ad esempio un'altra cosa
che mi convince fino ad un certo punto di questi criteri, sempre
che siano validi, è il maggior carico familiare. Stando a quello
che c'era scritto nella relazione, si dice: c'è la residenza, c'è
la competenza professionale e in terzo luogo c'è il maggior carico
familiare.
A parte gli interventi a carattere sociale cui faceva
riferimento la collega Squarzino, che investono soprattutto le
donne, ma se gli altri tipi di interventi - così come è stato detto
anche da parte del Presidente della Giunta - sono interventi che
chiunque (lo traduco in parole semplici) con una certa abilità al
lavoro potrebbe svolgere, tipo quelli della sentieristica, lavori
che da sempre sono stati affidati a ragazzini di 15-16 anni, credo
che il punto 2 messo prima del carico familiare non abbia da
esservi. Cioè, se l'indirizzo è quello di andare incontro a delle
situazioni di disagio, è chiaro che bisogna invertire i punti dei
criteri, per cui prima si guarda la situazione di disagio reale,
non ci si limita a guardare la professionalità, perché questa non
può essere discriminante prima del carico familiare se l'intento
del disegno è questo.
Ultima considerazione. Il Presidente ancora una volta ha detto
che questo è un disegno di legge che potrebbe far pensare che c'è
della disoccupazione nella nostra regione, cosa che è in maniera
ridottissima, e una tantum è il Presidente della Giunta a citare
delle percentuali; in genere le percentuali sono sempre state un
po' bandite dai vari dibattiti, perché le si sono sempre
considerate interpretative e spesso non rispecchianti una
realtà.
Credo che sia mio compito farla io, questa volta,
quest'osservazione. Non dimentichiamoci che, ammesso che queste
statistiche siano reali e non ho nulla da eccepire, dire che in
Valle d'Aosta c'è un tasso di disoccupazione che si aggira intorno
al 6 percento a fronte di un tasso di disoccupazione "italiano" che
è vicino al 12 percento, dove sappiamo benissimo che c'è un tasso
di disoccupazione al nord che è intorno al 7 percento e un tasso di
disoccupazione al sud che è intorno al 20 percento (se non oltre),
ebbene un discorso come questo non è un discorso da farsi da parte
del Presidente della Regione autonoma Valle d'Aosta. Anche perché
credo sia bene ricordare che questa regione, con l'autonomia che le
compete, deve amministrare 100mila persone.
Presidente Ha chiesto la parola il Consigliere Chiarello.
Chiarello (RC) Voglio fare insieme all'intervento anche la
dichiarazione di voto, come ha detto Ferraris, però a chi ha usato
la mia dichiarazione per dire che queste cose sono
"l'assistenzialismo", vorrei dire che noi siamo ben d'accordo su
questo.
Ci siamo scontrati con chi la pensa diversamente da noi sui
milioni dati alla FIAT, presi dai fondi per il lavoro. Ritenevamo
che i fondi per il lavoro e quei milioni alla FIAT fossero altra
cosa. Dini ha visto bene di dare i fondi per il lavoro alla FIAT, e
lì ci scontriamo. Ma quando c'è da risolvere un problema
sull'occupazione in Valle d'Aosta... io non ho neanche parlato di
elettoralismo da parte della Giunta, perché secondo me questo è un
provvedimento per la disoccupazione, non per l'occupazione!
Quando arriva un privato e dà 120 posti di lavoro, e cade in
questa cosa, sono il primo ad esserne contento; penso che anche la
maggioranza sarà la prima che poi sbandiererà che ha trovato il
privato che dà 150 posti di lavoro. Però in questo momento alla
gente che - non so se a Tibaldi succede - telefona a casa alle 10
di sera perché non sa come pagare l'affitto il mese dopo, dobbiamo
dare una risposta immediata assistenziale? Io la chiamo come
dev'essere chiamata, secondo me "assistenziale", anche se in questa
legge c'è un articolo che parla di cooperative.
Con questo articolo si può anche mettere in moto, se c'è la
volontà da parte della gente oltre che la capacità, un modello di
cooperazione che può andare anche al di fuori di questi soldi, che
può andare a risolvere dei problemi nel privato. Finiti questi
mesi... e secondo me chi farà quattro mesi avrà solo un aiuto
temporaneo, in quanto il problema si ripresenterà in seguito perché
questa società non li risolve questi problemi e voglio solo fare un
esempio: alla Feletti in questo momento parlano di cassa
integrazione e di licenziamenti, io invece vorrei che parlassero di
assunzioni, e sta di fatto che con quei licenziamenti la società
dovrà farsi carico anche di quelle persone che a fine mese non
hanno più la sussistenza. Questo tanto più se la cosa viene gestita
dai comuni, si è parlato di 46 comuni, vuol dire che c'è questa
necessità.
Se la Regione si è trovata impreparata, Consigliere
Marguerettaz, ne sono contento, vuol dire che questi lavori,
definiti "socialmente utili", sono davvero socialmente utili e non
sono per chi li fa, anche per chi li riceve, per il comune che vede
delle necessità nel suo territorio da risolvere. Spero che, almeno
in parte, queste necessità vengano risolte!
Sono d'accordo con te che forse c'è stata un po' di confusione
specialmente fra la relazione e quello che voleva dire la legge, in
particolare su chi sarà a decidere e su come verranno fatte le
assunzioni. Questo punto vorrei capirlo meglio. Ho detto che
abbiamo avuto poco tempo, noi consiglieri che non partecipiamo a
questa commissione. Mi chiedo fra l'altro come mai nella III
Commissione sono passati i cantieri sociali, sono passati i
cantieri forestali, mentre di questi che attengono al territorio la
III Commissione non ne prende neanche visione! Capisco che sono
cantieri per l'assistenza e la Commissione della Squarzino...
(interruzione del Consigliere Squarzino Secondina, fuori
microfono)
... ah no, la Commissione di Piccolo... non è passata neanche in
V Commissione... però almeno fossero passati in III Commissione,
anche per seguire un criterio che si era sempre seguito, visto che
sono interventi diretti a migliorare il territorio!
Comunque sono favorevole; anche se questa maggioranza si fa
pubblicità in questa maniera, basta che si risolva il problema
dell'occupazione. Sono dell'avviso che non dobbiamo girarci
intorno!
Presidente È stato presentato a questa Presidenza un emendamento
che è in fase di distribuzione. Con la presentazione di questo
emendamento dichiaro chiusa la discussione generale.
Ha chiesto la parola il Presidente della Giunta, Viérin
Dino.
Viérin D. (UV) Les perplexités qui ont été exprimées paraissent
essentiellement avoir une nature électorale. Je regrette que plutôt
que de discuter le contenu de ce projet de loi, l'on craigne
l'utilisation qui de ce projet pourrait être faite.
Nous n'avons certainement pas, nous, promis 1 million de postes
de travail: quelqu'un avait, avant la date des élections, promis 1
million de postes de travail. Nous n'en faisons pas une question
d'image et de publicité; nous essayons à grand-peine de faire face
à un moment difficile sur le plan économique quant au marché du
travail au Val d'Aoste. Et donc nous ne voulons pas faire de cette
mesure, qui est un plan extraordinaire de travaux publics, une
mesure électorale, mais au contraire faire de cette initiative un
exemple de collaboration et de concertation possible et également
un exemple des initiatives qui pourront par la suite être exercées
directement par d'autres, par exemple par les collectivités
locales.
A ce sujet il serait également important de définir exactement
le rôle des collectivités locales, le rôle d'une administration
publique, parce que c'est vrai, je peux partager certaines
affirmations, on ne crée pas par arrêté les postes de travail, mais
ce n'est pas dans notre intention, et de ce point de vue M. Tibaldi
le sait très bien.
Cela fait depuis 93 que nous avons bloqué les effectifs de
l'Administration régionale, donc il n'y a pas d'augmentation en ce
qui concerne le secteur public; nous n'avons pas modifié
l'organigramme de l'Administration régionale depuis 4 ans, et même
les projets de création du secteur unique de la fonction publique
au Val d'Aoste suivent la même direction, à savoir tenir compte du
nombre de personnels qui exercent déjà ces fonctions au sein du
secteur public. En tout cas, je ne partage pas certaines
affirmations qui ont été faites à ce propos, qui ne tiennent pas en
considération aussi les fonctions institutionnelles.
Il suffit de regarder ou d'examiner les fonctions exercées par
l'Administration régionale, ou quelles sont les nécessités de l'une
de nos communes. Prenons par exemple une commune touristique ou une
autre commune, pour voir si le nombre des personnes ou le personnel
qui est à sa disposition est suffisant ou non; il suffit de
discuter avec tous les syndics du Val d'Aoste pour s'en rendre
compte. En tout cas nous n'avons pas augmenté le nombre des
employés de l'Administration régionale au cours de cette
législature.
Après cette considération il faut également souligner le fait
que le rôle d'une administration publique est de créer les
conditions afin que par la suite le secteur privé intervienne.
Quand il n'y a pas cette intervention, il est indispensable qu'il y
ait une intervention de la part du secteur public, mais en tant que
mesure extraordinaire. C'est ce que nous essayons de faire avec ce
projet de loi.
Un projet qui n'est pas un exemple de dispersion de ressources
publiques, parce que les avantages sont évidents tout d'abord pour
les personnes concernées: ce plan extraordinaire veut soutenir
l'emploi des catégories les plus faibles et les plus défavorisées,
notamment de ceux qui trouvent plus de difficulté à rechercher un
emploi. Ils ont des avantages de ce point de vue, parce que ces
opportunités leur permettent de pouvoir travailler le temps
nécessaire pour bénéficier de la retraite; par exemple, souvent il
leur manque une période pour pouvoir présenter leur demande de
retraite; sinon c'est une mesure qui leur permet de proroger
certains avantages liés par exemple à l'insertion dans les listes
de mobilité.
Mais également pour les collectivités locales il y a des
avantages évidents. Il n'y a pas eu là cette "impreparazione" de la
Région, absolument pas; nous avons envoyé les lettres à toutes les
communes et donc nous n'avons pas été surpris que les communes nous
répondent, parce que nous avons envoyé entre autres 74 lettres.
Nous avons sollicité toutes les collectivités locales et, en
considérant le montant à disposition, 3 milliards - donc c'était
une limite et les trois projets sont financés par 1 milliard chacun
-, nous avons répondu positivement à toutes les communes qui ont
présenté des demandes par des interventions qui n'étaient pas
prévues par d'autres projets, comme le FOSPI, ou par d'autres
initiatives. Et si des communes n'ont pas été concernées c'est
parce qu'elles n'avaient pas défini le montant ou précisé le type
d'intervention. Considérant les demandes présentées par les
communes, 46, elles ont été toutes acceptées.
Du point de vue aussi du professionnalisme, les critères - et
nous y reviendrons - en ce qui concerne les projets qui seront
gérés directement par les Assessorats de l'agriculture et des
travaux publics, prévoient que 25 pour cent de ces postes soient
réservés à ceux qui sont déjà des professionnels expériments, et
donc là aussi c'est une mesure qui nous permet de concilier les
deux exigences: d'une part, il faut, pour ces interventions
spécifiques, des conditions précises du point de vue du
professionnalisme, d'autre part il faut également répondre aux
exigences de ceux qui sont au chômage depuis longtemps, de ceux qui
ont plus de 40 ans, de ceux qui sont sur les listes de mobilité, ou
des catégories les plus défavorisées par le biais de la coopération
sociale.
Pour ce qui est des critères, après l'entrée en vigueur de cette
loi nous pourvoirons à donner une publicité à ces interventions,
afin que les personnes intéressées présentent leur candidature. Les
demandes seront examinées et l'on pourvoira à établir un classement
sur la base des critères qui ont été établis par la Commission
régionale de l'emploi.
L'amendement présenté répond aux éclaircissements qui ont été
sollicités par M. Marguerettaz, parce que s'agissant d'initiatives
régionales, d'un projet régional, et surtout s'agissant
d'interventions qui peuvent pendant un mois être localisées dans la
commune d'Antey et le mois suivant dans une autre commune, on ne
pouvait pas prendre ce point n° 1 des critères qui ont été établis
par la Commission régionale.
Et c'est là la raison pour laquelle nous allons préciser que
nous faisons référence aux points 2, 3, 4 et 5 de cette même
délibération, en excluant le critère de la résidence dans la
commune où sont effectués les travaux, parce qu'il s'agit d'une
initiative régionale.
Pour ce qui est des financements aux communes, celles-ci peuvent
déjà aujourd'hui bénéficier de certaines interventions et c'est
dans ce sens que nous avons défini ce projet un exemple ou une
sollicitation pour les collectivités locales, parce que même sans
cette intervention de l'Administration régionale les communes
pourraient elles-mêmes présenter ces initiatives.
Elles peuvent déjà aujourd'hui bénéficier des différentes
interventions, parce que nous sommes intervenus du point de vue du
financement et du point de vue du soutien.
Donc à cet égard voilà le modèle et l'exemple, parce que
d'autres pourront prendre le relais et utiliser des financements,
qui sont déjà aujourd'hui à leur disposition et offrir concrètement
des possibilités d'emploi.
Il s'agit en conclusion d'un plan extraordinaire, donc de ce
point de vue nous ne voulons pas faire de cette mesure notre
intervention ordinaire; tout d'abord nous espérons que les
conditions générales du marché du travail s'amélioreront, parce
qu'on intervient avec des mesures extraordinaires quand on doit
faire face à des situations contingentes et répondre aux exigences
de certaines catégories, et aujourd'hui au Val d'Aoste les
catégories qui ont le plus de difficultés sont les travailleurs qui
sont les plus âgés, a qui s'adressent en particulier ces
mesures.
Mais il s'agit d'un plan extraordinaire, surtout en
considération du fait que nous présentons déjà toutes les années
des plans d'intervention, et ce sont les plans ordinaires; j'ai
fait référence dans la présentation aux quelque 25 milliards qui
ont été financés par les plans présentés par les Assessorats de
l'agriculture et des travaux publics. Donc ce n'est pas une mesure
ordinaire, c'est une mesure extraordinaire qui a des objectifs
précis, définis, limités.
C'est, à notre sens, un devoir d'intervenir concrètement pour
répondre à ces différentes nécessités, pour soutenir dans ce
contexte spécifique les catégories les plus faibles et les plus
défavorisées, pour soutenir ceux qui ont plus de difficultés à
trouver un nouvel emploi, pour soutenir l'emploi concrètement, sans
vouloir en faire ni une question d'image, ni une question de
publicité mais, au contraire, en espérant qu'avec ces mesures l'on
pourra donner une réponse immédiate positive, dans l'attente que le
problème dans sa globalité soit défini par d'autres
initiatives.
Presidente Chi chiede la parola per dichiarazione di voto?
Ha chiesto la parola il Consigliere Marguerettaz.
Marguerettaz (PpVA) Innanzitutto per ringraziare il Presidente
che ha recepito perlomeno parte delle osservazioni che ho avanzato
nel corso del primo intervento, in merito a quella delibera della
Commissione per l'impiego.
Rimane un punto non chiaro, perlomeno di quelli dibattuti, ed è
sempre riguardo ai criteri quello inerente la professionalità
richiesta ai soggetti.
È vero che il Presidente dice che i vari progetti prevedono,
così come recitano i punti a), b) e c) dell'articolo 2, comma 1,
che il 25 percento del totale delle assunzioni è assegnato ai
lavoratori in possesso di qualifiche specifiche per lo svolgimento
dei lavori da reperire nelle liste ordinarie di collocamento,
quindi, come dire, con questa riserva noi salviamo un po' la
professionalità, e questo è giusto perché - come diceva Chiarello -
qui si tratta di coniugare due esigenze: l'una quella dei
lavoratori, l'altra quella dei comuni che necessitano di
determinati interventi.
Se però il 75 percento rimanente delle assunzioni per ogni
programma è ripartito fra i lavoratori in mobilità e noi andiamo a
vedere per questa fascia del 75 percento di questi lavoratori quali
criteri adottiamo, è per questa fascia che andiamo ad adottare i
criteri di cui alla delibera della commissione per l'impiego.
Allora, i criteri della commissione per l'impiego sono decurtati
dal punto 1, così come suggerito dall'emendamento presentato dal
Presidente, per cui il punto 2, che a questo punto diventa il primo
punto, è ancora una volta l'avere la compatibilità professionale o
avere partecipato ad altri progetti di lavori socialmente utili.
Praticamente con il 25 percento salvaguardiamo la professionalità,
nel 75 percento rimettiamo lo stesso meccanismo; è questo che non
mi convince!
Allora, sempre nell'ottica del dialogo che ha caratterizzato
questo dibattito, suggerirei - visto che non posso farlo io perché
è terminata la discussione generale - al Presidente di emendare
ulteriormente il suo emendamento e di far riferimento solo ai punti
3, 4 e 5.
In questo modo diventa chiara la differenziazione: 25 percento
per la professionalità, 75 percento per persone in disagio a
prescindere dalla professionalità, altrimenti facciamo un doppione
e se l'obiettivo di questa legge è quello di rispondere ai casi di
disagio, si rischia di non raggiungere l'obiettivo.
Chiedo una riflessione, e se fosse possibile una risposta, se
non altro.
Presidente Consigliere Marguerettaz, la dichiarazione di
voto?
Marguerettaz (PpVA) Mi asterrò.
Presidente Ha chiesto la parola il Consigliere Tibaldi.
Tibaldi (Ind) Abbiamo assistito anche oggi al fatto che i
fenomeni di disagio in Valle vengono spesso e volentieri nascosti,
occultati, ammorbiditi; lo abbiamo visto con l'alcoolismo e con le
tossicodipendenze.
Stamani, il Consigliere Dujany, con un'interpellanza in merito
ai malati psichici, ha riproposto un altro caso, e lo vediamo anche
in materia di disoccupazione, dove si cerca di intervenire, come ha
detto giustamente il Presidente della Giunta, con l'atto di
autorità per cercare di eliminare un fenomeno che è scomodo, quello
della disoccupazione.
Però questo atto di autorità una tantum ci viene proposto in
maniera completamente slegata da quella che sarebbe una linea di
intervento più organica e coordinata da fare in materia di politica
di tutela del lavoro.
Sappiamo che la legge che prevede anche la collaborazione con le
cooperative, che sono state ampiamente riprese dal Consigliere
Squarzino, risale a tre anni fa, e quindi effettivamente come
qualcuno sosteneva c'è un ritardo di tre anni su quello che è stato
l'intervento della Regione. Ed è un ritardo di tre anni che, guarda
caso, casca proprio il quarto anno di questa legislatura e quindi
rende ancora meno credibile l'intervento regionale in materia.
Se effettivamente, trattandosi di un'operazione
assistenzialistica, come è stato anche riconosciuto, si vuole
venire incontro in maniera efficace nella filosofia
dell'assistenzialismo o di chi si professa seguace di tale
dottrina, invece di intervenire...
(interruzione del Consigliere Chiarello, fuori microfono)
... scusa, Chiarello, non sto parlando a te... invece di
intervenire solo nei confronti di 150 potenziali lavoratori di
categorie deboli e svantaggiate, dissipiamo queste risorse a favore
di tutti coloro che rientrano nelle categorie deboli e
svantaggiate, cioè che stanno vivendo fenomeni di disagio!
Allora in questo caso, anche se si tratta di un intervento una
tantum, nell'ottica assistenziale che citava Chiarello si riescono
a soddisfare maggiori interessi, altrimenti si ricade nel fatto che
si provvede con l'atto di autorità disperdendo le risorse e non
riuscendo a conseguire degli effetti benefici né per gli addetti,
né per gli enti locali, con il paradosso che gli enti locali
individuano il fabbisogno, necessitano quindi di determinati
interventi in loco, però il filtro e il coordinamento delle
assunzioni e dei lavori viene fatto dalla Regione.
Come si fa quindi a non dire che questa è un'operazione di
propaganda, considerati tutti questi elementi?
Ribadisco quindi il voto contrario.
Presidente Se non c'è nessun altro che chiede di intervenire per
dichiarazione di voto, si passa all'esame dell'articolato, secondo
il testo predisposto dalla IV Commissione.
Pongo in votazione l'articolo 1:
Presenti: 29
Votanti: 26
Favorevoli: 25
Contrari: 1
Astenuti: 3 (Collé, Lanièce e Marguerettaz)
Presidente Ha chiesto la parola il Presidente della Giunta,
Viérin Dino.
Viérin D. (UV) La requête qui a été formulée par M. Marguerettaz
ne peut être prise en considération, parce qu'il s'agit de deux
typologies différentes.
Le pourcentage de 25 pour cent est réservé aux travailleurs "in
possesso di qualifiche specifiche per lo svolgimento dei lavori da
reperire nelle liste ordinarie di collocamento", tandis que les
critères établis par la Commission régionale pour l'emploi font
référence à "una compatibilità professionale o aver partecipato ad
altri progetti di lavori socialmente utili, con mansioni similari".
Ce sont deux choses différentes sur le plan du professionnalisme et
donc c'est pour cette raison que nous croyons opportun de maintenir
le 25 pour cent qui est réservé spécifiquement aux travailleurs qui
ont une attestation de qualification professionnelle.
Nous pouvons par ailleurs très bien prendre en considération les
critères d'ordre général qui s'appliquent spécifiquement aux
travailleurs en mobilité, critères établis par la Commission
régionale de l'emploi. Nous ne voyons pas d'incompatibilité entre
les deux critères.
Presidente Ha chiesto la parola il Consigliere Marguerettaz.
Marguerettaz (PpVA) Abbiamo anche discusso con l'Assessore
all'agricoltura di questo punto e ho capito la differenza che
esiste fra la fascia del 25 percento e questa.
Tuttavia mi permetto di fare un esempio, che forse traduce bene
il mio pensiero. Noi salviamo il 25 percento di questi lavoratori
con la professionalità riconosciuta; per il 75 percento, se
manteniamo questi criteri, il primo criterio su cui verranno
vagliate le domande quale sarà? La compatibilità professionale, che
non si capisce molto bene cosa significhi, e va bene, ma l'aver
partecipato ad altri progetti di lavoro.
Allora l'esempio concreto è questo: se c'è un capofamiglia che
si è trovato licenziato o in difficoltà e ha un carico familiare di
4 figli, e non ha mai lavorato in un cantiere, la sua domanda sarà
messa in una graduatoria successiva rispetto a un altro lavoratore
che magari ha un figlio a carico e ha già lavorato in un cantiere.
Se questi sono i criteri che si seguiranno, questa legge non
risponderà - o perlomeno rischia di non rispondere - pienamente
all'obiettivo che si pone.
Credo che salvaguardando con il 25 percento la professionalità,
per la fascia del 75 percento sia doveroso invece tener conto degli
altri criteri, e semmai quello dell'aver partecipato ad altri
cantieri e ad altri lavori socialmente utili dovrebbe essere un
punto che dovrebbe passare in coda ai criteri.
Comunque, sono state chiarite le due posizioni.
Presidente Pongo in votazione l'articolo 2 con l'emendamento
presentato dal Presidente della Giunta, che recita:
Emendamento All'articolo 2, comma 2, dopo le parole "in base ai
criteri stabiliti" aggiungere: "ai punti 2, 3, 4, 5 della...".
Presenti: 30
Votanti: 27
Favorevoli: 26
Contrari: 1
Astenuti: 3 (Collé, Lanièce e Marguerettaz)
Il Consiglio approva
Presidente Pongo in votazione l'articolo 3:
Presenti: 30
Votanti: 27
Favorevoli: 26
Contrari: 1
Astenuti: 3 (Collé, Lanièce e Marguerettaz)
Presidente Pongo in votazione l'articolo 4:
Presenti: 30
Votanti: 27
Favorevoli: 26
Contrari: 1
Astenuti: 3 (Collé, Lanièce e Marguerettaz)
Presidente Pongo in votazione l'articolo 5:
Presenti: 30
Votanti: 27
Favorevoli: 26
Contrari: 1
Astenuti: 3 (Collé, Lanièce e Marguerettaz)
Presidente Pongo in votazione la legge nel suo complesso:
Presenti: 30
Votanti: 27
Favorevoli: 26
Contrari: 1
Astenuti: 3 (Collé, Lanièce e Marguerettaz)
Il Consiglio approva
