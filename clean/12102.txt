Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2976 del 8 gennaio 1992 - Resoconto
OGGETTO N. 2976/IX Mancate risposte ad interrogazioni
riguardanti il progetto di rifacimento del Ru Chevrère in Comune di
Champdepraz ed i lavori di disboscamento e spianamento in Comune di
Ollomont.
(Interrogazione)
Presidente
Do lettura dell'interrogazione presentata dal
Consigliere Riccarand:
Interrogazione Rilevato che, nel corso del 1991, due
interrogazioni con risposta scritta rivolte dal Gruppo Verde
Alternativo all'Assessore regionale all'Agricoltura,
forestazione e risorse naturali non hanno avuto finora risposta
nonostante gli impegni assunti in Consiglio dall'Assessore;
Ricordato che le due interrogazioni risalgono l'una al 22 Aprile
1991 (riguardante il progetto di rifacimento del ru Chevrère in
comune di Champdepraz) e l'altra al 4 novembre 1991 (riguardante
grossi lavori di disboscamento e spianamento in comune di
Ollomont).
Sottolineato che la tempestività e la completezza delle risposte
è un diritto dei consiglieri e un dovere dell'esecutivo;
il sottoscritto Consigliere regionale del Gruppo Verde
Alternativo
interroga
l'Assessore all'agricoltura, forestazione e risorse naturali per
sapere per quale motivo non si è data finora riposta alle due
interrogazioni con risp-osta scritta. In particolare, per quanto
riguarda, il caso di Ollomont si chiede di conoscere per quale
motivo l'Assessorato non è stato finora in grado di documentare gli
estremi delle autorizzazioni e dei provve-dimenti approvati che
stanno alla base dei discutibili lavori in corso.
Presidente
Ha chiesto la parola l'Assessore Lanièce, ne
ha facoltà.
Lanièce (DC)
Le risposte sono state date e penso siano
arrivate. Per quella di Champdepraz c'era stato un problema di
competenza tra lo
staff
di prima e i servizi agrari.
Per quanto concerne il problema di Ollomont, avevamo inviato una
lettera al Presidente del Consiglio nel mese di dicembre, dove ci
eravamo riservati di rispondere a gennaio, come è stato
regolarmente fatto. Quindi avevamo già comunicato all'interpellante
di rispondere a gennaio.
Presidente
Ha chiesto la parola il Consigliere
Riccarand, ne ha facoltà.
Riccarand (VA)
Sì, ho ricevuto questa mattina le
risposte scritte alle due interrogazioni, per cui in sostanza
confermo quello che ha detto l'Assessore. Anche se un po' in
ritardo, comunque sono arrivate queste risposte che mi riservo di
esaminare.
