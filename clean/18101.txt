Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 1194 del 15 marzo 2000 - Resoconto
OGGETTO N. 1194/XI Ratifica di deliberazioni adottate dalla
Giunta regionale in via d'urgenza.
Oggetto n. 345 in data 14 febbraio 2000
:
Determinazione della misura dei contributi per ogni unità di bovino
adulto (U.B.A.) degli allevamenti con la qualifica sanitaria di
ufficialmente indenne - per la campagna di bonifica sanitaria del
bestiame 1998/1999 (legge regionale 7 novembre 1994, n.
66).
Président
Si personne ne demande la parole, je soumets au
vote la ratification de la délibération:
Conseillers présents: 26
Votants: 22
Pour: 22
Abstentions: 4 (Curtaz, Frassy, Squarzino Secondina,
Tibaldi)
Le Conseil approuve.
Oggetto n. 434 in data 21 febbraio 2000
: Approvazione
delle modalità per la concessione di contributi affitto a favore di
studenti universitari, ai sensi della l.r. 30/1989 - Anno
accademico 1999/2000.
Président
La parole à la Conseillère Squarzino
Secondina.
Squarzino (PVA-cU)
Per chiedere all'Assessore i nuovi
criteri che sono stati adottati con questo bando di concorso, nel
senso che per gli iscritti al secondo e terzo anno di università
c'è una graduatoria di merito, mentre nel primo anno la graduatoria
viene fatta secondo il reddito, dal più basso al più elevato, e, a
parità di reddito, si tiene conto della valutazione. Come mai è
stata fatta questa scelta differenziata?
Président
La parole au Conseiller Marguerettaz.
Marguerettaz (Aut)
Mi associo anch'io alla richiesta della
collega Squarzino anche perché su questa cosa, voglio dividere le
responsabilità fra me e il presidente della V Commissione, nel
senso che autodenuncio una mia superficialità nel non aver
approfondito la tematica nel momento in cui andava in commissione,
ma denuncio altresì?
Presidente
È una chiamata di correo.
Marguerettaz (Aut)
? Sì in correo, diciamo la furbizia del
presidente della commissione, che ci aveva presentato quest'atto
come un atto di routine che si riprende tutti gli anni. In realtà
poi, mi sono accorto che alcune cose anche di una certa sostanza
rispetto agli anni scorsi sono mutate.
Ho fatto tre osservazioni sostanziali.
La prima: ho visto che è cambiata la data entro la quale devono
essere superati gli esami previsti, prima la data era prevista per
il 30 settembre, ora è stata portata al 10 agosto, credo che ci
siano motivi tecnici di cui chiedo spiegazione all'Assessore.
Vedo che rispetto al vecchio bando è scomparsa una dicitura che
non so se rientra in altre parti del provvedimento, ma fino a
quest'anno i provvedimenti prevedevano che,
"in caso di nuclei
familiari fra i cui componenti vi sia più di un figlio iscritto
all'università, il limite di reddito verrà calcolato aumentando di
un'unità il numero dei componenti il nucleo familiare"
. Questa
dicitura non l'ho trovata nel nuovo bando, quindi volevo chiedere
motivazioni di questa scelta; in caso di famiglie che si trovano a
dover sostenere le spese per due figli mi sembrava logica
l'impostazione data fin qui.
Vorrei altresì sapere le motivazioni di questa novità della
richiesta per gli studenti al primo anno di una valutazione minima
conseguita all'esame di maturità, nel senso che se non ho capito
male, uno dei requisiti indispensabili per poter accedere ai
benefici per gli alloggi è il conseguimento del diploma di maturità
con votazione non inferiore ai 70 centesimi. Come dire che quelli
che hanno una votazione inferiore vengono automaticamente esclusi
al di là del reddito, al di là delle situazioni.
Se così fosse, dico subito che questa impostazione mi vede
decisamente contrario perché non vedo come mai per accedere
all'università uno studente, che abbia ottenuto una votazione
all'esame di maturità inferiore ai 7/10 o 70/100 o 42/60 che
fossero, debba essere penalizzato in partenza, mentre può avere
tutta la buona volontà per proseguire i suoi studi e arrivare alla
laurea.
La terza osservazione che faccio è invece una raccomandazione:
quest'anno per la prima volta in diverse parti del provvedimento si
specifica, a differenza del passato, che se non vengono rispettate
certe procedure, ad esempio i tempi di presentazione delle domande,
la domanda eventualmente presentata in ritardo viene
automaticamente esclusa.
Questo mi vede favorevole anche perché in passato abbiamo
affrontato a livello di commissione dei ricorsi presentati da
studenti che lamentavano una carenza di informazione in questo
senso.
Approvo quindi questo inserimento esplicito che prevede
l'esclusione per le domande arrivate in ritardo, ma approfitto di
questo per fare una raccomandazione, vale a dire che l'assessorato
garantisca che tutti gli studenti valdostani frequentanti
l'università fuori Valle verranno portati a conoscenza - credo che
il modo migliore sarebbe quello di inviargli una lettera - delle
reali scadenze che devono rispettare.
Président
La parole à l'Assesseur à l'éducation et à la
culture, Pastoret.
Pastoret (UV)
La Consigliera Squarzino chiede come mai si
è scelto il merito a partire dal secondo anno e non per il primo;
il merito si è scelto sulla base delle votazioni che si conseguono
per gli esami sostenuti all'università.
Si sarebbe andati ad adottare un criterio legato ancora ad un
altro tipo di scolarità per cui lo si è legato semplicemente al
reddito con l'elemento che inserisce il Consigliere Marguerettaz
che dice si parte dalla votazione 70 su 100.
È la prima volta che si ha votazione in centesimi, ma gli altri
bandi già partivano non dal minimo, ma da una quota di voto
superiore per il merito?
(interruzione del Consigliere Marguerettaz, fuori
microfono)
? ricordo inoltre che qui stiamo facendo riferimento agli
assegni per l'alloggio, non agli assegni per lo studio che è ancora
altra cosa. Per quanto riguarda il limite del 10 agosto, era già
stato fissato per la prima volta nel maggio dell'anno scorso.
Per quanto riguarda i due figli non vorrei che si facesse
riferimento al bando per le borse di studio; in ogni caso il
problema del reddito è stato superato per una ragione.
Il Consigliere Marguerettaz credo che abbia i dati reddituali
dell'anno scorso, se ha il bando dell'anno scorso; quest'anno siamo
passati da una soglia economica minima di 32 milioni rispetto a
quelli che erano precedentemente?
Marguerettaz
(fuori microfono)
Ventisei.
Pastoret (UV)
? 26 e siamo andati a finire a 117 rispetto
alla soglia economica che avevamo previsto gli altri anni, di 95
milioni. Si è dato risposta in questo modo andando ad elevare il
limite di reddito in modo sostanziale rispetto alla composizione
dei nuclei familiari.
Spero di essere stato chiaro rispetto alla questione posta dalla
Consigliera Squarzino.
Président
La parole au Conseiller Marguerettaz pour
déclaration de vote.
Marguerettaz (Aut)
Ringrazio l'Assessore o meglio
ringrazio parzialmente l'Assessore siccome le sue risposte sono
state parziali.
Innanzitutto, anche se non mi ha detto niente l'Assessore,
ripeto quello che ho proposto nel primo intervento, cioè
raccomanderei di garantire l'informazione ad ogni singolo studente,
ma credo che l'Assessore mi darà ragione su questo, non ho
dubbi.
Invece per quanto riguarda la questione dei 70/100 non è così
come ha detto l'Assessore perché sul bando dello scorso anno per
gli iscritti al primo anno di corso erano previste due graduatorie:
una per gli studenti con voto di diploma da 60/60 a 42/60, ecco la
media del 7, e una per gli studenti con voto di diploma da 41/60 a
36/60, cioè non erano esclusi quelli che avevano meno della media
del 7.
Questo provvedimento, che invece esclude quelli che hanno una
votazione fra il 60 e il 70, mi sembra peggiorativo rispetto al
passato e non ne vedo la motivazione.
Quindi, Assessore, se non ha delle motivazioni più che valide,
non so se i tempi le permettono di emendare in aula oppure deve
ritirare e poi riportare il provvedimento, ma io l'inviterei a fare
una riflessione in questo senso.
Président
La parole à la Conseillère Squarzino
Secondina.
Squarzino (PVA-cU)
Anche noi ci asteniamo, non approviamo
questa delibera perché è vero che l'Assessore mi ha dato una
risposta tecnica, ma non mi ha dato una motivazione di tipo
politico, cioè come mai si sono cambiati i criteri.
Può darsi che fosse giusto cambiarli, non sto discutendo sulla
bontà o meno; registro che c'è stato un cambiamento di rotta, una
decisione diversa che non è stata in nessun modo giustificata
perché, come ricordava prima il collega Marguerettaz, in altri
bandi viene mantenuto il criterio del reddito. Per quanto riguarda
la borsa di studio per l'alloggio, a parte che prima erano messi in
una graduatoria anche coloro che avevano un voto inferiore ai 7/10,
per gli iscritti agli anni successivi al primo era detto
chiaramente che la graduatoria veniva formata secondo il reddito
pro capite, dal più basso al più elevato. Ricordo che uno dei
motivi fondamentali delle erogazioni delle borse di studio è
proprio quello di venire incontro agli studenti che hanno più
difficoltà economiche.
Teniamo conto di un altro elemento, Assessore; la famosa frase
che molte volte si inseriva, cioè:
"? la graduatoria degli
aventi i requisiti per l'eventuale attribuzione del beneficio è
subordinata nei limiti delle risorse finanziarie alla regolarità
delle domande?"
eccetera e quindi la frase
"? nei limiti
delle risorse finanziarie?"
ora non è più una frase detta solo
perché bisogna dirla, ma abbiamo verificato in questi anni che
diventa un limite vero, sostanziale che impedisce a molti studenti
di accedere alla borsa di studio.
Lei capisce che ha cambiato le regole del gioco e non ne ha
spiegato politicamente le motivazioni, questo è molto grave,
Assessore.
Président
La parole à l'Assesseur à l'éducation et à la
culture, Pastoret.
Pastoret (UV)
È stato introdotto all'articolo 3 del bando,
per quanto riguarda gli iscritti ad anni successivi al primo presso
le università italiane, un criterio dato da una formula che trovate
successivamente che intende sulla base dei contenuti e degli
enunciati della legge n. 30/89 premiare il merito; questo è quanto
riportato nella legge: a parità di merito prevale il reddito.
Questo stesso ragionamento è stato fatto per quanto riguarda gli
iscritti al primo anno di corso, nel senso che si parte?
(interruzione della Consigliera Squarzino Secondina, fuori
microfono)
? allora, a parità di merito si tiene conto del reddito per
quanto riguarda gli anni successivi al primo, ma l'elemento di
accesso per quanto riguarda il primo anno è il merito del
conseguimento di una votazione che sia a partire da 70/100.
Questa è la proposta che viene fatta.
Président
Je soumets au vote la ratification de la
délibération:
Conseillers présents: 29
Votants: 27
Pour: 21
Contre: 6
Abstentions: 2 (Frassy, Tibaldi)
Le Conseil approuve.
