Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 158 del 16 ottobre 2003 - Resoconto
OGGETTO N. 158/XII - Comunicazione del Presidente del Consiglio:
messaggio al Papa.
Presidente - Prima di passare al punto successivo, vorrei
soltanto farvi una comunicazione. A seguito della proposta
presentata dal Vicepresidente Lanièce, tutti i Capigruppo delle
forze politiche presenti in aula invitano l'Ufficio di Presidenza,
nella persona del suo Presidente, ad inviare, a nome di tutto il
Consiglio Valle, al Sommo Pontefice Giovanni Paolo II, che oggi
celebra il suo 25° anniversario del Pontificato, un telegramma
basato sull'impegno per la pace e la difesa delle fasce deboli ed
oppresse. Trasmetteremo un messaggio di auguri da parte di tutto il
Consiglio regionale per l'importante ricorrenza e per l'importante
impegno svolto dal Sommo Pontefice. Vi ringrazio per la
sensibilità, nel pomeriggio provvederemo immediatamente ad inviare
questa missiva.
Il Consiglio prende atto.
