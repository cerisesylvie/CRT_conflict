Classificazione
CONSIGLIO REGIONALE
Attività consiliare d'aula


Resoconto integrale del dibattito dell'aula
Oggetto del Consiglio n. 1570 del 5 ottobre 1995 - Resoconto
SEDUTA ANTIMERIDIANA DEL 5 OTTOBRE 1995
OGGETTO N. 1570/X Ratifica di deliberazioni adottate dalla
Giunta regionale in via d'urgenza.
Oggetto n. 6608 in data 11 agosto 1995: Cessione in affitto del
complesso agricolo regionale "Ex Val.Sa." di Quart alla sig.a
Imelda Peloso - Introito di somma - Approvazione di schema di
contratto di affitto.
Presidente Pongo in votazione la ratifica della deliberazione in
oggetto.
Presenti: 27
Votanti e favorevoli: 22
Astenuti: 5 (Collé, Lanièce, Marguerettaz, Linty, Tibaldi)
Il Consiglio approva
Oggetto n. 6797 in data 25 agosto 1995: Approvazione, in
sanatoria, di perizia suppletiva e di variante e di nuovi prezzi
per l'esecuzione dei lavori di ristrutturazione per l'adeguamento
alla normativa vigente della scuola elementare Arco d'Augusto in
Comune di Aosta - Finanziamento di spesa.
Presidente Pongo in votazione la ratifica della deliberazione in
oggetto.
Presenti: 31
Votanti e favorevoli: 25
Astenuti: 6 (Collé, Lanièce, Linty, Marguerettaz, Tibaldi,
Viérin M.)
Il Consiglio approva
Oggetto n. 6810 in data 25 agosto 1995: Approvazione del
progetto e affido a trattativa privata dei lavori urgenti per la
stabilità della sede stradale e del versante in località Pian Fey,
in Comune di Issogne, alla impresa Chapellu Benoni S.n.c. con sede
in Verrayes - Approvazione ed impegno di spesa.
Presidente Pongo in votazione la ratifica della deliberazione in
oggetto.
Presenti: 31
Votanti e favorevoli: 29
Astenuti: 2 (Collé, Viérin M.)
Il Consiglio approva
Oggetto n. 6875 in data 25 agosto 1995: Approvazione
dell'acquisto di un'area di terreno di proprietà di ditte varie
sita in Comune di Verrès de destinare alla realizzazione del nuovo
accesso viario regione Glair - Approvazione ed impegno di
spesa.
Presidente La parola al Consigliere Chiarello.
Chiarello (RC) Io chiedo cinque minuti di sospensione per poter
discutere su questo punto.
Presidente La sospensione viene concessa.
Il Consiglio è sospeso dalle ore 10,46 alle ore 11,35.
Presidente La parola al Consigliere Chiarello.
Chiarello (RC) Su questo punto che è passato in commissione, e
io ho votato a favore perché arrivava dal Comune di Verrès e
abbiamo sempre parlato di decentramento. Era un piano di viabilità
ed è vero che se passano i soldi l'accordo di programma si dà per
scontato che sia fatto.
Io vorrei dire che ho saputo che anche nel Comune di Verrès
sarebbe caduto in fretta senza una discussione tra la popolazione e
ci sono delle remore su questo tipo di asse viario che si vuol fare
per collegare la zona industriale col centro di Verrès. Io ritengo
opportuno chiedere di rinviare l'atto in commissione per avere un
chiarimento col Sindaco di Verrès, per capire se le difficoltà che
conosco sono reali, o se invece il Comune ha valutato bene il piano
viario.
Presidente La parola l'Assessore dell'industria, commercio e
artigianato, Mafrica.
Mafrica (GV-PDS-SV) I rapporti col Comune di Verrès per
l'insediamento della Meridian sono stati frequenti perché per
riuscire in meno di un anno a partire dalla decisione
dell'insediamento all'inizio dell'attività, si è dovuto andare con
tempestività e i rapporti sono stati frequenti. É uno dei casi in
cui la pubblica amministrazione ha dimostrato col lavoro collegiale
che ha coinvolto i servizi dei Lavori pubblici, dell'Industria, i
Servizi legali e il Comune di Verrès, di risolvere i problemi.
Questo asse viario è stato richiesto in modo esplicito dal Comune
di Verrès per poter dare l'agibilità allo stabilimento. Quindi la
deliberazione di acquisto trova il suo presupposto nel poter
iniziare l'attività con l'agibilità dello stabilimento.
La richiesta è del Comune perché la strada attuale non è in
grado di servire un'area industriale su cui ci sarà un traffico
pesante non indifferente, quindi una penetrazione nell'area
industriale attraverso una viabilità più adeguata è stata la
condizione posta dal Comune per poter dare le autorizzazioni
necessarie e per procedere all'inizio dell'attività
industriale.
Presidente La parola al Consigliere Chiarello.
Chiarello (RC) Mi è sembrata una carenza del Sindaco verso la
popolazione. Lì si crea una strada profonda 5 metri davanti a delle
case che avranno 5 metri di scarpata davanti alla porta di casa, ma
non solo quello. Passano forse 50 camion al giorno e non è mai
stata fatta un'assemblea per chiedere agli abitanti che cosa ne
pensassero. Io vorrei chiedere all'Assessore Mafrica perché il suo
Consigliere comunale a Verrès si sia astenuto su questa cosa.
Presidente Pongo in votazione la richiesta di rinvio.
Presenti: 34
Votanti: 31
Favorevoli: 8
Contrari: 23
Astenuti: 3 (Aloisi, Mostacchi, Piccolo)
Il Consiglio non approva
Presidente Pongo in votazione la ratifica della deliberazione in
oggetto.
Presenti: 34
Votanti e favorevoli: 25
Astenuti: 9 (Aloisi, Chiarello, Collé, Lanièce, Linty,
Marguerettaz, Parisi, Tibaldi, Viérin M.)
Il Consiglio approva
