Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 638 del 24 novembre 1982 - Resoconto
OGGETTO N. 638/VII - CONCESSIONE DI GARANZIA FIDEIUSSORIA
DELLA REGIONE PRESSO L'ISTITUTO BANCARIO SAN PAOLO DI TORINO, A
FAVORE DELLA COOPERATIVA ALLEVATORI "BECCA D'AVER", CON SEDE IN
COMUNE DI VERRAYES.
PRESIDENTE:
Do lettura del testo della delibera.
IL CONSIGLIO REGIONALE
- richiamata la legge regionale 24 ottobre 1973, n.
34;
DELIBERA
1)
di approvare la concessione della garanzia
fideiussoria, ai sensi della legge regionale 24 ottobre 1973, n.
34, per la durata di anni 20, presso l'Istituto Bancario San Paolo
di Torino, Succursale di Aosta - nell'interesse ed a favore della
Cooperativa Allevatori "Becca d'Aver", a r. l., con sede in Comune
di Verrayes, fino alla concorrenza massima di lire 74.000.000
comprensiva di interessi, spese, imposte ed altri accessori, per
operazioni di finanziamento delle spese per opere di sistemazione
di un fabbricato da adibire a macello e negozio vendita
carni;
2)
di stabilire che la garanzia fideiussoria di cui
trattasi abbia carattere sussidiario a norma del 2° comma dell'art.
1944 del Codice Civile ai fini della preventiva escussione del
debitore principale;
3)
di stabilire, altresì, che la concessione della
garanzia fideiussoria di cui sopra sia subordinata alle seguenti
norme:
- impegno, da parte della Cooperativa, di sottoporre la
propria contabilità, gli atti e le operazioni inerenti l'esecuzione
delle opere previste a periodici controlli disposti dalla Giunta
regionale;
- impegno, da parte della Cooperativa, di destinare la somma
mutuata esclusivamente al finanziamento delle opere di sistemazione
del fabbricato da adibire a macello e negozio vendita carni, come
da progetto approvato dalla Regione;
- stipulazione del contratto di mutuo integrativo a tasso di
favore con l'Istituto bancario San Paolo di Torino, secondo le
norme di legge che regolano l'esercizio del credito
agrario;
- impegno, da parte dell'Istituto mutuante, di trasmettere
all'Amministrazione regionale copia del contratto di mutuo e di
comunicare tempestivamente l'importo e le date di ogni erogazione
di somme al Consorzio.
4) di delegare, infine, ai sensi della sopracitata legge
regionale alla Giunta regionale ed al Presidente della Giunta
regionale la predisposizione e la sottoscrizione degli atti
necessari per la definizione della concessione di garanzia
fideiussoria di cui alla presente deliberazione.
PRESIDENTE:
Ha chiesto di parlare l'Assessore
all'Agricoltura e Foreste Marcoz, ne ha facoltà.
MARCOZ - (U.V.):
La Cooperativa Allevatori "Becca d'Aver"
sta costruendo un fabbricato adibito ad uso macello e negozio di
vendita, quindi deve utilizzare un mutuo con l'Istituto Bancario
San Paolo. Per le note difficoltà ad avere garanzie fideiussorie,
chiedo alla Regione che venga approvata questa fideiussione di 74
milioni di lire.
PRESIDENTE:
Metto in approvazione la delibera in
oggetto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
