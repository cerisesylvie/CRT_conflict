Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
SPORT E TEMPO LIBERO
Sport invernali



Oggetto del Consiglio n. 1637 del 23 febbraio 2011 - Resoconto
OGGETTO N. 1637/XIII - Interrogazione: "Accordi stipulati
dall'Azienda USL per la regolamentazione delle attività dei
pisteurs-secouristes".
Interrogazione
Ricordato che più volte in questi anni è stata richiamata, in
Consiglio regionale, la necessità di dare applicazione al comma 2
lettera h) dell'articolo 12 della legge regionale n. 4 del 13 marzo
2008 in merito alla regolamentazione delle attività dei
pisteurs-secouristes;
Ricordato ancora che, nel corso dell'adunanza consiliare del
29 luglio 2010, rispondendo ad una richiesta di informazione sullo
stato dell'arte relativo all'accordo sopra richiamato l'Assessore
regionale Lanièce affermò che "... questo accordo è quasi definito
e per la prossima stagione si partirà in modo che tale accordo sarà
attivo e che effettivamente mette a posto dal punto di vista
normativo e anche per quanto riguarda poi i protocolli in essere
per quanto riguarda la gestione dell'urgenza fra USL e
pisteurs-secouristes";
Visto che la stagione è già cominciata e da informazioni
assunte in questi giorni non risulta che l'Azienda USL della Valle
d'Aosta abbia stipulato appositi accordi con il Soccorso alpino
valdostano e le società che gestiscono i comprensori sciistici per
quanto riguarda i pisteurs-secouristes;
i sottoscritti Consiglieri regionali
Interrogano
la Giunta
regionale per avere informazioni
sull'accordo richiamato nelle premesse.
F.to: Rigo - Carmela Fontana - Donzel
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie Presidente.
Su questo argomento, che era già stato richiamato una volta dal
collega Rigo riguardo all'accordo che l'azienda USL doveva portare
avanti nell'ambito della legislazione sull'emergenza, richiamando
l'articolo 12 della legge regionale, in particolare la lettera h)
del comma 2, si comunica quanto segue.
Al fine di dare applicazione al comma 2, lettera h),
dell'articolo 12 della legge regionale n. 4/2008, concernente la
regolamentazione attraverso la stipula di accordi delle modalità
della collaborazione in materia di primo soccorso in ambito montano
con il Soccorso alpino valdostano e le società che gestiscono i
comprensori sciistici per quanto riguarda i
pisteurs-secouristes
, è stato approvato dall'Azienda USL,
con deliberazione del Direttore generale, uno schema di convenzione
per l'espletamento di attività di formazione e aggiornamento
professionale in materia di primo soccorso. Da tale deliberazione
emerge chiaramente l'attenzione che l'Amministrazione regionale
rivolge alla materia di primo soccorso sanitario sulle piste di sci
e l'importanza che l'aggiornamento e la formazione professionale,
che sono i punti maggiormente sottolineati in questa convenzione,
rivestono per tutto il personale che opera in tale ambito.
L'accordo fra l'Associazione valdostana impianti a fune (AVIF) e
l'Azienda USL della Valle d'Aosta destinato all'aggiornamento
professionale per i direttori di pista, per i
pisteurs-secouristes
e collaboratori del settore funiviario
già abilitati prevede l'impegno da parte dell'azienda ad effettuare
attraverso i suoi formatori corsi di aggiornamento, consistenti in
lezioni teoriche e pratiche con l'ausilio di materiali didattici,
di addestramento e il conseguente rilascio di specifica
attestazione finale ai partecipanti che abbiano terminato e
superato con esito positivo tali corsi. L'attività didattica,
effettuata dai dipendenti dell'azienda in possesso di apposite
certificazioni verrà svolta in aule attrezzate e messe a
disposizione dall'AVIF, che fornirà anche i sussidi per le lezioni
teoriche e idonei locali per quelle pratiche. Abbiamo portato
avanti quindi l'auspicio di molti di determinare, tramite un
accordo, una serie di percorsi e in particolare quello della
formazione, che non erano ancora ben chiarificati con la normativa
precedente. Grazie.
Président
- La parole au Conseiller Rigo.
Rigo (PD)
- Grazie Presidente.
Abbiamo avvertito la necessità di fare il punto su questo
argomento, perché le notizie informalmente raccolte in Consiglio
due settimane fa erano state un poco nebulose, non eravamo stati
rassicurati sulla conclusione di questa ormai lunga vicenda. Certo,
tale ulteriore regolamentazione del lavoro svolto dai
pisteurs-secouristes
non è uno dei più grossi nodi da
sciogliere nel campo sanitario, non è uno dei più rilevanti
problemi ancora irrisolti in Valle d'Aosta; ben altre, ne siamo
consapevoli, sono le urgenze ma, lo sapete, a volte sono un po'
troppo pignolo e mi soffermo su aspetti diciamo procedurali e non è
una sola volta che ho richiamato questi aspetti. Mi spiego meglio:
se una normativa regionale recita che l'azienda USL, entro 4 mesi
dalla data di entrata in vigore della legge, stipula appositi
accordi per regolamentare le modalità della collaborazione in
materia di primo soccorso in ambito montano con il Soccorso alpino
valdostano e le società che gestiscono i comprensori sciistici per
quanto riguarda i
pisteurs-secouristes
; se, rispetto alla
legge regionale del 13 marzo 2008, in questi anni non è stata
avvertita l'esigenza di abrogare quella norma; se, inizialmente,
alle mie richieste di chiarimento si è risposto in maniera confusa,
incerta ed in un'occasione (maggio dell'anno scorso) anche con un
po' di sufficienza, caro Assessore Marguerettaz... se
successivamente si è avvertita la necessità da parte della Giunta
regionale di dare corso all'applicazione di quella norma e se a
luglio 2010 l'Assessore Lanièce affermava che questo accordo è
quasi definito e per la prossima stagione si partirà e per la prima
volta mi dava ragione quando più avanti affermava che l'accordo in
questione regolamenta dal punto di vista normativo il lavoro dei
pisteurs-secouristes
... oggi a stagione avviata ci
interessava conoscere come stavano realmente le cose.
Ringrazio l'Assessore per avere attivato all'inizio del 2010 uno
specifico gruppo di lavoro, che ha portato a stilare lo schema di
convenzione approvato con una deliberazione della direttrice; mi
piacerebbe avere copia o il numero di questo schema di convenzione.
Lo ringrazio quindi non tanto per le assicurazioni date, ma per le
cose che ci ha detto oggi; mi preme precisare che si tratta di uno
schema di convenzione, questo vuol dire che non è stata ancora
firmata la convenzione, se non sbaglio. L'Assessore Lanièce ha
parlato della formazione, avremo modo di leggere la convenzione e
sulla formazione credo torneremo in Consiglio con una specifica
iniziativa. Grazie.
