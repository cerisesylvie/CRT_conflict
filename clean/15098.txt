Classificazione
GIUNTA REGIONALE


Resoconto integrale del dibattito dell'aula
Oggetto del Consiglio n. 1581 del 5 ottobre 1995 - Resoconto
SEDUTA ANTIMERIDIANA DEL 5 OTTOBRE 1995
OGGETTO N. 1581/X Invito al Presidente della Giunta a
relazionare in merito alle vicende concernenti due Assessori
regionali. (Iscrizione all'ordine del giorno di nuovo oggetto -
Approvazione di risoluzione)
Deliberazione Il Consiglio
- ai sensi del secondo comma dell'articolo 53 del Regolamento
interno del Consiglio;
- ad unanimità di voti favorevoli;
Delibera
di iscrivere all'ordine del giorno dell'adunanza in corso il
seguente oggetto:
Invito al Presidente della Giunta a relazionare in merito alle
vicende concernenti due Assessori regionali.
Risoluzione Il Consiglio regionale
Preso atto della richiesta di rinvio a giudizio per l'Assessore
alla Sanità e per il Direttore generale dell'USL per le vicende
relative alla carriera dell'attuale Direttore generale
dell'USL;
Apprese dagli organi di informazione notizie inerenti un
presunto coinvolgimento giudiziario dell'attuale Assessore delle
Finanze;
Richiamata la risoluzione approvata all'unanimità del Consiglio
regionale il 22 dicembre 1994 inerente le azioni da intraprendere
in relazione alle vicende giudiziarie del Direttore generale e dei
dipendenti dell'USL;
Considerato che alcune forze politiche hanno rilasciato
interviste e divulgato dei comunicati in merito alle vicende
sopraesposte;
Ritenuto opportuno coinvolgere il Consiglio regionale nel
dibattito che sta attualmente avvenendo in altre sedi;
Invita
il Presidente della Giunta a relazionare in merito alle vicende
succitate alla Conferenza dei Capigruppo prima della prossima
adunanza del Consiglio regionale.
F.to: Chiarello - Lanièce - Marguerettaz - Viérin M. - Collé -
Linty
Presidente É stata distribuita la risoluzione presentata dai
Consiglieri Chiarello ed altri. C'è la proposta di metterla
all'ordine del giorno. La parola al Consigliere Collé.
Collé (PpVA) Abbiamo presentato questa risoluzione perché
abbiamo letto dai giornali, tramite interviste e comunicati-stampa
le vicende che interessano in modo particolare due Assessori e il
Direttore generale dell'USL. Siccome già nello scorso Consiglio
avremmo voluto che si parlasse di questa vicenda e non è stato
possibile, come non lo è stato oggi, riteniamo doveroso chiedere al
Consiglio se è possibile accettare questa risoluzione per discutere
di queste vicende nel prossimo Consiglio.
Come abbiamo avuto modo di dire nelle varie interviste, noi non
vogliamo colpevolizzare nessuno a priori. Riteniamo però
indispensabile che questo dibattito venga portato nell'aula giusta
e riteniamo anche che vengano ribadite in questa sede le varie
posizioni politiche che abbiamo appreso dai giornali.
Come ci sembra giusto che venga espressa la posizione politica
dei movimenti e partiti; abbiamo avuto modo di leggere il
comunicato di Pour la Vallée d'Aoste che nel suo ultimo capoverso è
una interpretazione e una notizia che crediamo sia giusto discutere
in sede politica. Infatti Pour la Vallée d'Aoste afferma: "Il vero
pericolo per la Valle d'Aosta è la degenerazione di una lotta
partitica che ormai non può che ricorrere all'intrigo ed alle
peggiori scorrettezze".
Questo è sintomo di quanto sta avvenendo e crediamo che dobbiamo
ridare al Consiglio il ruolo che gli spetta e credo che, senza
partire con contrapposizioni nette tra maggioranza e opposizione,
ma facendo un dibattito, e capendo le varie posizioni, sia
possibile che il dibattito venga affrontato con serenità nel
prossimo Consiglio regionale.
Presidente La parola al Presidente della Giunta, Viérin
Dino.
Viérin D. (UV) Je veux m'exprimer sur la demande d'inscription
avec procédure d'urgence qui démontre que certaines affirmations
qui ont été faites au sein de cette Assemblée ne correspondent pas
à la vérité. On a affirmé que le débat au sein de cette Assemblée
était suffoqué par contre; il n'y a aucune volonté de suffoquer le
débat, il suffit de présenter des initiatives.
Chaque membre de ce Conseil, qu'il appartienne à la majorité ou
à l'opposition, a une fonction qu'il peut exercer sur la base du
Règlement, on ne peut prétendre de la part, par exemple, du
président du Gouvernement, qui dans ses communications doit avoir
une référence certaine, qu'il dise des choses fondées sur des
nouvelles qui sont présentées par les médias.
Le Président, toujours, quand il y a quelque chose de défini, a
le devoir d'informer l'Assemblée, mais compte tenu des fonctions et
du rôle non seulement de l'Exécutif, mais de cette Assemblée. On ne
peut réduire cette Assemblée à un comité qui se réunit et qui
discute de faits sans qu'il y ait quelque chose du point de vue des
institutions, de défini ou de concret.
Il n'y a donc aucune volonté de ne pas examiner, de ne pas
discuter, sur la base d'appréciations qui ont une validité d'ordre
politique et donnent aux membres de cette Assemblée, notamment aux
membres de l'opposition, la faculté de présenter, comme il a été
fait aujourd'hui - et la chose aurait pu être faite lors du dernier
Conseil - une résolution.
C'est un droit d'initiative légitime qui revient à toutes les
forces d'opposition, mais on ne peut accuser n'importe quelle
majorité de ne pas exercer, elle, ce droit d'initiative, ou de
suffoquer ce droit.
Donc, ici, le débat concerne exclusivement l'inscription à
l'ordre du jour; nous aurons ensuite la possibilité d'examiner le
contenu de cette résolution.
Mon intervention va dans la direction d'exprimer la volonté que
cette résolution soit inscrite au débat.
Presidente Passiamo alla votazione dell'iscrizione all'ordine
del giorno della risoluzione.
Presenti, votanti e favorevoli: 31
Il Consiglio approva
Presidente La parola al Consigliere Florio.
Florio (VA) Chiedo una sospensione di 5 minuti.
Presidente La richiesta è accolta.
La seduta è sospesa dalle ore 12.21 alle ore 13.00.
Presidente La parola al Presidente della Giunta, Viérin
Dino.
Viérin D. (UV) Nous sommes en substance favorables à ce qu'il y
ait un rapport de la part du président du Gouvernement concernant
les événements auxquels la résolution fait référence.
A cet effet, nous formulons des amendements au texte de la
résolution. Des amendements qui vont dans le sens de tenir compte
des faits réels et c'est l'amendement concernant le premier alinéa,
où l'on fait référence: "alla richiesta di rinvio a giudizio per
l'Assessore alla sanità e per il Direttore generale dell'USL, per
le vicende relative alla carriera dell'attuale Direttore generale
dell'USL".
A notre connaissance il n'y a pas de requête de rinvio a
giudizio concernant le Directeur général de l'USL, et donc nous
demandons de reformuler ce premier alinéa, en présentant un
amendement dans ce sens: "Preso atto della richiesta di rinvio a
giudizio per l'Assessore alla sanità, avanzata dal Pubblico
Ministero al Giudice per le indagini preliminari per fatti non
inerenti alle sue attuali funzioni di Assessore".
Le deuxième alinéa nous le partageons; nous demandons, par
contre, la suppression du troisième alinéa, vu qu'il fait référence
à une résolution votée par cette Assemblée au mois de décembre 1994
concernant le Directeur général de l'USL. Supprimant au premier
alinéa toute référence au Directeur, il nous semble nécessaire de
supprimer le rappel de cette résolution. Quant aux alinéas suivants
il n'y a pas de modification.
Pour la partie délibérative nous proposons un dernier
amendement: "A solliciter le Président du Gouvernement à relater
sur ces événements, non au Conseil régional, mais à la Conférence
des chefs des groupes et que ce rapport soit tenu par le Président
avant la prochaine séance du Conseil régional". Les raisons pour
lesquelles nous demandons que ce soit la Conférence et non
l'Assemblée dans cette phase à examiner, à écouter le rapport, se
rapportent au fait qu'à l'état actuel des choses nous ne disposons
d'aucune communication officielle concernant ces événements.
Nous l'avons appris des médias, certains faits sont couverts par
le secret d'instruction, la procédure judiciaire est en cours, on
ne peut donc, sur la base d'un rapport officiel, se référer
seulement à des suppositions ou à des considérations qui, si elles
ont une efficacité sur le plan politique, sur le plan du rapport du
Président ont une tout autre signification. Evidemment si avant la
prochaine séance du Conseil, il y avait une communication,
n'importe laquelle à cet effet, il est de mon devoir d'informer
l'Assemblée dans mes communications, de même que si certains faits
devaient se préciser, et de les insérer dans un point spécifique
pour permettre au Conseil de débattre ces différents problèmes.
Ce sont les amendements que nous soumettons à l'attention des
conseillers qui ont présenté la résolution. Nous espérons que ces
amendements pourront être considérés, comme valables en soulignant
le fait que le but visé est celui de permettre d'affronter ces
thèmes, donc il n'y a aucune volonté de cacher quoi que ce soit,
mais il faut tenir compte du rôle, des fonctions, de la crédibilité
de nos institutions.
Presidente La parola al Consigliere Marguerettaz.
Marguerettaz (PpVA) Innanzitutto vorrei fare una premessa per
quanto concerne il primo intervento del Presidente della Giunta. Il
Presidente con l'aria di dire: "Già la scorsa volta non avevamo
nulla in contrario per dibattere", però ha detto che l'opposizione
aveva scelto strumenti sbagliati, infrangendo un po' le regole del
Consiglio. Voglio solo fare alcune sottolineature di come non
sempre gli strumenti a disposizione dei consiglieri tutti, in
particolare dell'opposizione, siano così efficaci.
Proprio nel Consiglio scorso avemmo l'occasione di dibattere di
una delibera inerente l'elezione del Consiglio dei Sanitari sulla
quale questo Consiglio aveva votato una mozione che, senza fare il
processo alle intenzioni - ma sono i fatti - era stata disattesa.
La stessa risoluzione che noi richiamavamo nella nostra risoluzione
iniziale, a nostro avviso - qui le opinioni divergono -, è stata
disattesa.
Più in generale credo che in questo breve frangente un'altra
risoluzione sia stata disattesa, non dal Presidente, ma dalle forze
politiche. Era la risoluzione che il Consiglio votò all'unanimità
quando si trovò a discutere di casi ben più gravi di quelli attuali
e il Consiglio invitava gli organi assembleari e di governo della
Regione ad operare attivamente a difesa del prestigio, della
credibilità e dell'efficienza delle istituzioni regionali.
Credo che in questi giorni, a prescindere da giudizi avventati e
fuori luogo sulla colpevolezza o no dei colleghi implicati, le
notizie apparse sui media abbiano contribuito a ledere il prestigio
e la credibilità di questa Assemblea. La cosa che rammarica la mia
forza politica e nelle altre firmatarie è di vedere nelle altre
forze un silenzio nei luoghi istituzionali. Se da una parte è vero
che in quest'aula non si possono dibattere notizie giornalistiche
senza avere una adeguata documentazione, è altrettanto vero che
correttezza vorrebbe, rifacendoci a quei principi che avevamo
votato nella risoluzione che citavo, che nemmeno al di fuori di
quest'aula si rilascino delle interviste e dei
comunicati-stampa.
É impensabile che ci siano delle forze politiche che abbiano un
giudizio preciso su questi avvenimenti, che lo scrivano e lo diano
alla stampa, e che poi in questo consesso non se ne parli. Ecco
perché per noi era importante, con tutta la delicatezza del caso,
senza strumentalizzare, avere un confronto sereno. Noi ritenevamo
che il luogo più indicato fosse il Consiglio; le forze politiche di
maggioranza hanno valutato differentemente.
Io auspico che la Conferenza dei Capigruppo sia una cosa seria,
che in quel luogo le forze politiche che hanno già preso posizione
e che hanno già dibattuto al loro interno, abbiano la libertà di
poter esporre il loro pensiero. Avete già capito che, nonostante
non siamo d'accordo sul luogo di dibattito, accettiamo comunque
questi emendamenti, perché li riteniamo un passo avanti rispetto a
quello che, fino ad oggi, ritenevamo un silenzio di tomba.
Presidente La parola al Consigliere Tibaldi.
Tibaldi (LN) Il collega Marguerettaz ha riassunto quella che è
ora una posizione unanime della minoranza. Io inizialmente avevo
rifiutato di apporre la firma per ragioni non di sostanza, perché
avevo già lamentato l'assenza di dialogo e confronto, ma per
ragioni di impostazione. Esse sono state colmate dalle proposte
della maggioranza. Si tratta di questioni delicate, occorre stare
attenti a non speculare su informazioni che vengono date a volte
con leggerezza. Non sono tanto le notizie che preoccupano quanto le
interviste e i comunicati-stampa, e un comunicato che pone sul
tappeto una questione che è assolutamente delicata: la
degenerazione partitica.
Io penso che la minoranza, accettando le proposte della
maggioranza, dimostri una sensibilità nei confronti di queste
questioni e, da una parte, per il rispetto della dignità del
Consiglio e, d'altra parte, per permettere quel confronto sereno
che è necessario. Anch'io auspico che il rinvio alla Conferenza dei
Capigruppo sia affrontato con la medesima serietà da tutti quanti i
Capigruppo e che il quella sede si affrontino nella compiutezza le
questioni di pertinenza politica che devono essere trattate dai
Capigruppo.
Presidente Passiamo alla votazione della risoluzione con gli
emendamenti presentati dal Presidente della Giunta di cui do
lettura:
Emendamenti - Il primo comma è così modificato:
"Preso atto della richiesta di rinvio a giudizio per l'Assessore
alla sanità, avanzata dal Pubblico Ministero al Giudice per le
Indagini Preliminari per fatti non inerenti alle sue attuali
funzioni di Assessore";
- viene soppresso il terzo comma;
- la parte deliberativa è così modificata:
"A solliciter le Président du Gouvernement à relater sur ces
événements à la Conférence des Chefs des groupes et que ce rapport
soit tenu par le Président avant la prochaine séance du Conseil
régional".
Risoluzione Preso atto della richiesta di rinvio a giudizio per
l'Assessore alla Sanità avanzata dal Pubblico Ministero al giudice
per le indagini preliminari per fatti non inerenti alle sue attuali
funzioni di assessore;
Apprese dagli organi di informazione notizie inerenti un
presunto coinvolgimento giudiziario dell'attuale Assessore delle
Finanze;
Considerato che alcune forze politiche hanno rilasciato
interviste e divulgato dei comunicati in merito alle vicende
sopraesposte;
Ritenuto opportuno coinvolgere il Consiglio regionale nel
dibattito che sta attualmente avvenendo in altre sedi;
invita
il Presidente della Giunta a relazionare in merito alle vicende
succitate alla Conferenza dei Capigruppo prima della prossima
adunanza del Consiglio regionale.
Presenti, votanti e favorevoli: 30
Il Consiglio approva
Presidente I lavori sono ultimati.
La seduta è tolta.
