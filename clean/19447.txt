Classificazione
ASSISTENZA SANITARIA E OSPEDALIERA
Presidio ospedaliero
OPERE PUBBLICHE


Resoconto integrale del dibattito dell'aula
Oggetto del Consiglio n. 2604 del 8 maggio 2002 - Resoconto
OGGETTO N. 2604/XI Utilizzo a pagamento del parcheggio
dell'Ospedale regionale. (Interpellanza)
Interpellanza Preso atto che il nuovo sistema di utilizzo, a
pagamento, del parcheggio dell'Ospedale regionale, ha suscitato non
poche proteste, specie fra i lavoratori della sanità che provengono
da fuori Aosta;
il sottoscritto Consigliere regionale
Interpella
l'Assessore competente per sapere:
1) quali sono le ragioni che hanno indotto il Comune di Aosta a
cambiare il sistema precedente e se le novità sono state concordate
con l'Amministrazione regionale o con l'Azienda USL della Valle
d'Aosta;
2) a chi sono state concretamente distribuiti i cento "pass?
gratuiti messi a disposizione degli utenti; e qual è l'onere
sostenuto dall'USL per ottenere i parcheggi gratuiti;
3) se ritiene condivisibili le ragioni della protesta e quali
iniziative intende eventualmente assumere per la soluzione del
problema.
F.to: Curtaz
Président
La parole au Conseiller Curtaz.
Curtaz (PVA-cU)
Della vicenda del parcheggio
dell'Ospedale o - per essere più precisi - delle modalità di
utilizzo del parcheggio dell'Ospedale si sono occupati la stampa, i
dipendenti che hanno raccolto delle petizioni e infine un po'
tutti, quindi mi sembrava opportuno che se ne occupasse anche il
Consiglio regionale, anche per capire cosa è successo e quali sono
le motivazioni che hanno comportato a questo cambiamento nelle
modalità di utilizzazione, cambiamento che ha comportato non pochi
problemi, soprattutto proteste da parte dei dipendenti
dell'Ospedale che devono utilizzare dei parcheggi perché provengono
da comuni di residenza lontani dalla città di Aosta.
Lo scopo dell'interpellanza è conoscitivo, nel senso che
vogliamo sapere dall'Assessore competente
"quali sono le ragioni
che hanno indotto il Comune di Aosta a cambiare il sistema
precedente e…?
- soprattutto -
"… se le novità sono state
concordate con l'Amministrazione regionale o con l'Azienda USL
della Valle d'Aosta?
; questo dato atto che si tratta di un
problema di viabilità e di parcheggi che riguarda in maniera
prioritaria il Comune di Aosta che è competente relativamente alle
decisioni di utilizzo del parcheggio.
Secondariamente chiediamo
"a chi sono stati concretamente
distribuiti i cento "pass?…?
- poi
da notizie di stampa ho appreso che questo numero è cresciuto negli
ultimi giorni, per cui chiedo all'Assessore di volerci aggiornare -
"… gratuiti messi a disposizione
degli utenti
?, peraltro mi risulterebbe che questi pass siano
gratuiti per chi li riceve, ma non altrettanto per l'USL o per non
so quale amministrazione che li paga in luogo di chi ne beneficia,
quindi anche su questo tema chiedo all'Assessore di darci dei
chiarimenti. Infine chiediamo all'Assessore
"se ritiene
condivisibili le ragioni della protesta e quali iniziative intende
eventualmente assumere per la soluzione del problema?
, che
rimane a mio giudizio aperto.
Président
La parole à l'Assesseur à la santé, au
bien-être et aux politiques sociales, Vicquéry.
Vicquéry (UV)
Rispetto alla prima domanda, il Comune di
Aosta non ha interpellato l'Amministrazione regionale per cambiare
il sistema inerente l'utilizzo dei posti riservati all'azienda USL
presso il parcheggio prospiciente il Presidio ospedaliero di Viale
Ginevra in quanto, come già anticipato dal Consigliere Curtaz, la
competenza è strettamente comunale. L'APS ha proposto invece
all'azienda USL in sede di rinnovo di convenzione una nuova
modalità organizzativa a livello sperimentale, e sottolineo a
livello sperimentale, che consentisse un maggior utilizzo dei posti
riservati.
Rispetto alle
"ragioni che hanno indotto il Comune di
Aosta…?
, da informazioni assunte,
di tipo informale, ci risulta che al Comune di Aosta fossero
pervenute molte lamentele sul metodo di utilizzo del ticket perché
pagare il ticket comportava spesso molte multe e così il Comune,
d'intesa con l'APS, ha deciso di passare al sistema a sbarre che
permette di pagare l'effettivo utilizzo del parcheggio. Da queste
prime settimane di sperimentazione mi dicono dal Comune di Aosta
che il tasso di occupazione massimo nelle ore di punta del
parcheggio è del 63 percento e che, proprio in virtù di questa
prima sperimentazione, intendono proseguire ancora per un po' di
tempo per assumere poi le decisioni definitive in seguito.
La modalità che l'APS ha proposto all'USL consiste nel fornire
cento abbonamenti a fronte di un corrispettivo annuo di 50.000 euro
oltre l'IVA. La novità consiste nel fatto che, rispetto alla fase
precedente, la convenzione prevedeva una riserva prima di 60, poi
portati a 80 posti che sono stati commutati in 100 abbonamenti. Non
c'è più la riserva del parcheggio in quanto tale con lo sbarramento
dell'area, ma c'è una disponibilità di 100 abbonamenti sull'intera
area. Di questi, all'interno dell'USL, in seguito ad una serie di
incontri con i sindacati, è stato concordato che l'azienda
distribuirà 300 tessere, 3 per ogni posto auto, 30 tessere per i 10
posti riservati all'AVIS e 270 tessere per i rimanenti 90 posti
auto. Questo nuovo sistema è recentissimo e vi ritornerò.
Rispetto alla seconda domanda, oggi sono stati distribuiti 86
pass gratuiti, dei quali 10 riservati all'AVIS, però il tutto è in
fase di revisione; i rimanenti pass sono stati affidati, in accordo
con le rappresentanze sindacali e con provvedimento a carattere di
transitorietà, con le modalità adottate in precedenza per
l'attribuzione di permessi di parcheggio, cioè dando diritto di
precedenza ai residenti fuori Aosta. I 14 pass che non sono stati
ancora distribuiti sono stati trattenuti dalla Direzione sanitaria
in quanto in più rispetto ai permessi di parcheggio e probabilmente
da ritirare a breve a causa dei lavori interni alle mura
ospedaliere.
In seguito a questa prima distribuzione la Direzione sanitaria
si è attivata per verificare la sussistenza della condizione di non
residente dei soggetti in possesso dei permessi di parcheggio
perché è risultato che molti di coloro che detenevano il permesso,
lo trasferivano oppure lo utilizzavano impropriamente.
Inoltre in data 24 aprile 2002 - ho qui una bozza del verbale
della riunione del gruppo di lavoro che è stato istituito per
definire questa questione, composto dal Dott. Martini, Presidente
del gruppo, dal Dott. Gaiter, dalla Dott.ssa Retegno,
dall'Infermiera professionale Cinzia Botteon e dal Sig. Natale
Dodaro - sono state concordate le nuove modalità di distribuzione
dei parcheggi che consistono nel calcolare il numero degli
operatori delle varie unità budgetarie residenti fuori Aosta
considerando in maniera separata il personale medico e quello non
medico del comparto, analogamente a quanto stabilito in
passato.
In sintesi al vecchio parametro dei residenti fuori Aosta si è
aggiunto il parametro del numero del personale presente nelle varie
unità budgetarie e del numero di quanti di loro prendono servizio
per ogni turno perché questa è una richiesta pregnante da parte di
tutto il personale.
Non sono stato interpellato, se non ultimamente con una lettera,
che è pervenuta la settimana scorsa dall'Unità budgetaria di
Chirurgia generale, che propone una serie di iniziative che mi pare
possano essere risolte a brevissimo termine perché questo incontro
del 24 aprile è stato concordato da tutte le parti che si sono
impegnate e hanno avuto la delega a discutere questa materia,
pertanto si arriverà a una seconda nuova distribuzione
probabilmente già dalla prossima settimana.
L'azienda sta valutando inoltre l'opportunità di assicurare
comunque il possesso di un pass ad ogni unità budgetaria che
esplichi di routine la propria attività istituzionale anche sul
territorio - questa è stata una richiesta della componente medica
-, dopodiché si provvederà a redigere un regolamento relativo
all'utilizzo dei pass in questione per sancire i criteri da tenere
in considerazione in ogni unità budgetaria per la gestione dei pass
da parte delle caposala e del direttore dell'unità budgetaria, per
evitare il mercato sotterraneo non profit del pass che comportava
problemi a tutti.
In definitiva, per rispondere alla terza domanda, posso
esprimermi nel senso che, se è vero che i posti letto ospedalieri
non sono aumentati e che quattro anni fa non esisteva neppure il
parcheggio pluripiano e il problema non si poneva, è altrettanto
vero che con il parcheggio pluripiano sono aumentati i posti a
disposizione, che il tasso di occupazione dei parcheggi riservati
all'USL, come abbiamo visto, era basso per i motivi oggettivi
legati alla turnazione e all'impossibilità della sovrapposizione
durante il cambio dei turni, è anche altrettanto vero che
probabilmente questa "partita? poteva essere gestita meglio con le
organizzazioni sindacali e con i rappresentanti dei lavoratori.
Questo perché la logica dell'abbonamento è una logica che può
portare a dei risultati concreti rispetto al precedente metodo
della riserva dei posti, ma è di tutta evidenza che bisognava
antecedentemente rivedere i criteri di assegnazione dei pass,
criteri che erano stati fatti in modo non del tutto corretto ed è
questo il vero motivo delle proteste che sono intervenute
all'interno dell'azienda, da questo punto di vista anche
condivisibili.
Président
La parole au Conseiller Curtaz.
Curtaz (PVA-cU)
Prendo atto delle risposte
dell'Assessore, il quale alcuni dati a sua disposizione li ha
forniti, mi aspettavo che ne avesse anche altri, ma cercherò di
commentare quello che è emerso.
L'Assessore nel corso del suo intervento invitava a tener conto
che oggi c'è un parcheggio pluripiano, mentre qualche anno fa c'era
un solo parcheggio a piano terra e i problemi non sussistevano, ma
il motivo è semplice, Assessore: prima il parcheggio era gratuito,
mentre oggi è a pagamento, i problemi emergono perché c'è un
parcheggio a pagamento.
È stato fatto un calcolo, secondo il quale un dipendente
regionale che debba utilizzare il parcheggio ha una spesa mensile
intorno alle 250.000 lire, quindi per chi ha uno stipendio limitato
è una cifra consistente, peraltro non voglio aprire un fronte
polemico, soprattutto nei suoi confronti, che in questo caso credo
sia poco responsabile ma, quando sentiamo parlare di distribuzione
di pass gratuiti… lei mi ha accennato
genericamente un criterio di distanza da Aosta, le informazioni che
abbiamo noi sono che questi pass gratuiti sono stati dati anzitutto
a chi ne ha meno bisogno proprio per questioni anche economiche,
mentre a persone che hanno stipendi modesti, che arrivano da Cogne
piuttosto che da Saint-Rhémy-en-Bosses, non è stato dato nessun
pass, quindi se vogliono posteggiare in quel luogo, devono pagare
una cifra che per un reddito medio-basso diventa una cifra al
limite della sostenibilità.
Chiedo quindi all'Assessore che venga fatto un ragionamento di
carattere più politico, che ci sia un confronto con il Comune di
Aosta, con l'USL, con l'APS in modo che si cerchi una soluzione
meno penalizzante. Si è sentito parlare in questi giorni anche di
un parcheggio alternativo nei pressi di via Parigi, relativamente
vicino all'Ospedale, potrebbe essere una piccola valvola di sfogo
per ribadire un problema che esiste.
È un problema che non va sottovalutato e io voglio augurarmi
che, al di là delle competenze specifiche, l'Assessore voglia
assumere un'iniziativa per portarlo a soluzione.
