Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3293 del 24 aprile 1992 - Resoconto
OGGETTO N. 3293/IX Rinnovo della cessione in locazione
all'ENEL - Compartimento di Torino - Distretto della Valle d'Aosta
- di un terreno in comune di Arnad sul quale è ubicata una cabina
di trasformazione.
Presidente
Do lettura della proposta di
deliberazione:
Deliberazione Il Consiglio
- visto il parere della II Commissione consiliare
permanente;
delibera
1) di approvare la cessione in locazione all'ENEL -
Compartimento di Torino - Distretto della Valle d' Aosta - per il
prezzo complessivo di lire 3.500.000 (tremilionicinquecentomila) di
un vano da adibire a cabina elettrica sito nel comune di Arnad, di
proprietà della stessa regione Autonoma Valle d'Aosta, per il
periodo di anni 29 (ventinove), con decorrenza dal 17 gennaio
1991;
2) di introitare la somma di lire 3.500.000
(tremilionicinque-centomila) al capitolo 8600 della parte entrata
del bilancio preventivo della regione per l'anno 1992 ("Canoni di
locazione di terreni e fabbricati);
3) di onerare il locatario delle spese di stipulazione,
registrazione e trascrizione della convenzione conseguente al
presente provvedimento;
4) di conferire al presidente della Giunta o, eventualmente, in
caso di delega, all'assessore regionale che interverrà alla
stipulazione dell'atto conseguente al presente provvedimento la
facoltà di autorizzare l'inserzione nello stesso delle
precisazioni, rettifiche ed aggiunte che il notaio riterrà
necessarie per il perfezionamento del rogito;
5) di approvare in ogni suo punto lo schema di convenzione
allegato alla presente, che ne costituisce parte integrante e
sostanziale.
Convenzione
(... omissis... )
Presidente
L'Ente Nazionale per l'Energia Elettrica
(ENEL) - Compartimento di Torino - Distretto della Valle d'Aosta -
ha segnalato la necessità di avere a disposizione, per un ulteriore
periodo di anni 29 con decorrenza dal 17 gennaio 1991, un terreno
sul quale è ubicata una cabina elettrica, sita nel comune di
Arnad.
Trattasi di un terreno di proprietà regionale, distinto in
catasto al comune di Arnad al foglio 9 n. 116 e 114, sul quale è
ubicata una cabina di trasformazione ad elementi prefabbricati di
circa mq. 16 in pianta ed alta m. 8.20 circa.
L'ENEL si è dichiarata disposta a corrispondere per detta
locazione il prezzo complessivo di lire 3.500.000, valore ritenuto
congruo dal Servizio demanio e patrimonio della Regione, da
corrispondersi anticipatamente in un'unica soluzione.
Ha chiesto di parlare il consigliere Rollandin, ne ha
facoltà.
Rollandin (UV)
Je voulais un éclaircissement à ce
sujet: les objets 53 et 54 sont liées à une location à l'Enel de
locaux et de terrains de l'Administration régionale, l'évaluation
de 3 millions et demi est un prix fixe? Est-ce qu'il y a des
dispositions particulières, compte tenu que pour le premier il
s'agissait d'un local du palais Darbelley et pour l'autre il s'agît
d'un terrain dans la zone d'Arnad? Est ce qu'il y a des ententes du
moment que l'on prévoit la même intervention financière de la part
de l'Enel?
Presidente
Ha chiesto la parola il Presidente della
Giunta Bondaz, ne ha facoltà.
Bondaz (DC)
Credo sia stata fatta, come solitamente
viene fatta, una perizia per valutare qual è l'importo della
locazione che doveva essere corrisposta sia per il terreno di Aosta
che per il terreno di Arnad, e, probabilmente, è risultata la
stessa cifra.
Presidente
Pongo in votazione l'approvazione della
cessione in oggetto.
Esito della votazione:
Presenti, votanti e favorevoli: 28
Il Consiglio approva all'unanimità
