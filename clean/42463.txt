Classificazione
ASSISTENZA SANITARIA E OSPEDALIERA
SANITÀ VETERINARIA E ZOOTECNIA
Zootecnia



Oggetto del Consiglio n. 37 del 4 novembre 2020 - Resoconto
OGGETTO N. 37/XVI - Interpellanza: "Notizie relative ai
protocolli sanitari da applicare in caso di contagio da Covid-19
negli alpeggi".
Bertin (Presidente) -
Passiamo al punto n. 21 dell'ordine
del giorno. Qualcuno per l'illustrazione? Ha chiesto la parola il
consigliere Planaz.
Planaz (LEGA VDA) -
Ho ritenuto opportuno fare questa
interpellanza perché è motivo di preoccupazione di molti allevatori
e molti conduttori di aziende agricole, in quanto in caso di
positività da Covid o si trovino in isolamento, non sanno come
condurre o commercializzare i propri prodotti. Faccio una premessa:
io ammetto che non è facile in questo momento di pandemia andare a
legiferare in qualsiasi ambito settoriale, soprattutto nel nostro e
con le difficoltà che ha il nostro territorio, che tutte le volte
ci insegna che abbiamo qualcosa di nuovo, di diverso dalle altre
regioni, qualcosa che ci impone delle regole diverse e con tutto il
rispetto ringrazio chi si impegna a cercare di risolvere, a dare
delle risposte in queste fasi molto delicate.
Voglio tornare un attimo indietro all'anno scorso quando è
incominciata l'emergenza Covid, io ero rappresentante della
categoria e avevamo attivato una squadra di supporto per andare a
sostituire con tutte le difficoltà e le regole del caso eventuali
casi di positività, in caso di allevatori positivi da questo Covid.
Fortunatamente nel periodo invernale non abbiamo riscontrato delle
grosse difficoltà, forse le regole che ci erano imposte dal divieto
degli spostamenti e quant'altro, hanno fatto sì che siamo usciti
immuni da questa grave problematica. È emersa la situazione
primaverile con la necessità di far rientrare in regione dipendenti
extracomunitari e con l'obbligo di fare una quarantena di 14 giorni
ma senza una certezza che questi siano stati negativi o positivi,
poi può anche darsi che l'infezione sia arrivata da altrove, fatto
sta che ci siamo trovati in situazioni molto gravi dov'è stata
interrotta la produzione... che la produzione non può essere
interrotta, siamo un settore particolare. Come abbiamo sentito oggi
in quest'aula, ogni settore in caso di positività deve interrompere
la sua attività e non può più proseguirla. Nel nostro caso ci sono
stati dei casi, non tanti per fortuna... e questo non è potuto
succedere, però hanno dovuto interrompere sia la produzione dal
punto di vista commerciale che dal punto di vista produttivo. Dal
punto di vista commerciale, c'è stata un'interruzione per il
divieto delle norme igieniche e sanitarie nel poter conferire o
eventualmente vendere i prodotti, e, dal punto di vista economico,
alcune di queste aziende si sono trovate molto in difficoltà perché
si trovavano da una parte le spese da affrontare ogni giorno per
mandare avanti l'attività, dall'altro canto non venivano
retribuiti. Per questo motivo ho portato questo delicatissimo
discorso in aula oggi per vedere se riusciamo a trovare delle
soluzioni in caso che ci siano degli allevatori o dei conduttori, o
degli operatori di questo settore positivi o in isolamento, quali
decisioni possiamo prendere per far sì di alleviare questo
malessere che c'è oggi nel nostro settore.
Presidente -
Per il Governo la parola all'assessore
Sapinet.
Sapinet (UV) -
Grazie consigliere Planaz che porta in
aula questa tematica che abbiamo potuto conoscere la scorsa
primavera, quindi nel corso appunto della primavera le criticità
legate allo svolgimento dell'attività agricola, nelle aziende
zootecniche in presenza di allevatore o familiari positivi al
Covid-19 sono state affrontate dalla struttura competente in
materia di igiene e sanità pubblica e veterinaria. Proprio in data
18 marzo sono stati trasmessi a tutti gli enti e le associazioni
coinvolte le indicazioni e i chiarimenti circa le attività che può
svolgere un allevatore sottoposto a misure di isolamento in quanto
o paziente confermato positivo o definito contatto stretto di un
paziente confermato positivo. Tali indicazioni stabiliscono che
l'allevatore positivo al Covid debba sospendere ogni attività
zootecnica fino al termine dell'isolamento e che l'allevatore in
isolamento definito contatto stretto di un soggetto positivo possa
proseguire l'attività adottando le misure igienico-sanitarie fino a
fine isolamento, salvo ovviamente la comparsa di sintomi o di
positività. Le procedure indicate costituiscono prescrizione di
tipo generale e ogni diversa situazione deve tuttavia essere
gestita dalle autorità comunali che, in accordo con i medici della
sanità pubblica, hanno il compito di effettuare puntualmente le
valutazioni del caso.
Nel caso però in cui si verificassero criticità simili a quelle
citate nelle premesse riguardanti l'alpeggio del Vallone di
Saint-Barthélemy, nel quale, come giustamente ricordato, tutti i
componenti della famiglia e tutti i lavoratori dipendenti
risultavano positivi e pertanto impossibilitati a svolgere
l'attività agricola, si concorda appunto che l'eventuale messa in
asciutta non sia una strada percorribile né dal punto di vista del
benessere animale, né tanto meno dal punto di vista economico. Come
giustamente ricordava il consigliere Planaz, l'AREV attualmente ha
a disposizione un elenco di operatori disponibili a effettuare un
servizio sostitutivo in caso di impossibilità ad operare da parte
dei titolari dell'allevamento. Questo è stato oggetto già nella
giornata di ieri come per le altre tematiche di una tavola rotonda
del sottoscritto con i tecnici e appunto il Direttivo dell'AREV. In
ogni caso, tenuto conto della recrudescenza dell'epidemia,
l'Assessorato si impegna a convocare gli enti e le associazioni di
categoria per addivenire a una soluzione condivisa e percorribile,
per fronteggiare tali problematiche sia dal punto di vista tecnico
che di sostenibilità economica. Questi aspetti, come le dicevo,
sono stati affrontati giusto nella giornata di ieri per analizzare
attentamente la situazione, anche per evitare problematiche future.
È chiaro che la situazione si svilupperà nel proseguo e l'impegno
dell'Assessorato è quello di riuscire ad andare incontro alle
esigenze e alle emergenze di queste aziende che vengono
colpite.
Presidente -
Per la replica, la parola al consigliere
Planaz.
Planaz (LEGA VDA) -
Assessore, la ringrazio molto per
l'interesse che ha già attivato nei confronti di questa situazione,
anche se, come dicevo prima, la situazione è molto grave per questa
pandemia e forse le sue competenze non sono proprio tutte... forse
dovremo lavorare in concerto con l'Assessorato della sanità per
dare delle linee in caso di positività in queste situazioni. Tengo
a precisare che in questo momento forse non c'è questa grossa
necessità perché gli animali sono tutti o la maggior parte non in
produzione; sarà un grosso problema se il mese di gennaio e di
febbraio ci troveremo in questa situazione con dei casi positivi
dove le produzioni delle bovine toccano il picco più alto della
stagione e dove - l'ha detto anche lei prima - sia in fatto di
benessere dell'animale, sia in fatto economico il metodo
all'asciutta è a dir poco quasi impossibile per tutti gli aspetti
che poi si riscoprono dopo col benessere animale, le conseguenze
che possono avere, perché non è che, attivando questa pratica, poi
l'animale dopo un anno o dopo un anno e mezzo, quando incomincia il
suo ciclo produttivo, possa tornare alla normalità. So di tutto
quello che sta facendo l'AREV perché fino a ieri ero anch'io a capo
di quell'associazione, e nel caso non bastino tutte le procedure
che abbiamo attivato, occorre vedere se si possono attivare delle
procedure per far fronte a questo... a volte anche risarcimenti di
danni per queste aziende che dovessero trovarsi in condizione che
non riescono a produrre o a commercializzare i propri prodotti.
