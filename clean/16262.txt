Classificazione
BILANCIO E CONTABILITA' REGIONALE


Resoconto integrale del dibattito dell'aula
Oggetto del Consiglio n. 2612 del 11 giugno 1997 - Resoconto
SEDUTA ANTIMERIDIANA DELL'11 GIUGNO 1997
OGGETTO N. 2612/X Disegni di legge nn. 242-243-244.
(Illustrazione)
Disegno di legge n. 242
Articolo 1 Gestione di competenza: entrate
1. Le entrate derivanti da tributi propri, dal gettito di
tributi erariali o di quote di esso devolute alla Regione, da
contributi e assegnazioni dello Stato ed in genere da trasferimenti
di fondi dal bilancio statale, da rendite patrimoniali, da utili di
Enti o Aziende regionali, da alienazione di beni patrimoniali, da
accensioni di mutui, da prestiti e da altre operazioni creditizie e
per contabilità speciali, accertate nell'esercizio finanziario 1996
per la competenza propria dell'esercizio stesso, sono riassunte e
approvate in
Lire 2.589.643.189.782
delle quali:
Riscosse Lire 1.821.067.144.492
Rimaste da riscuotere Lire 768.576.045.290
Articolo 2 Gestione di competenza: spese
1. Le spese correnti, di investimento, per rimborso di mutui e
prestiti e per contabilità speciali della Regione, accertate
nell'esercizio finanziario 1996 per la competenza propria
dell'esercizio stesso, sono riassunte e approvate in
Lire 2.708.955.545.430
delle quali:
Pagate Lire 2.066.119.956.061
Rimaste da pagare Lire 642.835.589.369
Articolo 3 Gestione di competenza: riassunto entrate e spese
1. È approvato il seguente riassunto generale delle entrate e
delle spese di competenza dell'esercizio finanziario 1996
Entrate Lire 2.589.643.189.782
Spese Lire 2.708.955.545.430
Disavanzo di competenza
dell'esercizio finanziario 1996 Lire 119.312.355.648
Articolo 4 Residui attivi alla chiusura dell'esercizio
finanziario
1. I residui attivi accertati alla chiusura dell'esercizio
finanziario 1996 sono riassunti ed approvati in complessive
Lire 997.738.279.720
come segue:
Residui attivi iscritti in conto esercizi
precedenti in carico all'inizio dell'esercizio Lire
818.683.656.829
1996
Minori accertamenti in conto residui attivi
degli esercizi precedenti Lire 6.170.000.389
Differenza Lire 812.513.656.440
Residui attivi riscossi Lire 583.351.422.010
Residui attivi degli anni precedenti
rimasti da riscuotere al 31 dicembre 1996 Lire
229.162.234.430
Residui attivi accertati in conto esercizio 1996
(articolo 1) Lire 768.576.045.290
_____________________
Totale residui attivi al 31 dicembre 1996 Lire
997.738.279.720
Articolo 5 Residui passivi alla chiusura dell'esercizio
finanziario
1. I residui passivi accertati alla chiusura dell'esercizio
finanziario 1996 sono riassunti ed approvati in complessive
Lire 934.191.305.567
come segue:
Residui passivi iscritti in conto esercizi precedenti
in carico all'inizio dell'esercizio 1996 Lire
823.738.359.186
Residui passivi pagati Lire 395.139.489.377
Differenza Lire 428.598.869.809
Residui passivi degli esercizi precedenti
riconosciuti insussistenti o perenti agli effetti
amministrativi Lire 137.243.153.611
Residui passivi degli esercizi precedenti
rimasti da pagare al 31 dicembre 1996 Lire 291.355.716.198
Residui passivi accertati in conto esercizio
1996 (articolo 2) Lire 642.835.589.369
Totale residui passivi al 31 dicembre 1996 Lire
934.191.305.567
Articolo 6 Situazione finanziaria
1. È accertato ed approvato nell'ammontare di lire
198.189.867.517 l'avanzo di amministrazione alla chiusura
dell'esercizio finanziario 1996, risultante come segue:
Variazioni migliorative
Miglioramento della gestione dei residui
passivi Lire 137.243.153.611
Avanzo di amministrazione alla chiusura
dell'esercizio 1995 Lire 186.429.069.943
Variazioni peggiorative
Peggioramento della gestione di competenza
(articolo 3) Lire 119.312.355.648
Peggioramento della gestione dei residui
attivi Lire 6.170.000.389
Avanzo di amministrazione alla chiusura
dell'esercizio 1996 Lire 198.189.867.517
Articolo 7 Situazione patrimoniale
1. La consistenza patrimoniale alla data del 31 dicembre 1996 è
approvata nelle seguenti risultanze finali riassuntive:
Attivo
Beni immobili Lire 709.055.043.746
Beni mobili Lire 98.113.532.056
Crediti diversi Lire 1.543.302.970.156
Fondo cassa Lire 134.642.893.364 Lire 2.485.114.439.322
Passivo
Mutui passivi Lire 94.107.832.957
Debiti diversi Lire 1.114.092.284.668 Lire 1.208.200.117.625
Attivo netto patrimoniale
al 31 dicembre 1996 Lire 1.276.914.321.697
Articolo 8 Approvazione del rendiconto generale: situazioni di
cassa, finanziaria e patrimoniale
1. Il rendiconto generale della Regione Autonoma Valle d'Aosta
per l'esercizio finanziario 1996 è approvato nelle seguenti
risultanze riassuntive finali:
Situazione di Cassa
Fondo cassa alla chiusura dell'esercizio
1995 Lire 191.483.772.300
Riscossioni nell'esercizio 1996 Lire 2.404.418.566.502
Totale delle riscossioni Lire 2.595.902.338.802
Pagamenti nell'esercizio 1996 Lire 2.461.259.445.438
Situazione Finanziaria
Fondo cassa al 31 dicembre 1996 Lire 134.642.893.364
Residui attivi al 31 dicembre 1996 Lire 997.738.279.720
Totale dell'attivo al 31 dicembre 1996 Lire
1.132.381.173.084
Residui passivi al 31 dicembre 1996 Lire 934.191.305.567
Avanzo di amministrazione Lire 198.189.867.517
Situazione Patrimoniale
Attivo netto di inventario al 31 dicembre
1995 Lire 1.080.427.061.316
- Variazioni attive nell'esercizio 1996
in aumento
dell'attivo Lire 3.663.725.164.832
in diminuzione
del passivo Lire 599.208.511.704 Lire 4.262.933.676.536
Totale Lire 5.343.360.737.852
- Variazioni passive nell'esercizio 1996
in diminuzione
dell'attivo Lire 3.345.848.248.769
in aumento
del passivo Lire 720.598.167.386 Lire 4.066.446.416.155
Attivo netto di inventario
al 31 dicembre 1996 Lire 1.276.914.321.697
Articolo 9 Convalida prelievi dal fondo di riserva per le spese
impreviste e dal fondo di solidarietà regionale per interventi in
occasione del verificarsi di eventi calamitosi
1. Ai sensi dell'articolo 37 della legge regionale 27 dicembre
1989, n. 90, sono convalidati i prelievi di complessive Lire
3.696.841.100 dal capitolo 69360 "Fondo di riserva per spese
impreviste", come dai sottoelencati provvedimenti della Giunta
regionale:
Numero Data
178 26 gennaio 1996
616 16 febbraio 1996
1013 8 marzo 1996
1133 15 marzo 1996
1382 28 marzo 1996
1504 5 aprile 1996
1989 3 maggio 1996
2273 24 maggio 1996
2376 31 maggio 1996
2513 7 giugno 1996
2884 28 giugno 1996
2989 5 luglio 1996
3093 12 luglio 1996
3379 2 agosto 1996
3478 9 agosto 1996
3907 13 settembre 1996
4073 20 settembre 1996
4202 28 settembre 1996
4423 11 ottobre 1996
4652 25 ottobre 1996
4890 8 novembre 1996
5031 15 novembre 1996
5610 13 dicembre 1996
5778 20 dicembre 1996
2. Sono altresì convalidati i prelievi di complessive Lire
6.982.977.165 dal capitolo 37960 "Fondo di solidarietà regionale
per interventi in occasione del verificarsi di eventi calamitosi e
di eccezionali avversità atmosferiche - Legge regionale 31 luglio
1986, n. 37", come dai sottoindicati provvedimenti della Giunta
regionale:
Numero Data
492 9 febbraio 1996
619 16 febbraio 1996
1019 8 marzo 1996
1877 26 aprile 1996
1993 3 maggio 1996
3097 12 luglio 1996
3383 2 agosto 1996
3479 9 agosto 1996
4205 28 settembre 1996
4425 11 ottobre 1996
4656 25 ottobre 1996
5449 7 dicembre 1996
5614 13 dicembre 1996
5781 20 dicembre 1996
Articolo 10 Economie di stanziamento su fondi assegnati dallo
Stato
1. I fondi relativi a trasferimenti dello Stato, di cui alla
tabella n. 1 allegata alla presente legge, non impegnati alla
scadenza dell'esercizio finanziario 1996, costituiscono economie di
spesa e saranno reiscritti sul bilancio di previsione
dell'esercizio 1997 con la legge di assestamento del bilancio
stesso.
Articolo 11 Approvazione accertamenti e impegni
1. Sono approvati i seguenti accertamenti e impegni finali su
capitoli di contabilità speciale:
a) Lire 5.362.242.615 sul capitolo 13100 della parte Entrata e
sul corrispondente capitolo 72540 della parte Spesa relativi alla
gestione del fondo per il trattamento previdenziale integrativo
regionale al personale direttivo e docente delle scuole materne ed
elementari;
b) Lire 5.133.000 sul capitolo 13200 della parte Entrata e sul
corrispondente capitolo 72560 della parte Spesa relativi alla
gestione del provento dei beni del legato Chenuil Giovanni
Delfino;
c) Lire 242.850.785 sul capitolo 13500 della parte Entrata e sul
corrispondente capitolo 72660 della parte Spesa relativi alla
gestione fondi per conto terzi per istruttoria domande e pratiche
varie;
d) Lire 30.451.491 sul capitolo 13550 della parte Entrata e sul
corrispondente capitolo 72670 della parte Spesa relativi alla
gestione del fondo regionale per la promozione e lo sviluppo della
cooperazione.
Articolo 12 Disposizioni diverse
1. Lo stanziamento di cassa relativo ai capitoli 66140 e 69440 è
determinato rispettivamente in lire 60 milioni e in lire
122.017.492.565.
2. Al capitolo istituito con la lettera a) dell'articolo 20
della legge regionale 24 dicembre 1996, n. 46 con la denominazione
"Spese per il funzionamento del comitato regionale di coordinamento
della viticoltura" è attribuito il numero "42450".
Articolo 13 Dichiarazione di urgenza
1. La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
Disegno di legge 243
Articolo 1 (Rideterminazione delle autorizzazioni di spesa
recate da leggi regionali)
1. Ai sensi e per gli effetti dell'articolo 19 della legge
regionale 27 dicembre 1989, n. 90 (Norme in materia di bilancio e
di contabilità generale della Regione Autonoma Valle d'Aosta), le
autorizzazioni di spesa recate dalle leggi regionali indicate
nell'allegato A sono rideterminate, per l'anno 1997, nelle misure
indicate nel medesimo allegato.
Articolo 2 (Interventi in materia di patrimonio regionale)
1. Per l'acquisto di beni immobili necessari per i fini
istituzionali o da destinarsi al conseguimento degli obiettivi
programmatici della Regione, è autorizzata, per l'anno 1997,
l'ulteriore spesa di lire 4.915 milioni (cap. 35060).
2. Per l'acquisto, la costruzione e la manutenzione di aree e di
immobili da destinare al settore industriale è autorizzata, per
l'anno 1997, l'ulteriore spesa di lire 2.000 milioni (cap.
46940).
Articolo 3 (Conferimenti)
1. In relazione ai risultati di gestione degli esercizi
1994/1995 e 1995/1996, è autorizzato il conferimento di un
finanziamento straordinario di lire 8.035 milioni (cap. 64927, di
nuova istituzione) alla Gestione straordinaria della Casa da gioco
di Saint-Vincent di cui alla legge regionale 21 dicembre 1993, n.
88 (Istituzione della Gestione straordinaria per l'esercizio della
Casa da gioco di Saint-Vincent).
Articolo 4 (Rideterminazione di alcune autorizzazioni di spesa
per trasferimenti finanziari alle amministrazioni locali con
vincolo settoriale di destinazione)
1. Le autorizzazioni di spesa per i trasferimenti finanziari
alle amministrazioni locali con vincolo settoriale di destinazione,
riportate nell'allegato B alla legge regionale 24 dicembre 1996, n.
48 (Legge finanziaria per gli anni 1997/1999), sono modificate
nelle misure indicate nell'allegato B alla presente legge,
limitatamente agli interventi ivi indicati.
Articolo 5 (Modifiche ad autorizzazioni alla contrazione di
mutui)
1. L'autorizzazione a contrarre, per l'anno 1997, mutui passivi
per lire 2.000 milioni, recata dall'articolo 11, comma 2, della
legge regionale 48/1996, per il finanziamento delle spese connesse
con la realizzazione delle infrastrutture tecniche per il parco
regionale Mont Avic di cui alla legge regionale 7 aprile 1992, n.
18 (Finanziamento dei lavori di costruzione di infrastrutture di
servizio per il Parco del Mont Avic), è revocata (cap. 11175
entrate).
2. L'autorizzazione a contrarre mutui passivi, recata
dall'articolo 4, comma 1, della legge regionale 2 marzo 1992, n. 3
(Interventi per la riqualificazione di Aosta quale moderno
capoluogo regionale), per il trasferimento al Comune di Aosta di
fondi per interventi finalizzati alla riqualificazione della città,
per lire 15.000 milioni annue (cap. 11155 entrate), è sospesa per
l'anno in corso.
3. Restano confermate, per l'anno 1997, le autorizzazioni di
spesa previste per gli interventi autorizzati dalle leggi di spesa
di cui ai commi 1 e 2 (cap. 50150 e 33665).
4. Alla copertura delle minori entrate derivanti dalla
sospensione delle autorizzazioni a contrarre prestiti di cui ai
commi 1 e 2 si provvede mediante utilizzo, per complessive lire 17
miliardi, dell'avanzo di amministrazione dell'esercizio 1996
iscritto al bilancio 1997 (cap. 00010).
Articolo 6 (Interventi nel settore della formazione
professionale)
1. Per la realizzazione del programma annuale di formazione
professionale di cui alla legge regionale 5 maggio 1983, n. 28
(Disciplina della formazione professionale in Valle d'Aosta), è
autorizzata, per l'anno 1997, l'ulteriore spesa di lire 219 milioni
quale quota di finanziamento regionale per la realizzazione di
iniziative oggetto di cofinanziamento del Fondo sociale europeo e
dei fondi di rotazione statali nell'ambito degli obiettivi 3 e 4,
regolamento (CEE) n. 2081/93 del Consiglio, del 20 luglio 1993.
2. Per l'attuazione di iniziative oggetto di contributo del
Fondo sociale europeo e dei fondi di rotazione statali nell'ambito
dell'iniziativa comunitaria Interreg II - POP Italo Francese
1994/99 - è autorizzata, per l'anno 1997, la maggior spesa di lire
63,5 milioni, quale quota di cofinanziamento regionale (cap.
25041).
Articolo 7 (Piano di politica del lavoro)
1. L'autorizzazione di spesa di lire 11.800 milioni per il
triennio 1997/1999, recata dall'articolo 13 della legge regionale
48/1996, per l'attuazione del piano di politica del lavoro di cui
all'articolo 3 della legge regionale 17 febbraio 1989, n. 13
(Riorganizzazione degli interventi regionali di promozione
all'occupazione), è aumentata di lire 300 milioni, interamente a
carico del bilancio 1997 (cap. 26010).
Articolo 8 (Interventi in materia di istruzione)
1. Per il funzionamento e le attività degli organi collegiali
scolastici di cui alla legge regionale 5 novembre 1976, n. 47
(Organi collegiali a livello di circolo didattico e di istituto
delle scuole elementari, secondarie ed artistiche della Regione), è
autorizzata, per l'anno 1997, l'ulteriore spesa di lire 40 milioni,
da destinare alla realizzazione di iniziative per l'insegnamento
bilingue nella scuola media (cap. 55130).
2. Per l'attuazione di iniziative di carattere universitario per
la formazione degli insegnanti della Regione in applicazione
dell'articolo 3, comma 4, della legge 19 novembre 1990, n. 341
(Riforma degli ordinamenti didattici universitari), è autorizzata,
per l'anno 1997, la spesa di lire 20 milioni (cap. 55630, di nuova
istituzione).
Articolo 9 (Interventi in materia di agricoltura e
zootecnia)
1. Per la concessione di contributi integrativi regionali alle
aziende agricole che aderiscono al programma pluriennale realizzato
ai sensi del regolamento (CEE) n. 2078/92 del Consiglio, del 30
giugno 1992, la spesa di lire 3.300 milioni, autorizzata, per
l'anno 1997, dall'articolo 20, comma 1, della legge regionale
48/1996, è elevata a lire 3.700 milioni (cap. 42510).
2. L'autorizzazione di spesa di lire 6.500 milioni per l'anno
1997, recata dall'articolo 20, comma 2, della legge regionale
48/1996, per l'applicazione della legge regionale 7 novembre 1994,
n. 66 (Concessione di una misura annuale a favore dei titolari di
allevamenti che acquisiscono o mantengono la qualifica sanitaria di
ufficialmente indenne), è elevata a lire 7.200 milioni (cap.
42810).
3. L'autorizzazione di spesa di lire 7.700 milioni per l'anno
1997, recata dall'articolo 1 della legge regionale 48/1996, per la
concessione di contributi per lo sviluppo della cooperazione e
dell'associazionismo in agricoltura, in applicazione degli articoli
19 e 22 della legge regionale 6 luglio 1984, n. 30 (Interventi
regionali in materia di agricoltura), è elevata a lire 9.200
milioni (cap. 44040).
4. L'autorizzazione di spesa di lire 8.250 milioni per l'anno
1997, recata dall'articolo 1 della legge regionale 48/1996, per le
attività zootecniche previste dal titolo V della legge regionale
30/1984, è elevata a lire 10.870 milioni (cap. 42800).
5. L'autorizzazione di spesa di lire 4.230 milioni per l'anno
1997, recata dall'articolo 1 della legge regionale 48/1996, per la
concessione di contributi nel settore della zootecnia, previsti al
titolo V della legge regionale 30/1984, è ridotta a lire 3.729
milioni (cap. 42820).
Articolo 10 (Interventi in materia di sanità)
1. La spesa sanitaria di parte corrente, determinata in lire
218.400 milioni per l'anno 1997 dall'articolo 14 della legge
regionale 48/1996, è rideterminata in lire 222.460 milioni, con
conseguente modificazione delle autorizzazioni di spesa di cui allo
stesso articolo 14, comma 1, lett. a), b) ed e):
a) aumento di lire 2.000 milioni del trasferimento all'Unità
sanitaria locale (USL) per il finanziamento di spese correnti
(lett. a), di cui lire 1.000 milioni per quota indistinta e lire
1.000 milioni per il finanziamento dell'Agenzia regionale per la
protezione dell'ambiente (ARPA) di cui alla legge regionale 4
settembre 1995, n. 41 (Istituzione dell'Agenzia regionale per la
protezione dell'ambiente (ARPA) e creazione, nell'ambito dell'Unità
sanitaria locale della Valle d'Aosta, del Dipartimento di
prevenzione e dell'Unità operativa di microbiologia) (cap.
59900);
b) riduzione di lire 1.000 milioni della spesa per prestazioni
di assistenza sanitaria aggiuntive (lett. b) (cap. 59980);
c) aumento di lire 3.060 milioni della spesa per interventi
diretti della Regione (lett. e), di cui lire 200 milioni quale
maggior spesa per l'anno 1997 per l'applicazione della legge
regionale 10 aprile 1997, n. 10 (Intervento finanziario per l'avvio
di un programma di screening dei tumori femminili nella regione)
(cap. 59920).
2. La somma da trasferire all'USL per la manutenzione
straordinaria e l'adeguamento tecnologico delle strutture
ospedaliere (legge 38/1990), determinata, per l'anno 1997, in lire
2.000 milioni dall'articolo 15, comma 1, della legge regionale
48/1996, è rideterminata in lire 4.000 milioni (cap. 60380).
3. La spesa per la progettazione e la realizzazione di strutture
sanitarie in applicazione della legge regionale 5 settembre 1991,
n. 51 (Finanziamento di uno studio di fattibilità per la
realizzazione di un nuovo presidio ospedaliero dell'Unità sanitaria
locale della Valle d'Aosta), autorizzata in lire 1.500 milioni per
l'anno 1997 dall'articolo 14, comma 2, della legge regionale
48/1996, è rideterminata in lire 1.750 milioni (cap. 60310).
4. È autorizzata la spesa di lire 35.000 milioni per la
copertura del disavanzo di gestione registrato dall'USL
nell'esercizio finanziario 1994 (cap. 59925).
Articolo 11 (Interventi nel settore dei trasporti)
1. La spesa per l'applicazione della legge regionale 9 maggio
1995, n. 15 (Interventi regionali per investimenti nel settore del
trasporto pubblico collettivo di persone), determinata
dall'articolo 18, comma 1, della legge regionale 48/1996, per il
triennio 1997/1999, in lire 3.210 milioni, è aumentata di lire 500
milioni, interamente a carico dell'esercizio 1997 (cap. 67870).
2. Per l'erogazione, alle società concessionarie di servizi di
autolinee, dei corrispettivi derivanti dai contratti di servizio
stipulati con la Regione ai sensi dell'articolo 25 della legge
regionale 15 luglio 1982, n. 32 (Disciplina dei servizi di
trasporto collettivo di persone e di cose), come sostituito
dall'articolo 2 della legge regionale 11 aprile 1995, n. 11, è
autorizzata, per l'anno 1997, la maggior spesa di lire 1.200
milioni (cap. 67670).
Articolo 12 (Disposizioni in materia di personale regionale)
1. La spesa di lire 150.172 milioni fissata dall'articolo 5,
comma 2, della legge regionale 48/1996 quale limite per l'utilizzo
della dotazione organica indicata al comma 1 del medesimo articolo,
è aumentata di lire 4.249,610 milioni interamente destinati alla
copertura dei maggiori oneri di legge a carico degli enti datori di
lavoro derivanti dall'applicazione dell'articolo 1, commi da 238 a
247, della legge 23 dicembre 1996, n. 662 (Misure di
razionalizzazione della finanza pubblica) (cap. 30501).
Articolo 13 (Disposizioni finanziarie)
1. La presente legge prevede autorizzazioni di spesa in aumento
per complessive lire 81.941.110.000 e in diminuzione per
complessive lire 6.240.000.000. Alla copertura del maggior onere di
lire 75.701.110.000 a carico del bilancio regionale si provvede
mediante parziale utilizzo dell'avanzo di amministrazione
dell'esercizio 1995 (cap. 00010).
Articolo 14 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Disegno di legge n. 244
Articolo 1 (Assestamento dei residui attivi)
1. Allo stato di previsione dei residui della Parte Entrata del
bilancio di previsione per l'esercizio finanziario 1997 sono
apportate le seguenti variazioni in aumento e in diminuzione, quali
risultano dalla tabella A allegata alla presente legge:
in aumento Lire 283.889.808.074
in diminuzione Lire 80.333.528.354
differenza in aumento Lire 203.556.279.720
Articolo 2 (Assestamento dei residui passivi)
1. Allo stato di previsione dei residui della Parte Spesa del
bilancio di previsione per l'esercizio finanziario 1997 sono
apportate le seguenti variazioni in aumento e in diminuzione, quali
risultano dalla tabella B allegata alla presente legge:
in aumento Lire 208.097.430.008
in diminuzione Lire 98.088.124.441
differenza in aumento Lire 110.009.305.567
Articolo 3 (Variazioni di bilancio per l'applicazione
dell'avanzo di amministrazione e del fondo iniziale di cassa)
1. Sono approvate le seguenti variazioni in aumento ai
sottoindicati capitoli della Parte Entrata del bilancio di
previsione della Regione per l'esercizio finanziario 1997:
Cap. 00010 "Avanzo di amministrazione" Lire 198.189.867.517
Cap. 00020 "Fondo iniziale di cassa" Lire 104.642.893.364
Articolo 4 (Variazioni di bilancio per l'iscrizione di fondi
relativi a trasferimenti statali e comunitari non impegnati
nell'anno 1996 - Parte Spesa)
1. Per l'iscrizione di fondi relativi a trasferimenti statali e
comunitari già previsti nel bilancio per l'esercizio 1996 e non
impegnati, sono approvate le variazioni in aumento di competenza
per lire 9.123.121.795 e di cassa per lire 1.937.000.000 dei
capitoli della Parte Spesa del bilancio di previsione per
l'esercizio finanziario 1997, quali risultano analiticamente dalla
tabella C allegata alla presente legge.
Articolo 5 (Variazioni di bilancio - Parte Entrata)
1. Sono approvate le variazioni in diminuzione per lire
17.000.000.000, sia in termini di competenza che di cassa, ai
capitoli della Parte Entrata del bilancio di previsione della
Regione per l'esercizio finanziario 1997, quali risultano
analiticamente dalla tabella D allegata alla presente legge.
Articolo 6 (Variazioni di bilancio - Parte Spesa)
1. Sono approvate le seguenti variazioni, in termini di
competenza e di cassa, ai capitoli della Parte Spesa del bilancio
di previsione della Regione per l'esercizio finanziario 1997, quali
risultano analiticamente dalla tabella E allegata alla presente
legge:
in diminuzione
competenza Lire 11.322.300.000
cassa Lire 56.838.710.317
in aumento
competenza Lire 183.389.045.722
cassa Lire 150.161.000.000
Articolo 7 (Variazioni di bilancio di cassa)
1. Sono approvate le variazioni di cassa in diminuzione dei
capitoli della Parte Entrata per complessive Lire 6.879.052.065 e
della Parte Spesa per complessive Lire 14.495.448.384 del bilancio
di previsione per l'esercizio finanziario 1997, quali risultano
analiticamente dalla tabella F allegata alla presente legge.
Articolo 8 (Fondi globali)
1. La variazione in diminuzione sul capitolo di spesa n. 69020,
disposta al precedente articolo 6 per lire 2.600.000.000 risulta
dalla riduzione degli accantonamenti iscritti ai punti B 3.4.
(Nuovo stabilimento termale di Pré-St-Didier) per lire 600.000.000
e D 1.2. (Presidio ospedaliero 3° lotto) per lire 2.000.000.000
dell'allegato n. 1 "Elenco dei provvedimenti legislativi che si
intendono finanziare con i fondi globali" al bilancio di previsione
della Regione per l'esercizio finanziario 1997.
Articolo 9 (Pareggio del bilancio)
1. Il conto dei residui del bilancio di previsione della Regione
per l'esercizio finanziario 1997, a seguito delle variazioni
approvate dalla presente legge, viene così rideterminato:
Entrata Lire 997.738.279.720
Spesa Lire 934.191.305.567
2. Il bilancio di previsione della Regione per l'esercizio
finanziario 1997, a seguito delle variazioni approvate con la
presente legge, in aumento di lire 181.189.867.517 per la
competenza e di lire 80.763.841.299 per la cassa, pareggia nelle
risultanze di Lire 2.852.877.821.019 per la competenza e di Lire
3.105.817.794.801 per la cassa.
Articolo 10 (Disposizioni varie)
1. Nella parte Entrata del bilancio di previsione della Regione
per l'anno 1997 sono istituiti i seguenti capitoli:
Programma regionale: 3.08.
Codificazione: 3.5.0.
Cap. 7800 "Proventi derivanti da indennità
per danni causati al paesaggio"
Programma regionale: 3.11.
Codificazione: 3.2.4.
Cap. 9230 "Interessi attivi su somme dovute
alla Regione a titolo diverso"
Articolo 11 (Dichiarazione di urgenza)
1. La presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione.
Presidente Le relazioni del Consigliere Lanivi sono state
distribuite ai consiglieri, se non c'è nulla in contrario, le diamo
per lette. Ringrazio il Consiglio. Ha chiesto la parola l'Assessore
al bilancio e finanze, Lévêque.
Lévêque (Ass.tec.) I tre disegni di legge che giungono in
Consiglio con circa un mese di anticipo rispetto agli anni
precedenti sono tre disegni di legge collegati che, partendo dalle
risultanze del rendiconto dell'esercizio passato, consentono di
assestare il bilancio di previsione in corso sulla base delle
risultanze contabili del rendiconto e, attraverso la finanziaria
bis, autorizzano le modifiche alle leggi di spesa conseguenti.
Credo che sia opportuno dare un lettura di quelli che sono gli
elementi salienti derivanti dal consuntivo dell'anno scorso e
quelli relativi all'applicazione dell'avanzo di amministrazione per
l'esercizio in corso.
Ci troviamo innanzi ad un consuntivo ?96 che presenta un avanzo
di amministrazione complessivo di 198 miliardi. Nella seconda
pagina della relazione allegata al primo disegno di legge, quello
relativo al consuntivo, è evidenziata - in modo scalare, ma chiaro
- la composizione e il percorso con cui si arriva a quest'avanzo di
amministrazione per il ?96. Si può vedere che la differenza fra
entrate accertate e spese impegnate nell'esercizio, che in questa
tabella sono al lordo delle partite di giro, presenta un disavanzo
di competenza di 119 miliardi. In sostanza, al netto dell'avanzo
applicato nel corso del ?96 dell'esercizio precedente,
l'Amministrazione ha impegnato 119 miliardi in più delle entrate
previste. Applicando a questo l'avanzo di amministrazione
dell'esercizio precedente, ci troviamo un avanzo, un risultato di
gestione di 67 miliardi.
Per giungere all'avanzo di Amministrazione complessivo bisogna
fare riferimento all'andamento dei residui attivi e passivi, cioè
di quelli che sono i debiti e i crediti che a fine esercizio
l'Amministrazione si trova e vediamo che la differenza fra il
risultato della gestione, i 67 miliardi, e l'avanzo complessivo di
198 miliardi deriva principalmente da una riduzione molto rilevante
dei residui passivi, cioè dei debiti di esercizio, che passano da
824 miliardi iscritti al 1° gennaio ?96 a 686 miliardi, riaccertati
alla chiusura dell'esercizio, che danno corso a una riduzione del
debito e quindi ad un aumento delle disponibilità di 137 miliardi.
Sostanzialmente in linea invece è la gestione dei residui attivi,
che mostra un peggioramento di 6 miliardi su 820 circa iscritti ad
inizio anno.
Quindi i due terzi di quest'avanzo di Amministrazione dipendono
dai residui e un terzo circa dipende da un risultato di avanzo
della gestione di competenza.
Sulla gestione di competenza però è opportuno che facciamo
qualche considerazione perché un avanzo di gestione di competenza
può voler dire tante cose; può voler dire avere incassato meno del
previsto e aver speso ancora meno, può voler dire non essere
riusciti a spendere le cifre previste nel bilancio di previsione.
Può invece voler dire una terza cosa che è quello che illustrerò
brevemente.
Ci troviamo a consuntivare un ?96 con una risultanza di entrate
estremamente positiva, che va al di là di quelle che erano le
previsioni iniziali. Per il ?96 avevamo previsto - esclusi i mutui
che nel bilancio di previsione sono mutui a pareggio e che nel
corso degli ultimi anni non sono praticamente mai dovuti essere
contratti - entrate complessive per 1.644 miliardi. Il consuntivo
?96 presenta circa 100 miliardi di entrate aggiuntive e chiude con
1.743 miliardi.
Il risultato è di ammontare straordinario se confrontato con il
consuntivo del ?95, che presentava 1.590 miliardi, e con i 1.411
del ?94; quindi la performance delle entrate è stata estremamente
positiva e la sola differenza fra il consuntivo ?95 e il consuntivo
?96 è di circa 150 miliardi in più.
Di queste, le entrate cosiddette del titolo I, cioè i tributi
propri e il riparto fiscale, che sono la gran parte delle entrate
della Regione, sono passate da 1.504 miliardi consuntivati nel ?95
a 1.600 miliardi, quindi circa 100 miliardi di entrate proprie e di
compartecipazioni in più, quando ne avevamo previste
prudenzialmente 1.543 per lo stesso esercizio ?96.
Di questi, i tributi propri, che passano dai 257 miliardi
consuntivati nel ?94 ai 392 del ?95, che contenevano peraltro due
esercizi di conguagli di contributi sanitari, assestandosi a 317
miliardi nel ?96, e il riparto fiscale che in particolare manifesta
una performance rilevante, passando da un consuntivo del ?95 di
1.112 miliardi a un consuntivo ?96 di 1.283 miliardi.
È evidente, da un lato, come questo sia il riflesso di una
pressione fiscale che è aumentata di quasi 2 punti nei due anni
presi in esame; ma denota dall'altro una certa attenzione da parte
dell'Amministrazione nell'adottare tutte le misure possibili per
tenere d'occhio quello che è il gettito complessivamente prodotto
in Valle d'Aosta.
In particolare l'IRPEF ha una sua dinamica positiva, l'IRPEG
rimane stazionaria rispetto agli anni precedenti, l'IVA - seppur
non come da previsioni - mantiene un trend in crescita passando da
160 miliardi del ?94, a 172 del ?95, a 179 del ?96. Quindi il primo
dato su cui fare una considerazione è la dinamica più che positiva,
al di là delle previsioni, delle entrate.
Possiamo fare analoghe considerazioni rispetto alla spesa, nel
senso che è vero che l'Amministrazione per 67 miliardi non ha
impegnato la stessa cifra di cui disponeva, però è anche vero che
gli impegni totali sono stati di quasi 100 miliardi di lire
superiori a quelli previsti inizialmente dal bilancio di previsione
e sono comunque di quasi 300 miliardi superiori al consuntivo ?95.
Abbiamo consuntivato impegni totali nel ?94 per 1.516 miliardi,
diventati 1.580 nel ?95, diventati 1.874 nel ?96, quindi quasi 300
miliardi di più di impegni, di cui 1.089 di spese correnti rispetto
ai 1.059 previsti, e 776 per spese di investimenti contro i 712
previsti.
Quindi anche la dinamica della spesa ha superato le previsioni e
direi che dai dati di consuntivo emerge come sia cresciuta di più
la spesa rispetto alle entrate in termini percentuali, e su questo
pesa in modo importante quella dinamica della riduzione dei residui
passivi di cui abbiamo parlato all'inizio.
È vero che, relativamente alle entrate il ?96 è da considerarsi
un anno particolare, un anno in cui alcune voci di entrate sono
voci probabilmente non ripetibili; in particolare ci siamo trovati
in questo Consiglio ad ottobre dello scorso anno a disporre di una
seconda variazione di bilancio, derivante principalmente dal
conteggio e dal riconoscimento alla Regione di quote IRPEF degli
anni precedenti, dell'ordine di grandezza di circa 120 miliardi di
lire.
Non va dimenticato un fatto, che inciderà probabilmente anche
sul ?97, e cioè che l'avanzo di Amministrazione, derivante dal
miglioramento dei residui, che era sostanzialmente la situazione
dell'anno scorso, entra in esercizio per gli organi amministrativi
della Regione soltanto oltre metà anno.
Lo scorso anno i 186 miliardi di avanzo di amministrazione ?95,
applicati sul bilancio corrente dell'anno scorso, sono stati resi
disponibili dalla legge di assestamento votata in Consiglio a
luglio, e le somme sono diventate materialmente spendibili a fine
mese di agosto, dopo la sua entrata in vigore.
Questa è una delle ragioni per cui abbiamo ritenuto importanti
anche i tempi entro i quali vengono presentati il consuntivo e
l'assestamento perché, approvando oggi queste tre leggi, siamo
nelle condizioni di avere a disposizione come Amministrazione i
fondi già per la fine del mese di luglio, cioé con un mese di
anticipo rispetto allo scorso anno e con la possibilità anche di
meglio poter prevedere e impegnare le spese derivanti dagli avanzi
degli anni precedenti.
Sul disegno di legge di autorizzazione alla spesa non avrei
niente da dire: sono articoli molto specifici, sono articoli che
autorizzano le diverse spese; direi invece qualcosa su quello che è
l'impianto di impostazione dell'assestamento, che è la scelta con
cui la Giunta propone al Consiglio l'impiego di questi 198 miliardi
di avanzo di Amministrazione.
Di questi 198 miliardi abbiamo 9 miliardi che sono fondi Stato,
che non sono stati impegnati entro il ?96 e che devono essere
trasportati sull'anno successivo a carico del bilancio ?97. Poi vi
sono una serie di oneri che sono dovuti per una serie di voci, che
hanno una loro più o meno rilevante rigidità: 4 miliardi per il
personale, dovuti alle conseguenze della finanziaria di fine anno
del Parlamento che prevedeva una modifica delle aliquote
contributive; 3,7 miliardi per l'aumento della tassa sugli
spettacoli legata alla gestione della Casa da gioco; 35 miliardi
che sono destinati al ripiano dell'USL, ripiano che fa riferimento
a un deficit consuntivato in più esercizi, che è stato quantificato
con il bilancio di chiusura dell'USL scorso.
Sono previsti poi 8 miliardi per completare i ripiani dei primi
due esercizi della gestione straordinaria della Casa da gioco; sono
destinati 57 miliardi ad integrare il fondo dei residui perenti in
rapporto a quelli che sono i residui andati in perenzione con il
consuntivo ?96.
Credo di aver già illustrato la questione dei residui perenti
una volta: vanno in perenzione i residui e quindi scompaiono dal
bilancio, ma restano debiti che l'Amministrazione mantiene nei
confronti dei creditori e la legge prevede che sia costituito un
apposito fondo di ammontare corrispondente in parte spesa.
Dedotte dai 198 miliardi queste voci, abbiamo a disposizione
ancora 80 miliardi circa; di questi abbiamo scelto di togliere
dalla parte entrata due previsioni di mutuo, per 17 miliardi
complessivi, perché con una disponibilità di questo genere ci
sembrava opportuno ridurre le previsioni di mutuo, e quindi sono
stati tolti i 15 miliardi previsti come mutuo a copertura delle
spese per Aosta capitale e 2 miliardi di mutuo per gli interventi
sul Parco del Mont Avic.
Restano 64 miliardi circa a disposizione per quell'insieme di
interventi di aggiustamento in corso d'anno, che voi trovate
nell'allegato E al terzo provvedimento legislativo, su cui poi, se
ci sono domande puntuali, oltre al sottoscritto saranno a
disposizione per dare delucidazioni i colleghi di Giunta che sono
interessati da quelle variazioni.
Presento un emendamento, che voi avete già; si tratta di un
emendamento di tipo tecnico che riguarda tre interventi che gli
uffici hanno chiesto di spostare di capitolo, un emendamento che
non cambia la sostanza e il totale dell'assestamento di
bilancio.
Presidente È aperta la discussione generale. Ha chiesto la
parola il Consigliere Chiarello.
Chiarello (RC) Quest'anno questo consuntivo ha seguito un iter
diverso dagli altri anni; è vero, è da un po' di tempo che ce
l'abbiamo. Gli altri anni, come Conferenza dei capigruppo, si
decideva in quale data avremmo discusso del consuntivo e sapevamo
quando sarebbe venuto in Consiglio.
Ritengo che un documento del valore del consuntivo debba essere
almeno presentato come suppletivo; ci siamo trovati lunedì a
discutere come suppletivo il consuntivo da discutere in questo
Consiglio. La mia richiesta sarebbe pertanto quella di spostare la
discussione del provvedimento al prossimo Consiglio.
Se la maggioranza non ritiene di accogliere questa richiesta,
chiedo che almeno la discussione venga spostata al pomeriggio.
Presidente Ha chiesto la parola l'Assessore al bilancio e
finanze, Lévêque.
Lévêque (Ass.tec.) Ho fatto presente nella mia breve relazione
anche i motivi per cui è importante per l'Amministrazione, per la
sua funzionalità, per la sua capacità di spesa che questo disegno
di legge possa diventare operativo al più presto.
Gli uffici hanno lavorato in questa direzione su un preciso
mandato e dover rinviare questo documento oltre alla data attuale è
non opportuno, tenendo anche conto che questo documento è stato
approvato dalla Giunta il 5 maggio ed è stato trasmesso ai
consiglieri il 12, quindi vi è stato un mese di tempo per
lavorare.
Siamo contrari a rinviare ad un prossimo Consiglio i tre disegni
di legge; personalmente ritengo che si possa accogliere la
richiesta di avere qualche ora di riflessione e discuterne nella
seduta pomeridiana.
Presidente Se non ci sono altre indicazioni, accogliamo l'invito
dell'Assessore e quindi la discussione dei punti 19.1, 19.2 e 19.3
viene rinviata alla seduta pomeridiana.
