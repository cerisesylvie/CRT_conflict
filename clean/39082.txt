Classificazione
ASSISTENZA SANITARIA E OSPEDALIERA
Igiene e sanità pubblica
ASSISTENZA SOCIALE
Famiglia, tutela dell'infanzia



Oggetto del Consiglio n. 2413 del 26 ottobre 2016 - Resoconto
OGGETTO N. 2413/XIV - Interpellanza: "Problematiche correlate
alle vaccinazioni nella regione".
Rosset (Presidente) -
Punto n. 19 dell'ordine del giorno.
Per l'illustrazione, chiede la parola la Consigliera Morelli, ne ha
facoltà.
Morelli (ALPE) -
Abbiamo assistito su tutti gli organi di
stampa ultimamente al dibattito in corso sul calo dei vaccini, che
è un tema rilevante, un tema preoccupante su cui l'Organizzazione
mondiale della sanità ha già posto l'attenzione. Di questa
questione ci eravamo già occupati esattamente un anno fa in
Consiglio regionale con un'iniziativa a firma del collega Fabbri e
mia. È un fenomeno estremamente preoccupante che coinvolge anche la
nostra regione, perché la nostra regione da regione virtuosa, dove
la percentuale di vaccinazioni era ben al di sopra della soglia di
guardia (95 percento), è adesso invece scesa al di sotto della
media nazionale. Faccio l'esempio del vaccino contro la
poliomielite, per il quale nel 2005 avevamo il 99,5 percento di
copertura e adesso abbiamo il 93,4 percento. Il calo riguarda le
vaccinazioni cosiddette "facoltative", "raccomandate" e anche le
vaccinazioni obbligatorie e per nessuna di queste la nostra regione
raggiunge più il 95 percento. Oltre all'antipolio, la copertura
vaccinale per la difterite è del 92,9 percento, per il tetano del
93,6 percento, per l'epatite B del 92,6 percento, per citare quelle
obbligatorie. Sembrano pochi punti percentuali, ma gli esperti
dicono che sono sufficienti a scatenare l'allarme e l'OMS dice
chiaramente che andare sotto la soglia del 95 percento può avere
conseguenze devastanti, perché ci si pone a rischio di epidemie per
virus che sembravano debellati: la polio è riapparsa in Olanda, la
difterite è riapparsa in Spagna e in Germania, sono malattie che
credevamo ormai scomparse nel mondo occidentale, così non è,
evidentemente, e questo deve preoccuparci.
Questo calo vale per i vaccini obbligatori, ma vale anche per
quelli raccomandati, anche se è vero che è diffusa la percezione
che quelli raccomandati siano meno importanti e si possa essere più
tolleranti; cosa che pare non essere, perché il morbillo, ad
esempio, malattia esantematica che un tempo consideravamo quasi
normale, è una malattia che può avere delle complicanze anche
mortali: è addirittura la prima causa di morte in età pediatrica.
Per il morbillo si puntava all'eradicazione, invece questo processo
si è interrotto. Negli ultimi tre anni c'è stato un calo generale
del 5 percento e la nostra Regione si pone proprio fra le meno
virtuose: siamo all'82,2 percento, posti nella classifica italiana
indietro, fanno peggio di noi: la Liguria, le Marche, il Molise, la
Campania, la Sicilia e la Provincia di Bolzano, che può sembrare
strano ma è la provincia che ha la percentuale più bassa in
assoluto delle vaccinazioni. Cosa che si spiega con la presenza sul
territorio di Bolzano di associazioni che sostengono la teoria, che
non ha mai trovato basi scientifiche, sul presunto legame tra la
vaccinazione antimorbillo e l'autismo. Associazioni e medici che
fanno disinformazione, al punto che la Federazione nazionale degli
Ordini dei medici afferma che il consiglio di non vaccinarsi
costituisce addirittura un'infrazione deontologica e la Federazione
è arrivata addirittura a diramare un documento con il quale si
arriva ad ipotizzare la radiazione per quei medici che si
oppongono. Alcune Regioni stanno correndo ai ripari e stanno
ripristinando l'obbligo vaccinale, cito il Veneto, che aveva alcuni
anni or sono tolto ogni obbligo, ritenendo che l'informazione e la
persuasione dei genitori fosse più efficace dell'obbligo, ma che
adesso sta tornando indietro. È notizia di ieri che
l'Emilia-Romagna vuole reintrodurre l'obbligo vaccinale per
l'ammissione ai nidi d'infanzia dei bambini. Sono usciti proprio
oggi degli articoli: "Il Presidente Bonaccini ribadisce
l'intenzione di legiferare sull'obbligatorietà delle vaccinazioni
per l'accesso agli asili. Andiamo verso l'approvazione di una legge
regionale secondo cui, per poter accedere ai nidi d'infanzia,
occorrerà essere in linea con quanto previsto dal calendario
vaccinale per l'età da zero a tre anni. Le vaccinazioni, oltre a
proteggere le persone vaccinate, proteggono indirettamente anche
quei bambini che, per gravi motivi di salute, non possono essere
vaccinati: bambini immunodepressi con gravi patologie croniche...",
eccetera.
La nostra interpellanza, ad un anno dalla precedente, quindi
chiede semplicemente di fare il punto della situazione della nostra
regione.
Presidente -
Per la risposta, chiede la parola
l'Assessore Laurent Viérin, ne ha facoltà.
Viérin L. (UVP) -
Le thème que la collègue Patrizia
Morelli soulève est un thème très délicat mais très à la une. En
effet, surtout dans un moment et dans une saison où nous venons de
lancer la campagne pour la vaccination contre la grippe, nous avons
essayé dans la Conférence de presse de véhiculer certains messages,
dont on discute aussi cet après-midi ici au Conseil, en partant de
la considération que les vaccinations en Italie tout
particulièrement, mais aussi en Vallée d'Aoste sont en baisse.
Elles sont en baisse pour aussi des mouvements de pensée, pour des
moments de débat qui ont intéressé aussi notre région dans ces
dernières années et qui sont arrivés même parfois - la collègue le
rappelait - à la radiation de certains médecins dans certaines
régions. Aujourd'hui le Président des médecins de la Vallée
d'Aoste, Robert Rosset, a rappelé certains cas, en parlant aussi
d'un point de vue déontologique à l'intérieur des professions
médicales, une attention toute particulière à qui aurait et a, à
travers sa profession, l'intention de véhiculer des messages
différents.
Cela pour dire que sur les thèmes d'actualité nous avons décliné
des données ; il suffit de penser que, pour ce qui est de la Vallée
d'Aoste, à partir de 2011-2012 nous avions nos couvertures sur les
personnes âgées de plus de 65 ans d'un pourcentage de 56,2 pour
cent de vaccination sur l'antigrippe, nous sommes arrivés l'année
passée à 42,2 pour cent. Une baisse donc assez importante, qui nous
fait dire, d'un côté, qu'il y a un grand travail à faire et, malgré
les efforts que dans les années ont été faits, il y a cette baisse
; de l'autre côté, nous avons la nécessité, comme Administration et
à travers les techniciens du monde sanitaire, d'arriver à faire
percevoir un message très important : qu'il y a un investissement
dans le domaine de la santé, qui ne représente pas une dépense pour
ce qui est des vaccinations. En effet, pour ce qui concerne la
vaccination antigrippe, si le pourcentage respecte celui de l'année
passée, il y aura environ 300 milles euros ; mais il y a toute une
série de dépenses qui sont évitées par la suite sur...éviter le
fait que la population tombe malade, que la population au-delà des
risques effectifs...il y a eu l'année passée des décès à la suite
d'une grippe qui était, ente autres - et grâce aussi à la
vaccination -, légère, mais c'est un problème qui existe. Il y a
toute une série de parties de population qui sont sensibles : nous
pensons au monde de l'école, nous pensons à ceux qui soignent les
personnes âgées, où a ceux qui ont des grands contacts avec le
public. Le thème des vaccinations donc est un thème
d'actualité.
Nous rappelons aussi qu'il y a des dispositions nationales et
que le gros travail qu'il faut et qu'on doit continuer à faire
c'est de sensibiliser à niveau national afin qu'il y ait des
prévisions sur les pathologies à vacciner qui retrouvent certaines
mesures qu'on doit mettre sur pied et je vous dirais dans les
données et surtout dans les détails, ce qui est la situation
actuelle et ce que nous avons intention de faire.
Per quanto riguarda la prima risposta, ricordando che la
diminuzione delle coperture vaccinali pediatriche, per venire alla
questione sollevata dalla collega Morelli puntuale rispetto ad
altri vaccini che giustamente si dice magari ci sensibilizzano di
più e magari hanno non una ripercussione minore, però delle
incidenze diverse...abbiamo, malgrado una portata nazionale, anche
un'incidenza regionale e numerose iniziative, che anche la collega
citava, hanno lanciato l'allarme in tal senso. È indubbio quindi
che anche nella nostra regione si è registrato un incremento del
rifiuto vaccinale, che è ancora diverso rispetto ad altri concetti,
quindi gli ultimi dati sulle coperture vaccinali per la prima
infanzia vedono la Valle d'Aosta leggermente al di sotto della
soglia del 95 percento per le vaccinazioni obbligatorie, ma
praticamente in linea con la media nazionale di 93,4.
La seconda domanda è: "quali valutazioni siano in corso riguardo
all'eventuale obbligatorietà vaccinale per i bambini", intanto
l'obbligo alle vaccinazioni dell'infanzia è attualmente in vigore
secondo la normativa nazionale per quanto concerne alcune malattie
che sono state in parte ricordate: il tetano, la poliomielite,
l'epatite B. La comunità scientifica però - perché non
dimentichiamoci che, al di là dell'amministrazione della politica,
abbiamo in questo campo una comunità scientifica che deve lavorare
per darci gli strumenti che noi, non essendo tecnici, dobbiamo
avere in termini poi di indirizzi politici, altrimenti noi ci
sostituiremmo ai tecnici e non agiremmo nella direzione auspicata,
anche se poi è chiaro che una sensibilità matura anche per
esperienza o acquisizione scientifica derivata - negli ultimi anni
ha più volte chiesto il superamento di questa obbligatorietà, anche
allo scopo di evitare il rischio di sottovalutare vaccinazioni
importanti, ma non obbligatorie, come, ad esempio, quelle che
abbiamo citato non solo oggi ma in questo dibattito che dura e che
si ripropone a cadenza regolare per il morbillo, la parotite, la
rosolia, la meningite. Sono effettivamente discussioni che
esistono, ma che ancora non ritrovano questa previsione. Nonostante
le crescenti correnti antivaccinali, si continua a puntare su una
corretta e completa informazione per ottenere l'adesione e il
consenso dei genitori dei bambini da vaccinare, piuttosto che
l'obbligatorietà sancita dalle norme.
Infatti, per ottenere una copertura efficace atta a prevenire
l'insorgenza di malattie, occorrono misure condivise applicate su
tutto il territorio, poi se abbiamo anche misure a macchia di
leopardo, diventa anche difficile avere una visione d'insieme,
quindi noi crediamo che sia proprio lì il cuore della discussione
al di là di singole iniziative, che possono anche lanciare messaggi
o creare discussioni o misure coatte che poi vanno anche a
rappresentare delle forzature estreme. Le misure condivise
applicate su tutto il livello nazionale quindi devono arrivare se
si vogliono effettivamente superare le disuguaglianze in termini
sanitari o di problematiche sociali e migliorare lo stato di salute
della popolazione.
Il nuovo piano nazionale di prevenzione vaccinale 2016-2018
quindi dice anche, però, che potrà essere generata una normazione
aggiornata, garantendo peraltro la protezione degli individui e
delle comunità con misure correlate come, ad esempio, l'obbligo di
certificazione dell'avvenuta effettuazione delle vaccinazioni
previste dal calendario per l'ingresso scolastico. Sono alcune
previsioni e disposizioni da cui si potrebbero trarre alcuni
spunti. Questo per dire che tale percorso potrà essere valutato con
una normativa nazionale che consenta di superare l'attuale obbligo
scolastico, esiste anche la questione dell'obbligo scolastico.
Altre Regioni - lo ha già citato la collega - l'Emilia-Romagna su
tutte, hanno di nuovo istituito quest'obbligo; noi preferiremmo che
fosse un dibattito nazionale e su questo ci siamo anche confrontati
con chi si è occupato di tali questioni in questi anni e l'idea
sarebbe di riuscire ad avere una visione d'insieme. D'altra parte,
oggi esiste per il tramite dell'autorità locale la possibilità di
instaurare in qualsiasi momento l'obbligo vaccinale in una comunità
qualora si manifestasse effettivamente una problematica o delle
problematiche imminenti.
"Quali azioni concrete...", che poi è la parte importante, in
Valle d'Aosta magari tante cose non si sanno, ma effettivamente si
lavora per conciliare un obbligo normativo codificato in un certo
modo rispetto a quello che magari vorremmo con le esigenze
quotidiane che la collega riportava. Per sensibilizzare i genitori
sulle vaccinazioni, per esempio, gli opuscoli vengono distribuiti
già al momento della nascita dei bimbi, perché è facendo degli
esempi concreti e codificando i rischi che magari si riesce su una
coscienza genitoriale a far percepire certi concetti e all'atto
della convocazione per la seduta vaccinale vengono inviate lettere
informative specifiche, che sono prodromiche all'acquisizione del
consenso informato. Recentemente, al di là dell'organizzazione di
convegni per la formazione degli operatori finalizzati alla
corretta modalità comunicativa da attuare nel contesto specifico
sui vaccini e al di là della sinergia con i medici, con tutto
l'indotto sanitario...riuscire ad avere un'informazione sui
genitori che rifiutano le vaccinazioni sui loro bambini; sono stati
invitati a colloquio con il medico di sanità pubblica che, prima di
raccogliere il dissenso scritto, ha informato gli stessi sul
rapporto rischio/beneficio che lo strumento vaccinale porta con sé
o la mancata vaccinazione, spiegando i vantaggi e i benefici di
tale pratica di prevenzione illustrando i rischi connessi - che in
parte anche la collega citava - di malattie, complicanze e tutto
ciò che può arrivare. Sicuramente quindi possiamo fare di più
sull'informazione, sulla capillarità, però l'idea di andare ad
agire sulle persone che magari non hanno contezza effettiva ha
magari un'incidenza maggiore rispetto ad una campagna
grand
public
, che poi lascia il tempo che trova o, meglio, che deve
essere integrata con azioni mirate che vanno a spiegare
effettivamente affinché ci sia la coscienza. Poi nessuno nega che
in certi ambiti, che non sono quelli scolastici, ci sia la
possibilità di scegliere, però che almeno tutti abbiano gli
strumenti per capire quali sono i rischi nella comunità, nei
bambini e soprattutto nelle persone anziane, in tutte le persone
che indirettamente hanno accesso a queste...
Presidente -
Ha chiesto la parola la Consigliera Morelli,
ne ha facoltà.
Morelli (ALPE) -
Prendiamo atto della sua risposta,
Assessore, circostanziata e completa. Sicuramente l'informazione
corretta è fondamentale, quindi l'informazione fatta ai genitori
dei neonati, ma io direi anche proprio delle campagne informative
sui giornali locali. L'altro giorno è uscito sul settimanale un
articolo che io ritengo possa essere estremamente utile, perché ha
messo in luce degli aspetti e ha chiarito degli aspetti che molto
spesso le persone non conoscono, ne cito uno, il Direttore
dell'Azienda USL, Massimo Veglio, dice: "tanto per sgombrare subito
il campo dalle falsità un dato: il mercato dei vaccini vale il 2
percento del mercato farmaceutico, circa 500 mila euro rispetto ai
30-40 milioni di spesa per i farmaci", che è il discorso che faceva
lei. La validità della vaccinazione dal punto di vista sanitario,
ma anche dal punto di vista finanziario quindi, perché investire
sulla spesa per i vaccini poi fa diminuire la spesa farmaceutica
per contrastare le malattie. Credo quindi che si debba persistere
in quest'azione coordinandosi con le altre Regioni assolutamente,
perché la politica a macchia di leopardo ha evidentemente dei
limiti e poi cercare di capire le motivazioni per le quali vi sono
persone che si rifiutano di far vaccinare i propri figli e anche
cercare di contrastare i movimenti antivaccini con l'evidenza
scientifica, facendo momenti di informazione. È un problema serio,
è un problema che non va sottovalutato e quindi è il caso di
perseverare.
