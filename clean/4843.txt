Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 564 del 28 ottobre 1982 - Resoconto
OGGETTO N. 564/VII - APPROVAZIONE DI NUOVI CRITERI PER
L'EROGAZIONE DEGLI INTERVENTI ASSISTENZIALI A FAVORE DEI MINORI CON
UN SOLO GENITORE ED IN STATO DI BISOGNO.
PRESIDENTE:
Do lettura del testo della delibera.
Il
Consiglio regionale
DELIBERA
A) di approvare i seguenti nuovi criteri per l'erogazione
degli interventi assistenziali a favore di minori di età inferiore
agli anni 16, residenti in Valle d'Aosta, con un solo genitore e in
stato di bisogno (esclusi gli orfani dei lavoratori e i minori
privi di entrambi i genitori):
1.
Al minore riconosciuto da un solo genitore, con
genitori divorziati oppure con genitori che abbiano ottenuto la
separazione consensuale omologata dal Tribunale o la separazione
giudiziale, è erogato un sussidio mensile di mantenimento pari
all'importo della pensione sociale dell'I.N.P.S., di cui
all'articolo 26 della legge 30 aprile 1969, n. 153 e successive
modificazioni ed integrazioni.
2.
Per ogni figlio successivo al primo il sussidio
mensile è corrisposto nella misura del 30% dell'importo del
sussidio, come determinato al precedente punto 1.
3.
Ha diritto al sussidio mensile nella misura intera
il genitore che, costituendo un nucleo familiare a se stante, abbia
un reddito annuo, da qualsiasi fonte proveniente pari al reddito di
cui all'articolo 28, primo comma della legge 21 dicembre 1978,
n.
843, fissato per il diritto alla pensione sociale
dell'I.N.P.S. nella misura intera. Tale limite di reddito è
maggiorato del 20% per ogni figlio successivo al primo.
4.
Qualora il reddito del genitore ecceda il limite
come sopra identificato, per ogni scaglione eccedente di £ 200.000,
il sussidio mensile è ridotto del 10%.
5.
Qualora il genitore appartenga a nucleo familiare
in cui coesistono, oltre al figlio o ai figli assistibili, altri
componenti, compresi i conviventi di fatto, i limiti di reddito
sono ricavati dalla somma dei redditi individuali diviso il numero
dei componenti il nucleo, esclusi il minore o i minori
assistibili.
6.
Non hanno diritto all'assegno mensile i minori che
abbiano un reddito personale annuo, da qualsiasi fonte proveniente,
di importo superiore all'ammontare del sussidio mensile
annuo.
7.
I sussidi predetti spettano ai familiari o parenti
che provvedono al mantenimento dei minori in vece del
genitore.
8.
I sussidi mensili sono corrisposti, con
provvedimento deliberativo della Giunta regionale, con periodicità
annuale.
All'inizio di ogni anno solare gli uffici e servizi
dell'Assessorato alla Sanità ed Assistenza Sociale provvedono
all'accertamento dei requisiti di assistibilità dei minori.
B) di stabilire che l'applicazione del presente provvedimento
decorra dal 1° gennaio 1983;
C) di dare atto che la spesa annua decorrente dall'anno 1983
e successivi, prevista in £ 60.000.000 (sessantamilioni), sarà
imputata
ai Capitoli dei rispettivi bilanci di previsione,
corrispondenti al Capitolo 41700 del bilancio di previsione della
Regione per l'anno 1982;
D) di revocare, con effetto dal 1° gennaio 1983, la
deliberazione del Consiglio regionale n.
420 del 16 dicembre
1975.
PRESIDENTE:
La parola all'Assessore ala Sanità ed
Assistenza Sociale Rollandin, ne ha facoltà.
ROLLANDIN - (U.V.):
Je pense que la plus part de vous, en
lisant cette délibération, ont pensé que c'était une loi faite pour
les Conseillers célibataires, notamment pour M. Rolando et M.
Lanivi, mais ce n'est pas vrai, c'est aussi pour les Conseillers
qui pourraient avoir des problèmes et logiquement en voyant les
lois citées dans la prémisse, je pense qu'on peut comprendre le
pourquoi de cette délibération. C'est une délibération qui cherche
de prendre en considération es cas où les célibataires ont des
problèmes pour entretenir leurs enfants. En effet jusqu'à présent,
on arrivait à donner des contributions qui étaient de 25.000 lires
par mois. Après on effectuait des interventions extraordinaires. On
a tenu compte aussi des observations du Conseiller Minuzzo sur cet
argument; surtout, lorsqu'on appliquera cette délibération, il
faudra voir s'il y
aura encore des cas extraordinaires pour
lesquels il faudra intervenir d'une autre façon, par exemple dans
les cas où la femme est enceinte et des complications peuvent
intervenir. En ce cas il serait nécessaire d'intervenir déjà avant
la maternité.
Je pense qu'avec cette délibération on donne déjà une aide
considérable pour garantir à la femme la procréation libre et
responsable, et l'on cherche, quand même, de donner la possibilité,
en cas de divorce, soit pour la femme que pour l'homme qui ont des
revenus très bas, de pouvoir entretenir leurs enfants. Je pense que
la première partie est assez claire car elle reprend les
considérations faites par les lois existantes. Les propositions
faites sont justement pour donner une pension d'un montant égal à
celle que l'INPS donne au minimum. Je pense donc qu'on puisse
approuver cette délibération.
PRESIDENTE:
E' aperta la discussione. La parola al
Consigliere Péaquin, ne ha facoltà.
PEAQUIN - (P.C.I.):
Solo per dichiarare che noi siamo
favorevoli all'approvazione di questa delibera. Ci sembra da quanto
detto dall'Assessore Rollandin, che dopo il nuovo abbinamento
giuridico dovuto all'istituzione del divorzio, dopo il nuovo
diritto di famiglia, sia stato necessario deliberare in modo più
chiaro, poiché quanto previsto in precedenza rendeva difficoltosi
il controllo e l'assegnazione. Siamo quindi favorevoli
all'approvazione di questa delibera.
PRESIDENTE:
Altri chiedono la parola? La parola al
Consigliere Minuzzo, ne ha facoltà.
MINUZZO - (P.S.D.I.):
Per dichiarare il nostro voto
favorevole, dopo le affermazioni fatte dall'Assessore, e ricordando
ai Colleghi Consiglieri che il PSDI aveva presentato una mozione,
iscritta all'ordine del giorno del 29, 30 giugno, sull'argomento e
che, benché rinviata, si era concordato con l'Assessore che
comunque sarebbero stati presi dei provvedimenti. Questo è ora
avvenuto, cogliendo lo spirito della mozione, per cui chiaramente
votiamo a favore del provvedimento in oggetto.
PRESIDENTE:
Metto in approvazione l'oggetto n. 564.
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
