Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1753 del 15 gennaio 1986 - Resoconto
OGGETTO N. 1753/VIII - PROBLEMI CONCERNENTI L'OSPITALITÀ DI
PERSONE ANZIANE PRESSO IL RIFUGIO DEI POVERI DI AOSTA. -
(Interrogazione)
PRESIDENTE:
Do lettura dell'interrogazione presentata dai
Consiglieri Bajocco e Mafrica:
INTERROGAZIONE
VENUTI a conoscenza del fatto che alcune persone anziane, in
precedenza ospitate presso il Rifugio dei Poveri di via Padre
Lorenzo, sarebbero state trasferite in altri Istituti, non per loro
volontà (alcune sarebbero state ricoverate a Genova, in un Istituto
religioso sito in via Corridoni n. 6);
i sottoscritti Consiglieri regionali
INTERROGANO
l'Assessore regionale competente per sapere:
1) se corrisponde a verità il fatto che alcuni anziani ospiti
del Rifugio dei Poveri sarebbero stati trasferiti in Istituti
privati fuori dalla Valle d'Aosta;
2) in caso affermativo, per quali ragioni si è scelta una tale
soluzione, che allontana definitivamente dal proprio ambiente
persone già fuori dall'ambiente familiare;
3) qual è la situazione odierna dei diversi ospiti del Rifugio
dei Poveri e come viene gestito l'Istituto dopo la partenza delle
suore che in precedenza provvedevano a tale compito.
PRESIDENTE:
Ha chiesto la parola l'Assessore alla Sanità
ed Assistenza Socia le Voyat; ne ha facoltà.
VOYAT (U.V.):
Les premiers contacts que nous avons eus
avec l'évêché pour la question de l'hospice et du refuge, datent du
mois de septembre de l'année '84. A ce moment là l'évêque nous
avait promis une résolution immédiate en ce qui concernait soit le
refuge, soit l'hospice; il nous avait dit que la gestion de
l'hospice aurait été assurée par la "Caritas". Cependant, après
plusieurs mois, vu que nous n'avions plus de contacts avec la
Caritas et vu que Mgr. Lari, ni en tant qu'évêque, ni en tant que
Président du refuge ne nous avait rien formulé par écrit, nous
avons demandé sur papier un contact direct avec la Caritas. Après
deux réunions, nous avons compris que la Caritas ne voulait pas la
participation à la gestion du refuge de la part de l'Administration
régionale et ne désirait que l'argent. Nous avons alors refusé en
disant que si l'Administration régionale devait participer au
financement, elle devait aussi participer à la gestion.
Pour arriver à ce que l'interrogation du Conseiller Bajocco nous
demandait et pour mieux expliquer aussi ce que nous a dit l'évêché,
je parlerai en italien. Il Consigliere Bajocco vuole sapere se è
vero che alcuni anziani, ospiti del rifugio dei poveri, sono stati
trasferiti in istituti privati fuori dalla Valle d'Aosta. È vero, i
primi trasferimenti, come il Consigliere Bajocco saprà, poiché ne
avevamo già parlato l'anno scorso in questo periodo, sono avvenuti
per difficoltà di gestione ed hanno interessato 10 degenti tra i
più gravi, quelli che richiedevano un'assistenza continua per le 24
ore della giornata. Successivamente abbiamo preso dei contatti con
le "Piccole suore dei Poveri" di Aosta ed abbiamo concordato
l'elargizione di un contributo di 20 milioni per non far ridurre il
numero degli ospiti, allora di 95 anziani, e per far rientrare le
persone fuori Valle che avevano ancora dei parenti. Il rifugio ha
assunto 4 persone a mezza giornata e ha fatto rientrare 3 dei
degenti che erano stati divisi tra Torino, Genova e Cuneo. A noi
non risulta che ci siano fuori Valle altre persone che abbiano
chiesto di rientrare.
La seconda domanda chiede per quali ragioni si è scelta la
soluzione di allontanare definitivamente dal proprio ambiente
persone già fuori dall'ambiente familiare. La Regione non è entrata
nel merito di quella scelta, tant'è vero che siamo intervenuti
quando quelle persone erano già state allontanate per decisione
autonoma del rifugio.
La terza domanda mira a conoscere l'attuale situazione dei
diversi ospiti del rifugio dei poveri ed il tipo di gestione
dell'Istituto dopo la partenza delle suore. Attualmente gli ospiti
della Casa di riposo "La Maison" risultano essere 75. La gestione è
stata affidata alla Caritas e devo dire che non abbiamo ancora
avuto contatti definitivi con questo organismo e il Vescovado,
anche se abbiamo sollecitato più volte degli incontri per non dover
elargire dei contributi quando i due enti si troveranno in
difficoltà. Siamo disponibili ad un intervento finanziario
dell'Amministrazione regionale purché essa partecipi alla gestione,
come fa con tutti gli altri enti che assistono gli anziani.
PRESIDENTE:
Ha chiesto la parola il Consigliere Bajocco;
ne ha facoltà.
BAJOCCO (P.C.I.):
Ringrazio l'Assessore per la sua
illustrazione, ma mi rimane sempre una grande preoccupazione umana
per il trasferimento di queste persone anziane. L'Amministrazione
regionale ha speso diversi miliardi, da alcuni anni a questa parte,
per costruire nella nostra Regione varie strutture, la più
importante delle quali è il Rifugio dei Poveri di Aosta per il
ricovero delle persone anziane che provengono anche dai vari comuni
della Valle. Io ho presentato questa interpellanza proprio perché
sono stato investito del problema da alcuni interessati che mi
hanno detto che una signora anziana era stata mandata a Genova
contro la sua volontà.
Io ritengo che l'Amministrazione regionale debba intervenire in
questi casi. Non è possibile infatti che l'Ospizio di Carità
"sbatta" questa gente anziana di qua e di là, presso altri Istituti
d'Italia. In ogni caso, prima di prendere qualsiasi decisione, si
dovrebbe interessare l'Amministrazione comunale del paese di
residenza dell'anziano, altrimenti non facciamo alcun buon
intervento a favore di queste persone, ma le facciamo addirittura
morire prima, come è accaduto a tre persone che, stando a quanto mi
è stato detto, sono state mandate via nello stesso giorno, ma una
di loro è morta il giorno dopo.
Vorrei proprio che si facesse un serio accertamento su questo
caso. È da anni che queste persone vivono all'interno del Rifugio e
non possono "essere sbattute" a Genova, ad Imperia od in altre
parti, a meno che non si voglia render loro un cattivo servizio,
specie se paragonato a quanto l'Amministrazione regionale sta
facendo nei vari Comuni della Valle a favore delle persone anziane.
Io vorrei che l'Assessore si interessasse più intensamente a queste
persone anziane. Un giorno arriveremo anche noi a quella veneranda
età e non vorremmo che i futuri amministratori facciano fare a noi
la stessa fine che qualcuno sta facendo fare oggi a delle persone
anziane.
Se vi sono delle difficoltà amministrative per la gestione
vescovile, si può ricorrere ad alcune cooperative di servizio che
già esistono nella nostra
Regione e non si capisce per quale ragione non si ricorra a
ciò.
(...INTERRUZIONE...)
È vero! Ma non è giusto che l'Amministrazione regionale dia solo
dei soldi, senza sapere nulla in merito al loro utilizzo. Noi
vogliamo che i soldi servano per garantire una gestione corretta ed
un servizio curato, come diceva prima l'Assessore. Credo anche che
si possano benissimo utilizzare le cooperative di servizio,
offrendo così la possibilità di lavoro anche ad altre persone.
