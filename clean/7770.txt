Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2170 del 10 luglio 1986 - Resoconto
OGGETTO N. 2170/VIII - DISEGNO DI LEGGE CONCERNENTE: "AZIONI
FINALIZZATE A QUALIFICARE L'APPRENDISTATO ARTIGIANO".
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Vorrei illustrare, molto sinteticamente,
un disegno di legge, già conosciuto e a lungo dibattuto in sede di
Commissione, per una serie di interventi destinati a qualificare
l'apprendistato artigiano (richiesta più volte avanzata in questo
Consiglio) nonché parte integrante del protocollo d'intesa con le
Organizzazioni sindacali e che quindi rientra nei provvedimenti
straordinari destinati a sostenere l'occupazione.
Questo disegno di legge ha due obiettivi centrali: qualificare
in materia di artigianato le attività didattiche complementari
integrandole con l'addestramento pratico, e stimolare l'assunzione
di giovani da parte di imprese artigiane. Voglio ricordare a questo
riguardo che l'età dell'apprendi stato va dai 14 ai 20 anni.
L'intervento regionale si traduce nel farsi carico al 100% delle
attività didattico-complementari, sia se attuate direttamente
dall'Amministrazione regionale, sia se attuate tramite le stesse
imprese artigiane, singole o riunite in consorzi, mentre vi è una
partecipazione finanziaria della Regione al costo della
retribuzione dell'apprendista, nella misura del 60% al primo anno
di apprendistato e nella misura del 40% negli anni successivi.
Questi sono, in sintesi, i contenuti del disegno di legge che
viene sottoposto all'esame del Consiglio perché lo approvi. A suo
tempo avevo fornito ai Commissari la documentazione necessaria per
comprendere sia la struttura delle imprese artigiane che la
quantità della realtà del mondo dell'apprendistato in Valle
d'Aosta.
PRESIDENTE:
Ha chiesto la parola il Consigliere
Beneforti; ne ha facoltà.
BENEFORTI (D.C.):
So che il Presidente non mi vede molto
spesso, forse perché non si gira da questa parte, ma io avevo già
alzato la mano.
Sarò molto breve. Per quanto ci riguarda noi condividiamo il
disegno di legge perché esso costituisce un ulteriore passo avanti
per la categoria degli artigiani. Dopo la legge quadro, con questo
provvedimento di legge, si dà certamente agli artigiani la
possibilità di svolgere la loro attività in modo diverso e si
dovrebbe anche raggiungere lo scopo di una maggiore possibilità
occupazionale per i giovani, in quanto il 40% degli oneri per gli
apprendisti, o dei giovani che saranno assunti, sarà corrisposto
dall'Amministrazione regionale.
In un momento di grave crisi dell'industria, crisi che investe
anche le piccole e medie aziende, noi abbiamo l'obbligo ed il
dovere di ricercare, proprio nel piccolo imprenditore, la
possibilità di portare avanti il discorso dell'economia valdostana.
Personalmente io sono molto sfiduciato nei confronti di quelle
piccole e medie imprese che sono venute in Valle d'Aosta, e penso
che certi esempi (e ne abbiamo avuti molti!) non debbano più
ripetersi nella nostra Regione.
Affinché queste cose non si debbano più ripetere, affinché si
possa dare uno sviluppo all'occupazione e l'economia ed il reddito
regionale reggano, bisogna indirizzarsi verso la piccola
imprenditoria cercando di essere concreti e seri nel dare i
finanziamenti e stabilire le attività che intendiamo svolgere e
cercando di aiutare e di sussidiare, senza però quella fiscalità
che in molte occasioni si riscontra anche nei confronti dei piccoli
imprenditori valdostani. Bisogna cercare, per tanto, di sorreggere
in tutte le maniere questa categoria dei piccoli imprenditori, in
quanto, come dicevo, la media e la grande industria non ci hanno
dato quelle garanzie che ci saremmo aspettati. È chiaro che se
troviamo delle aziende come l'Olivetti o a FIAT, che danno già con
il loro nome delle garanzie sufficienti, è tutto un altro discorso;
ma, dal momento che in Italia non ci sono industriali disoccupati
di un certo tipo, proprio perché ci sono 3 milioni di disoccupati,
siamo purtroppo costretti a racimolare delle occasioni fra quegli
impresari che sono alla ricerca di sfruttare certe situazioni e,
così, ci troviamo nelle condizioni di non poter effettuare una
scelta sicura.
Raccomando pertanto di cercare di intensificare questa azione
sui piccoli imprenditori, in modo da poter creare quella
imprenditoria locale che fino ad oggi, purtroppo, non c'è mai
stata. Grazie.
PRESIDENTE:
Passiamo ora all'esame dell'articolato.
Do lettura dell'articolo 1:
Art. 1
(Finalità e ambito di applicazione)
1.
Con la presente legge si propongono azioni
finalizzate, in materia di apprendistato, a qualificare le attività
didattiche complementari e ad integrarle maggiormente con
l'addestramento pratico.
2.
L'ambito di applicazione della presente legge è
limitato agli apprendisti assunti dalle imprese iscritte all'albo
delle imprese artigiane, istituito presso l'Assessorato regionale
dell'industria, del commercio, dell'artigianato e dei
trasporti.
PRESIDENTE:
Se nessuno chiede la parola, metto in
votazione l'articolo 1 teste letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE:
Do lettura dell'articolo 2:
Art. 2
(Disciplina dell'apprendistato)
1. L'apprendistato è disciplinato dalla legge 19 gennaio
1955, n. 25, recante disciplina dell'apprendistato, e successive
modificazioni ed integrazioni e non può avere una durata superiore
a quella stabilita nei contratti collettivi di lavoro.
PRESIDENTE:
Se nessuno chiede la parola, metto in
votazione l'articolo 2 testé letto:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
PRESIDENTE:
Do lettura dell'articolo 3:
Art. 3
(Formazione professionale)
1. La formazione professionale dell'apprendista si attua in due
momenti:
a) addestramento pratico, durante il quale l'apprendista svolge
anche attività produttiva;
b) attività didattiche complementari, durante le quali
l'apprendista svolge attività culturale e tecnico-scientifica.
2. Le attività didattiche complementari sono organizzate in
corsi sulla base di progetti formativi predisposti per categorie
professionali.
3. I corsi sono gratuiti e obbligatori, possono essere istituiti
in presenza di almeno cinque apprendisti e sono svolti presso i
centri di formazione di cui alla legge regionale 5 maggio 1983, n.
28, recante disciplina della formazione professionale in Valle
d'Aosta, o presso apposite strutture attivate dall'Amministrazione
regionale.
4. L'attività amministrativa relativa alla gestione dei corsi,
al controllo e alla verifica dei risultati formativi è svolta
dall'Ufficio lavoro e formazione professionale dell'Assessorato
regionale dell'industria, del commercio, dell'artigianato e dei
trasporti.
5. La Giunta regionale è autorizzata ad affidare incarichi di
consulenza, regolati da apposite convenzioni, per la
predisposizione di progetti formativi e per attività di promozione
e di orientamento connesse con l'applicazione del la presente
legge.
PRESIDENTE:
All'articolo 3 è stato presentato da parte
della III Commissione Consiliare permanente un emendamento del
quale do lettura:
EMENDAMENTO
Art. 3
Al quinto comma dell'art. 3, dopo le parole "La Giunta regionale
è autorizzata", sono aggiunte le parole "a costituire comitati
tecnici e".
PRESIDENTE:
Metto in votazione l'emenda mento all'art. 3
testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE:
Do lettura dell'articolo 3 nel testo
emendato:
Art. 3
(Formazione professionale)
1. La formazione professionale dell'apprendista si attua in
due momenti:
a) addestramento pratico, durante il quale l'apprendista svolge
anche attività produttiva;
b) attività didattiche complementari, durante le quali
l'apprendista svolge attività culturale e tecnico-scientifica.
2. Le attività didattiche complementari sono organizzate in
corsi sulla base di progetti formativi predisposti per categorie
professionali.
3. I corsi sono gratuiti e obbligatori, possono essere istituiti
in presenza di almeno cinque apprendisti e sono svolti presso i
centri di formazione di cui alla legge regionale 5 maggio 1983, n.
28, recante disciplina della formazione professionale in Valle
d'Aosta, o presso apposite strutture attivate dall'Amministrazione
regionale.
4. L'attività amministrativa relativa alla gestione dei corsi,
al controllo e alla verifica dei risultati formativi è svolta
dall'Ufficio lavoro e formazione professionale dell'Assessorato
regionale dell'industria, del commercio, dell'artigianato e dei
trasporti.
5. La Giunta regionale è autorizzata a costituire comitati
tecnici e ad affidare incarichi di consulenza, regolati da apposite
convenzioni, per la predisposizione di progetti formativi e per
attività di promozione e di orientamento connesse con
l'applicazione della presente legge.
PRESIDENTE:
Se nessuno chiede la parola, metto in
votazione l'articolo 3 nel testo emendato testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE:
Do lettura dell'articolo 4:
Art. 4
(Formazione mediante l'impresa)
1. Le imprese artigiane o loro consorzi, purché dispongano di
capacità organizzativa, di strutture e attrezzature idonee, possono
essere autorizzate dalla Giunta regionale a gestire direttamente
l'intero processo di formazione professionale degli apprendisti, a
condizione che:
a) il numero degli apprendisti non sia inferiore a tre
unità;
b) concordino il progetto formativo con l'Amministrazione
regionale;
c) accettino il controllo della Regione.
2. Le spese sostenute dalle imprese per lo svolgimento delle
attività didattiche complementari sono rimborsate per intero
dall'Amministrazione regionale, su presentazione del rendiconto
documentato e relazione sui risultati formativi conseguiti.
3. La formazione professionale degli apprendisti può essere
attuata anche nelle botteghe-scuola artigiane, con modalità e
condizioni stabilite dalla Giunta regionale su proposta
dell'Assessore regionale dell'industria, del commercio,
dell'artigianato e dei trasporti, sentite le Associazioni regionali
delle imprese artigiane.
PRESIDENTE:
Se nessuno chiede la parola, metto in
votazione l'articolo 4 testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE:
Do lettura dell'articolo 5:
Art. 5
(Qualifica professionale)
1. Gli apprendisti al termine del periodo di apprendistato sono
ammessi a sostenere le prove di idoneità all'esercizio del mestiere
per il quale hanno frequentato il corso delle attività didattiche
complementari.
2. La commissione giudicatrice nominata dalla Giunta regionale è
composta come segue:
a) rappresentante dell'Amministrazione regionale designato
dall'Assessore regionale dell'industria, del commercio,
dell'artigianato e dei trasporti, che funge da Presidente;
b) insegnanti delle attività didattiche complementari;
c) esperto designato dalle Organizzazioni sindacali dei
lavoratori dipendenti;
d) esperto designato dalle Associazioni regionali delle imprese
artigiane;
e) rappresentante dell'Ufficio del lavoro e della massima
occupazione per Ia Valle d'Aosta.
3. Il contenuto delle prove e le modalità di svolgimento delle
stesse sono stabiliti nei contratti collettivi di lavoro o, in
mancanza di norme contrattuali, dalla Giunta regionale su proposta
dell'Assessore regionale dell'industria, del commercio,
dell'artigianato e dei trasporti, sentite le Associazioni regionali
delle imprese artigiane e le Organizzazioni sindacali dei
lavoratori dipendenti.
4. La qualifica ottenuta al termine del periodo di apprendistato
è iscritta sul libretto personale di lavoro dell'apprendista.
5. Ai componenti la commissione giudicatrice, esclusi i
dipendenti regionali, è corrisposto un gettone di presenza la cui
entità è stabilita dalla Giunta regionale in misura non inferiore
ai compensi spettanti ai commissari d'esame delle scuole secondarie
statali.
PRESIDENTE:
Se nessuno chiede la parola, metto in
votazione l'articolo 5 testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE:
Do lettura dell'articolo 6:
Art. 6
(Finanziamenti alle imprese)
1. La Giunta regionale è autorizzata ad erogare finanziamenti
alle imprese iscritte all'albo regionale delle imprese artigiane
che assumono apprendisti nel triennio 1986/1988.
PRESIDENTE:
Se nessuno chiede la parola, metto in
votazione l'articolo 6 teste letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE:
Do lettura dell'articolo 7:
Art. 7
(Entità dei finanziamenti)
1. L'entità dei finanziamenti di cui all'articolo 6 è
determinata come segue:
a)
rimborso della retribuzione lorda mensile
corrisposta all'apprendista, durante il primo anno di
apprendistato, limitato nella misura del 60% per le ore di
addestramento pratico;
b)
rimborso della retribuzione lorda mensile
corrisposta all'apprendista, durante il restante periodo di
apprendistato, limitato nella misura del 40% per le ore di
addestramento pratico.
2. Per la determinazione dell'importo da rimborsare si fa
riferimento alla retribuzione lorda stabilita nei contratti
collettivi di lavoro.
3. Il rimborso non ha luogo se l'apprendista non frequenta il
corso delle attività didattiche complementari. Di tale inadempienza
contrattuale viene informato l'Ispettorato del lavoro.
PRESIDENTE:
Se nessuno chiede la parola, metto in
votazione l'articolo 7 testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE:
Do lettura dell'articolo 8:
Art. 8
(Erogazione dei finanziamenti)
1. Per ottenere i finanziamenti di cui al precedente articolo 7
le imprese devono presentare, entro trenta giorni dalla data di
assunzione dell'apprendista, domanda all'Assessorato regionale
dell'industria, del commercio, dell'artigianato e dei trasporti,
unitamente a:
a) scheda anagrafica dell'apprendista;
b) relazione indicante il genere di addestramento al quale è
adibito l'apprendista, la qualifica che questi potrà conseguire al
termine del rapporto e il contratto collettivo di lavoro
applicato;
c) dichiarazione di non aver effettuato licenziamenti, se non
per giusta causa o giustificato motivo soggettivo, di apprendisti o
di altri lavoratori nei dodici mesi precedenti la presentazione
della domanda.
2. Non sono ammesse ai finanziamenti di cui al precedente
articolo 7 le imprese che hanno effettuato licenziamenti
ingiustificati di apprendisti o di altri lavoratori nei dodici mesi
precedenti la presentazione della domanda.
3. L'erogazione dei finanziamenti avviene in rate trimestrali
posticipate, con decorrenza dalla data di assunzione del
l'apprendista, su presentazione di rendiconto documentato della
retribuzione lorda mensile corrisposta al lavoratore, compresi gli
oneri sociali a carico dell'impresa.
PRESIDENTE:
Se nessuno chiede la parola, metto in
votazione l'articolo 8 testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE:
Do lettura dell'articolo 9:
Art. 9
(Norma transitoria)
1. Sono ammesse alle provvidenze di cui alla lettere b) del
primo comma dell'articolo 7 anche le imprese artigiane che hanno
assunto apprendisti nell'anno anteriore alla data di entrata in
vigore della presente legge.
PRESIDENTE:
Se nessuno chiede la parola, metto in
votazione l'articolo 9 teste letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE:
Do lettura dell'articolo 10:
Art. 10
(Norme finanziarie)
1. L'onere derivante dall'applicazione della presente legge
valutato in L. 1.000.000.000= per l'anno 1986 e in L.
1.500.000.000= per il 1987 e in L. 2.000.000.000= per il 1988,
graverà sui seguenti capitoli di nuova istituzione del bilancio di
previsione della Regione per l'esercizio 1986 e sui corrispondenti
capitoli dei bilanci futuri:
cap. n. 36710 per L. 250.000.000= nel 1986;
cap. n. 36715 per L. 700.000.000= nel 1986;
cap. n. 36720 per L. 50.000.000= nel 1986;
per gli anni 1987 e 1988 alla ripartizione dell'onere
complessivo di L. 3.500.000.000= fra i singoli capitoli si
provvederà con la legge finanziaria di cui all'articolo 19 della
legge regionale 7 dicembre 1979, n. 68. Alla copertura dell'onere
di cui ai commi precedenti si fa fronte:
- per l'anno 1986 mediante utilizzo per L. 1.000.000.000=
dell'autorizzazione di spesa recata per l'anno 1986 della legge
regionale 9 gennaio 1986, n. 4;
- per gli anni 1987 e 1988 mediante utilizzo per L.
3.500.000.000= delle risorse iscritte al programma 3.2. "altri
oneri non ripartibili del bilancio pluriennale 1986/1988".
PRESIDENTE:
Se nessuno chiede la parola, metto in
votazione l'articolo 10 testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE:
Do lettura dell'articolo 11:
Art. 11
(Variazione di bilancio)
1. Al bilancio di previsione della Regione per l'esercizio
finanziario 1986 sono apportate le seguenti variazioni:
Parte spesa
Variazione in diminuzione
cap. 22704 "Contributi ai Comuni e alle Comunità Montane per
l'attuazione di opere e di servizi socialmente utili finalizzati al
sostegno dell'occupazione L.R. 9.1.1986 n. 4 Titolo III artt. 21 e
22
L. 100.000.000=
cap. 35602 "Contributi a cooperative di produzione e lavoro o
di servizio, di nuova costituzione, nelle spese di avviamento
dell'attività, finalizzati al sostegno dell'occupazione L.R.
9.1.1986, n. 4 Titolo II art. 15
L. 200.000.000=
cap. 36475 "Contributi ad imprese per interventi a sostegno
dell'occupazione
L.R. 9.1.1986, n. 4 Titolo I artt. 1 e 4
L. 550.000.000=
cap. 36705 "Contributi, nelle spese di avviamento dell'attività
lavorativa autonoma, finalizzati al sostegno dell'occupazione
L.R. 9.1.1986,n. 4 Titolo II, art. 9
L. 150.000.000=
Totale in diminuzione L. 1.000.000.000=
Variazione in aumento
Settore 2 - sviluppo economico
Programma 2.2.2.10 - Interventi promozionali per
l'artigianato
cap. 36710 (di nuova istituzione - codificazione 2.1.1.4.1.2.
10.02.05)
"Spese per azioni finalizzate a qualificare l'apprendistato
artigiano
L.R. n. art. 3
L. 250.000.000=
cap. 36715 (di nuova istituzione - codificazione 2.1.1.6.3.2.
10.02.05)
"Finanziamenti alle imprese artigiane o loro consorzi per
l'assunzione di apprendisti
L.R. n. art. 6
L. 700.000.000=
cap. 36720 (di nuova istituzione - codificazione 2.1.1.4.2.2.
10.02.05)
"Spese per incarichi di consulenza e collaborazione per la
predisposizione dei programmi di attività formativa degli
apprendisti artigiani
L.R. n. art. 3 ultimo comma
L. 50.000.000=
Totale in aumento L. 1.000.000.000=
PRESIDENTE:
Se nessuno chiede la parola, metto in
votazione l'articolo 11 testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE:
Do lettura dell'articolo 12:
Art. 12
(Dichiarazione d'urgenza)
1. La presente Legge è dichiarata urgente, ai sensi del terzo
comma dell'articolo 31 dello Statuto speciale della Regione Valle
d'Aosta ed entra in vigore il giorno successivo a quello della sua
pubblicazione nel Bollettino Ufficiale della Regione.
2. È fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Se
nessuno chiede la parola, metto in
votazione l'articolo 12 testé letto:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 30
Votanti: 30
Favorevoli: 29
Contrari: 1
Il Consiglio approva.
PRESIDENTE:
Signori Consiglieri, il Consiglio è sospeso.
I lavori riprenderanno questo pomeriggio alle ore 16,00.
La seduta è sospesa.
La seduta termina alle ore 12,55.
