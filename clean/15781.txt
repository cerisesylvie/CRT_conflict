Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 2084 del 24 luglio 1996 - Resoconto
SEDUTA POMERIDIANA DEL 25 LUGLIO 1996
OGGETTO N. 2084/X Concessione, ai sensi della legge regionale 20
agosto 1993, n. 69, di un contributo di lire 5.825.000 alla Corale
di Valgrisenche per l'organizzazione dello scambio culturale e
musicale con il coro belga "Les Ménéstriers du tombeu" di
Hannut.
Deliberazione Il Consiglio
Premesso che:
Il Signor Riccardo Moret, presidente della Corale di
Valgrisenche, ha presentato, con lettera in data 6 giugno 1996, una
richiesta tendente ad ottenere un contributo per l'organizzazione
nel mese di luglio 1996 di uno scambio culturale e musicale con il
coro "Les Ménétriers du Tombeu" di Hannut (Belgio);
Il progetto consiste in uno scambio culturale e musicale, in
quanto il coro di Valgrisenche è stato ospite, nel mese di agosto
1995, del coro belga in occasione di una manifestazione svoltasi ad
Hannut;
Nell'ambito di tale iniziativa il gruppo corale terrà una serie
di concerti, uno dei quali si svolgerà sabato 6 luglio p.v. alle
ore 21 presso il Salone delle manifestazioni del Palazzo
regionale;
La spesa prevista per l'organizzazione dello scambio culturale e
musicale ammonta a Lire 11.650.000, così suddivise:
- spese di ospitalità L. 10.750.000
- spese stampa manifesti L. 400.000
- SIAE L. 500.000
-------------------
L. 11.650.000
I Servizi Culturali dell'Assessorato della Pubblica Istruzione
hanno provveduto all'istruttoria e alla valutazione della domanda,
ritenendola ammissibile a contributo, ai sensi dell'articolo 3,
comma 3 e dell'articolo 8 comma 1 della legge regionale 20 agosto
1993, n. 69;
Tenuto conto dell'interessante iniziativa, la Giunta, su
proposta dell'Assessore alla Pubblica Istruzione, ritiene pertanto
opportuno aderire alla richiesta mediante la concessione, ai sensi
dell'articolo 4 comma 1 lettera d) della legge regionale 20 agosto
1993, n. 69, di un contributo di lire 5.825.000, pari al 50
percento della spesa preventivata;
Visto il parere favorevole rilasciato, in assenza del Dirigente,
dal Vicedirigente delegato dei Servizi Culturali dell'Assessorato
della Pubblica Istruzione, ai sensi dell'articolo 72 della legge
regionale n. 3/1956 e successive modificazioni e del combinato
disposto degli articoli 13 - comma 1 - lett. e) e 59 - comma 2
della legge regionale n. 45/1995, in ordine alla legittimità della
presente deliberazione;
Delibera
1) di approvare, ai sensi dell'articolo 4 comma 1 lettera d)
della legge regionale 20 agosto 1993, n. 69, la concessione alla
Corale di Valgrisenche (C.F. 80016400071) di un contributo di lire
5.825.000 (cinquemilioniottocentoventicinquemila), pari al 50
percento delle spese preventivate, per l'organizzazione dello
scambio culturale e musicale con il coro belga "Les Ménétriers du
Tombeu" di Hannut in programma nel mese di luglio 1996;
2) di approvare ed impegnare la spesa di lire 5.825.000
(cinquemilioniottocentoventicinquemila) con imputazione al capitolo
57260 ("Contributi ad Enti ed Associazioni culturali ed educativi
per manifestazioni ed iniziative culturali e scientifiche"),
richiesta n. 1409, che presenta la necessaria disponibilità;
3) di disporre che alla liquidazione si provveda ai sensi
dell'articolo 58 della legge regionale 27 dicembre 1989, n. 90 e
successive modificazioni, in due rate in applicazione dell'articolo
9 della legge regionale 20 agosto 1993, n. 69;
4) di stabilire che il contributo in questione non è soggetto
alla ritenuta d'acconto del 4 percento prevista dal DPR n. 600 del
29 settembre 1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate all'articolo 8 del
decreto legislativo 22 aprile 1994, n. 320 e di darne
esecuzione.
Président On peut passer à la votation:
Presenti, votanti e favorevoli: 29
Il Consiglio approva all'unanimità
