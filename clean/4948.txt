Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 669 del 15 dicembre 1982 - Resoconto
OGGETTO N. 669/VII - NECESSITA' DI AVVIO, DA PARTE
DELL'U.S.L. DEI SERVIZI SOSTITUTIVI DI QUELLI GIA' FORNITI
DALL'ENTE NAZIONALE PREVENZIONE INFORTUNI -
(Interrogazione).
PRESIDENTE
: Do lettura dell'interrogazione presentata dal
Consigliere Carlassare.
INTERROGAZIONE
CONSTATATO che ormai da parecchi mesi il collaudo ai nuovi
ascensori installati, che consente, come previsto dalla legge, in
caso di parere favorevole la messa in funzione di detti impianti,
vengono effettuati saltuariamente, in seguito ad abboccamenti tra i
diretti interessati e l'ex sede ENPI di Torino;
VERIFICATO inoltre che le previste visite annuali sugli
ascensori funzionanti da parte del personale tecnico (ingegnere)
abilitato non vengono più effettuate del tutto;
RITENENDO che se il mancato collaudo ai nuovi impianti crea
disservizio, la non effettuazione delle visite annuali e degli
accertamenti di legge sui vecchi ascensori funzionanti può portare
pregiudizio alla sicurezza degli utenti per il fatto che possano
non venire evidenziate anomalie nelle apparecchiature;
INTERROGA
l'Assessore alla Sanità ed Assistenza Sociale per
sapere:
1)
perché a tuttora non si è provveduto ad avviare
questo importante servizio che deve essere svolto nell'ambito della
U.S.L.;
2)
come si intende operare per realizzarlo;
3)
quando si prevede di renderlo operante.
PRESIDENTE
: Risponde l'Assessore alla Sanità ed
Assistenza Sociale Rollandin. Ne ha facoltà.
ROLLANDIN - (U.V.):
L'argomento che è stato sollevato da
Carlassare è in effetti un argomento che è stato seguito in questi
mesi con particolare attenzione. Dice Carlassare che il problema
dei controlli sugli ascensori (in questo campo penso che lui sia un
esperto) presenti delle difficoltà tenuto conto di una situazione
che si è venuta a creare in relazione al passaggio all'ENPI che in
un primo tempo era stato previsto per giugno, poi è slittato ancora
e poi è stato commissariato.
A questo proposito vorrei leggere una lettera che è stata
inviata, non più tardi di alcuni giorni fa, la data di partenza 23
novembre 1982, e che è stata inviata a nome, praticamente, di tutti
gli Assessori al Vice Presidente dell'ISPEL e al Direttore
dell'ISPEL da parte dell'Assessore alla Sanità del la Regione
Emilia-Romagna che ha seguito in particolare questo problema nel
gruppo di coordinamento.
In questa lettera viene esplicitamente trattato questo problema
dei controlli e del discorso del personale a cui accenna
Carlassare. Si dice, in questa lettera: "avendo preso visione della
delibera assunta dal Comitato amministrativo dell'ISPEL in data
10.11.82 concernente l'attività omologativa, si riafferma
l'esigenza di procedere con urgenza alla determinazione sia delle
sedi periferiche dell'istituto, sia dei contingenti personali da
attribuire rispettivamente all'ISPEL e alle U.S.L. A proposito di
questo ultimo aspetto si sottolinea, ancora una volta, l'esigenza
fondamentale soprattutto alla luce dei vincoli superabili
riguardanti il reclutamento nuovo personale presso le U.S.L., di
provvedere ad un'equa distribuzione del personale ex ENPI e ANCC
tra l'ISPEL e le Unità stesse. In tal senso mi pare che siano di
grande attualità le proposte formulate" e così di seguito "dagli
Assessori alla Sanità".
Ho letto questa lettera perché si riferisce esplicitamente ad un
discorso a cui accenna Carlassare, cioè la carenza di personale per
eseguire questi impianti. Stranamente con il passaggio di
competenze non è seguito un adeguato passaggio di personale. Noi
non abbiamo nell'organico che ci è stato trasferito la possibilità
di coprire subito i posti, in quanto bisogna anche predisporre
nell'organico che stiamo vedendo adesso un numero di personale
sufficiente per questo tipo di lavoro. Nel frattempo, per le
soluzioni più immediate, tenuto conto di quello che si lamentava,
sono stati presi contatti con Torino, con l'U.S.L. presso la quale
lavora l'ingegnere che fino a poco tempo fa eseguiva questi
controlli, per vedere le modalità e le possibilità di utilizzo,
tenuto conto che il Ministero non è ancora addivenuto ad una
soluzione.
Ora, dopo diversi abboccamenti, diverse telefonate e diverse
riunioni, si è avuta la possibilità di fare intervenire l'ingegnere
per attivare quelle procedure che erano necessarie per togliere
tutto l'arretrato. Nel frattempo si è previsto (e quindi mi
riferisco qui al secondo punto) come si intende realizzare una
struttura, come si intende specializzare il personale già in
servizio a livello regionale per poter eseguire i controlli
periodici, sia per i nuovi ascensori, proprio per la sicurezza
dell'utenza.
Quindi, pensiamo che per il momento il discorso vada avanti in
queste due direzioni; specializzazione del personale che già lavora
a livello regionale in quanto non è comodo trovare ingegneri che
siano disposti a seguire espressamente solo questo problema;
dall'altra, intendiamo portare avanti assieme alle altre regioni il
discorso della necessità di avere comunque l'ex personale che
seguiva questa parte e che sia a disposizione per continuare questa
attività.
PRESIDENTE
: La parola al Consigliere Carlassare. Ne ha
facoltà.
CARLASSARE - (Dem. Prol. Nuova Sin.):
La situazione, come
ha detto l'Assessore, la conosco abbastanza bene perché opero
quotidianamente in questo settore. Ritengo che questo sia solo un
aspetto del problema della prevenzione (casualmente questa è una
interrogazione del Consiglio regionale precedente) che tratteremo
con una successiva interpellanza, problema che deve essere
affrontato con estrema determinatezza, perché ritengo costituisca
uno degli aspetti più qualificanti e più importare ti della legge
di riforma sanitaria.
Io vorrei rammaricarmi con l'Assessore, visto che era
prevedibile, stando alla realtà esistente, che la sede ENPI di
Aosta sarebbe rimasta sguarnita di ingegneri. Se l'Assessore si
ricorda, avevo suggerito a suo tempo - e prima di me aveva fatto un
intervento in questo senso l'ex Consigliere Viberti, che mi aveva
preceduto in questo posto e anche Minuzzo - indipendentemente dalle
competenze che danno la possibilità di assumere nuovo personale, di
formare del personale tecnico qualificato a questo servizio
nell'ambito del persona le regionale. Ciò proprio per garantire, da
una parte la continuità di servizio, e questo si prevedeva già
parecchio tempo fa che sarebbe successo, e dall'altra proprio
perché si sarebbe potuto impostare correttamente un servizio di
prevenzione, tenuto conto che il servizio fornito dall'ENPI in
precedenza aveva tutta una serie di lacune, tutta una serie di
punti che si sarebbero sicuramente potuti migliorare.
Ecco, adesso la soluzione che viene prospettata sposta nel tempo
quella che poteva essere una soluzione molto più breve e razionale
se ci fosse stata la volontà di trovare, nelle pieghe del personale
regionale, o delle U.S.L., disponibilità a specializzarsi in questo
senso, in modo che questo servizio sarebbe automaticamente
subentrato al servizio fornito dall'ENPI.
