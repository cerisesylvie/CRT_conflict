Classificazione
ASSISTENZA SOCIALE


Resoconto integrale del dibattito dell'aula
Oggetto del Consiglio n. 639 del 20 aprile 1994 - Resoconto
OGGETTO N. 639/X - Disegno di legge: "Norme in materia di
assistenza eco­nomica".
Articolo 1 - (Obiettivi)
1. Al fine di concorrere a rendere effettivo il diritto di tutti
al pieno sviluppo della personalità nell'ambito dei rapporti
fami­liari e sociali, al soddisfacimento delle esigenze essenziali
di vita, alla promozione, al mantenimento o al recupero del
benes­sere fisico e psichico, la Regione attraverso il sistema dei
servizi socio-assistenziali previene e rimuove le cause di ordine
eco­nomico che possono provocare situazioni di emarginazione negli
ambienti di vita, di studio, di lavoro.
2. Gli interventi di assistenza economica sono diretti ai
singoli ed ai nuclei familiari che risultino sprovvisti di reddito
o che comunque non dispongano di risorse finanziarie sufficienti a
garantire il soddisfacimento dei bisogni fondamentali (minimo
vitale).
3. La Regione interviene, altresì, mediante contributi di
assi­stenza economica, allorquando si verifichino situazioni
straor­dinarie e occasionali di grave bisogno che non possono
essere affrontate e risolte direttamente dagli interessati con le
risorse finanziarie a loro disposizione.
Articolo 2 - (Destinatari)
1. Destinatari degli interventi di cui all'articolo 1 sono:
a) i cittadini, gli stranieri e gli apolidi residenti nei comuni
della Valle d'Aosta;
b) i profughi, i rimpatriati e i rifugiati aventi titolo
all'assi­stenza secondo le leggi dello Stato, fermo restando quanto
stabilito dall'articolo 21, comma 2, del decreto del Presidente
della Repubblica 22 febbraio 1982, n. 182 (Norme di attuazione
dello statuto speciale della regione Valle d'Aosta per la
esten­sione alla regione delle disposizioni del D.P.R. 24 luglio
1977, n. 616 e della normativa relativa agli enti soppressi con
l'articolo 1-bis del disegno di legge 18 agosto 1978, n. 481,
convertito nella Legge 21 ottobre 1978, n. 641);
c) i cittadini, gli stranieri e gli apolidi dimoranti
temporanea­mente nei comuni della Valle d'Aosta, allorchè si
trovino in si­tuazione di bisogno tale da esigere interventi non
differibili e non sia possibile indirizzarli a corrispondenti
servizi della Re­gione o dello Stato di appartenenza.
Articolo 3 - (Contributi integrativi al minimo vitale)
1. Le prestazioni tese a garantire il minimo vitale sono
attri­buite ai singoli ed ai nuclei familiari sprovvisti di reddito
o che posseggono un reddito annuo lordo onnicomprensivo inferiore
ai limiti indicati nell'allegato A alla presente legge, che sono
ri­valutabili annualmente con deliberazione della Giunta regiona­le
in misura non inferiore all'indice ISTAT e, comunque, nei limiti
degli stanziamenti previsti annualmente per questo tipo di
interventi nel bilancio di previsione della Regione.
2. Il reddito di cui al comma 1 è dato dalla somma di tutte le
entrate, a qualunque titolo, nonché dalla valutazione in termini
monetari, fissata annualmente dalla Giunta regionale, di altri
servizi sociali di cui eventualmente gode il singolo o il nucleo
familiare.
3. L'ammontare del contributo è dato dalla differenza tra il
minimo vitale di cui al comma 1 ed il reddito annuo lordo del
singolo o del nucleo familiare.
4. I contributi integrativi al minimo vitale sono concessi per
un periodo di tempo predeterminato sufficiente a risolvere la
si­tuazione di disagio economico. Vengono automaticamente so­spesi
nel caso in cui il richiedente rifiuti soluzioni alternative, ivi
comprese quelle di tipo lavorativo.
5. L'importo del minimo vitale di cui alla presente legge
costi­tuisce la base per il calcolo delle provvidenze economiche
eroga­te ai sensi dell'articolo 1 della legge regionale 3 maggio
1993, n. 22 (Provvidenze a favore di persone anziane e
handicappate, alcooldipendenti, tossicodipendenti, infetti da HIV e
affetti da AIDS).
Articolo 4 - (Esclusioni)
1. Gli interventi di cui all'articolo 3 non sono concessi:
a) ai singoli o ai nuclei familiari aventi un reddito annuo
lordo pari o superiore al minimo vitale;
b) ai singoli o ai nuclei familiari per i quali esistono persone
te­nute agli alimenti in grado di provvedere ai sensi dell'articolo
433 e seguenti del codice civile;
c) ai singoli o nuclei familiari ospiti presso case di riposo o
mi­cro-comunità di cui alla legge regionale 15 dicembre 1982, n. 93
(Testo unico delle norme regionali in materia di promozione di
servizi a favore delle persone anziane ed inabili).
Articolo 5 - (Contributi straordinari)
1. Gli interventi di assistenza economica a carattere
straordi­nario sono assicurati ai singoli ed ai nuclei familiari in
obbiet­tivo stato di bisogno straordinario e occasionale che
posseggono un reddito annuo lordo anche superiore al minimo
vitale.
2. Lo stato di bisogno di cui al comma 1 deve essere certificato
mediante documentazione attestante la situazione economica nonché
relazione del servizio sociale regionale circa le condi­zioni
psico-fisiche o la situazione ambientale e socio-familiare dei
destinatari dell'intervento.
3. La Giunta regionale è autorizzata ad istituire, con proprio
provvedimento deliberativo, un fondo al fine di poter provvede­re
all'erogazione di contrìbuti straordinari aventi carattere di
assoluta urgenza ed anticipati dall'Economo regionale, ai sensi e
con le modalità previste dall'articolo 4 del regolamento regio­nale
6 aprile 1962 (Regolamento interno per il servizio di eco­nomato,
demanio e patrimonio), come modificato dal regola­mento regionale
27 ottobre 1980, n. 2, su autorizzazione dell'Assessore alla sanità
ed assistenza sociale.
4. L'ammontare del contributo da erogare, al singolo o al nucleo
familiare, potrà essere superiore a quanto stabilito dall'articolo
1 della legge regionale 6 novembre 1991, n. 63 (Aggiornamento dei
limiti di spesa di competenza della Giunta regionale in materia di
concessione di contributi facoltativi e straordinari e di lavori
pubblici).
Articolo 6 - (Procedure)
1. L'istanza necessaria al fine di poter usufruire degli
inter­venti di assistenza economica di cui alla presente legge deve
essere presentata, su apposito modulo, dal richiedente, al
Ser­vizio affari generali, assistenza e servizi sociali
dell'Assessorato della sanità ed assistenza sociale per il tramite
degli uffici di servizio sociale territoriale.
2. L'istanza deve essere corredata dalla seguente
documenta­zione:
a) certificato attestante la situazione di famiglia;
b) dichiarazione attestante il reddito familiare di cui
all'articolo 3, comma 1, contenente l'indicazione di tutte le
entrate del nu­cleo familiare, comprese quelle non assoggettate
all'imposta sul reddito delle persone fisiche;
c) relazione del servizio sociale regionale di cui all'articolo
5, comma 2.
3. Le istanze presentate sono sottoposte all'esame di
un'appo­sita commissione, nominata dalla Giunta regionale e
composta da due funzionari dell'Assessorato della sanità ed
assistenza sociale e da un rappresentante dell'Associazione
nazionale co­muni d'Italia, che, previa valutazione tecnica,
esprime parere sulla concessione dei contributi.
4. La commissione di cui al comma 3 può effettuare ogni
oppor­tuna verifica al fine di accertare la reale sussistenza dei
re­quisiti previsti per l'erogazione delle prestazioni di cui alla
pre­sente legge.
5. I contributi di assistenza economica relativi alle domande
istruite sono concessi o negati con deliberazione della Giunta
regionale entro sessanta giorni dalla data di presentazione
dell'istanza; nel caso in cui il provvedimento si discosti dal
pa­rere della commissione di cui al comma 3 esso deve indicarne le
motivazioni.
Articolo 7 - (Contributi per prestazioni sanitarie)
1. I contributi per prestazioni sanitarie sono concessi, nel
limite massimo dell'ottanta per cento delle spese documentate ed
ef­fettivamente rimaste a carico del richiedente, solo per casi di
estrema gravità ed eccezionalità con esclusione di trattamenti non
riconosciuti scientificamente.
2. La Giunta regionale è autorizzata all'erogazione dei
contri­buti di cui al comma 1 anche in misura superiore a quanto
previsto dall'articolo 1 della legge regionale 63/1991.
3. Le istanze presentate sono sottoposte all'esame della
com­missione di cui all'articolo 6, comma 3, integrata da due
sani­tari di livello apicale di cui uno specialista nella patologia
inte­ressata, che, previa valutazione tecnica, esprime parere sulla
concessione del contributo; in caso di parere favorevole la
commissione indica, sulla base delle condizioni economiche
dell'interessato, l'entità del contributo da assegnare.
4. Le prestazioni per le quali è prevista erogazione a qualunque
titolo dal Servizio sanitario regionale sono escluse dalla
previ­sione del presente articolo.
5. Per le procedure di ammissione al contributo si applica
l'arti­colo 6, commi 1, 2, 4 e 5.
Articolo 8 - (Abrogazione di norme)
1. Gli articoli 1, 2, 3, 4, 5, 6 e 7 della legge regionale 1°
giugno 1984, n. 17 (Interventi assistenziali ai minori) sono
abrogati.
2. La legge regionale 13 dicembre 1984, n. 64 (Modificazioni
della legge regionale 1° giugno 1984, n. 17, riguardante
inter­venti assistenziali ai minori) è abrogata.
Articolo 9 - (Norme transitorie)
1. I contributi straordinari, di cui agli articoli 5 e 7, sono
con­cessi anche alle persone che hanno presentato richiesta agli
uf­fici competenti antecedentemente all'entrata in vigore della
presente legge.
Articolo 10 - (Determinazione e copertura degli oneri)
1. Gli oneri derivanti dall'applicazione della presente legge
so­no valutati, per l'anno 1994, in lire 2.000.000.000 e, a titolo
in­dicativo per gli anni 1995 e 1996, in annue lire
2.000.000.000.
2. A decorrere dal 1995, gli oneri necessari per l'applicazione
della presente legge possono essere rideterminati annualmente con
la legge di bilancio, ai sensi dell'articolo 15 della legge
re­gionale 27 dicembre 1989, n. 90 (Norme in materia di bilancio e
di contabilità generale della Regione Autonoma Valle d'Aosta),
tenuto conto degli importi determinati per i singoli interventi
dalla Giunta regionale all'atto della presentazione al Consiglio
regionale del bilancio annuale di previsione.
3. Alla copertura degli oneri a carico dell'esercizio
finanziario 1994 si provvede mediante utilizzo:
a) per lire 100.000.000 dello stanziamento già iscritto al
capito­lo 61180 del bilancio di previsione della Regione per il
1994;
b) per lire 1.900.000.000 dello stanziamento iscritto al
capitolo 69000 (Fondo globale per il finanziamento di spese
correnti) del bilancio di previsione della Regione per l'anno 1994
a valere sull'apposito accantonamento previsto all'allegato n. 8 al
bi­lancio stesso (Contributi a privati per spese mediche per
inte­grazione al reddito minimo - E.1.1.).
4. Alla copertura degli oneri a carico degli esercizi finanziari
1995 e 1996 si provvede, indicativamente, mediante utilizzo per
annue lire 2.000.000.000 delle risorse iscritte al capitolo 69000
(Fondo globale per il finanziamento di spese correnti) del
bi­lancio pluriennale della Regione per gli anni 1994/1996.
5. Gli oneri di cui ai commi 1, 2, 3 e 4 gravano sul capitolo
61180, che assume la nuova denominazione "Contributi a pri­vati
integrativi al minimo vitale, per prestazioni sanitarie e a
carattere straordinario", della parte spesa del bilancio di
pre­visione della Regione per l'anno 1994 e sui corrispondenti
capi­toli di futuri bilanci.
Articolo 11 - (Variazioni di bilancio)
1. Nella parte spesa del bilancio di previsione della Regione
per l'anno 1994 sono apportate le seguenti variazioni in termini di
competenza e di cassa:
a) in diminuzione:
cap. 69000 - "Fondo globale per il finanziamento di spese
correnti"
lire 1.900.000.000;
b) in aumento:
cap. 61180 "Contributi a privati integrativi al minimo vi­tale,
per prestazioni sanitarie e a carattere straor­dinario»
lire 1.900.000.000.
Tabella - (...omissis...)
Presidente -
La parola al Consigliere Perrin
Giuseppe Cesare, per l'illu­strazione.
Perrin G.C. (UV) -
Il disegno di legge
concernente: "Norme in materia di assisten­za economica" è stato
predisposto tenuto conto dei seguenti fattori:
1°) il secondo rapporto sulle condizioni economiche dell'Italia
presentato nel febbraio 1992 dal quale si rileva che nella Re­gione
autonoma Valle d'Aosta vivono persone in condizioni di povertà con
un'incidenza valutata intorno al 16 percento;
2°) l'inderogabile necessità di procedere a normare i criteri e
le modalità per la concessione di sussidi di assistenza economica,
fra cui rientrano i contributi per prestazioni sanitarie (articolo
7), al fine di evitare gli abusi e garantire a tutti i cittadini
tra­sparenza e parità di trattamento, anche ai sensi dell'articolo
12 della legge regionale 6 settembre 1991, n. 59.
L'assistenza economica consiste nell'erogazione di prestazioni
assistenziali economiche in denaro a favore della generalità dei
cittadini che versino in stato di bisogno economico e sociale e che
siano esposti a rischio di emarginazione.
Le caratteristiche dell'assistenza economica sono:
- la genericità: l'intervento economico non è diretto soltanto
ad alcune situazioni specifiche, bensì è finalizzato alla
prevenzione delle più varie problematiche per la cui soluzione
viene ritenuto più idoneo tale tipo di assistenza;
- l'immediatezza: questo è il principio che condensa l'essenza
stessa dell'assistenza economica che appunto si considera tale, se
ed in quanto, riesce a garantire tempestivamente la preven­zione o
la riparazione della situazione di disagio economico e sociale;
- la temporaneità: l'assistenza economica di base deve
conside­rarsi sussidiaria, in un contesto di intervento globale
sull'utente, mirante al reinserimento ed all'autosufficienza
ri­spetto agli altri servizi o prestazioni cui il richiedente abbia
ti­tolo.
L'assistenza economica ha funzioni di:
- prevenzione e rimozione delle situazioni di bisogno, allo
scopo di ovviare ai fenomeni di disgregazione sociale e di mancata
o insufficiente integrazione individuale nella vita sociale;
- integrazione di redditi personali o familiari ed
individuazione del minimo vitale necessario per la conservazione o
il reinseri­mento dell'individuo nel proprio spazio sociale di
vita, attraver­so il sostegno della realtà sociale di riferimento
(familiare, gruppo sociale di appartenenza sia esso scolastico,
comunitario, lavorativo);
- reinserimento delle persone nell'organizzazione del lavoro e
nella vita sociale.
Nella generalità dei casi si deve tendere all'integrazione
dell'assistenza economica con gli altri servizi
socio-assistenzia­li, con i servizi sanitari, educativi, scolastici
e con tutti gli altri servizi del territorio.
Sono destinatari degli interventi di assistenza economica tutti
i soggetti che seguono:
- i cittadini residenti nei comuni della Valle d'Aosta;
- gli stranieri e gli apolidi residenti nei comuni della Valle
d'Aosta;
- i profughi, i rimpatriati e i rifugiati dimoranti nei comuni
della Valle d'Aosta aventi titolo all'assistenza secondo le leggi
dello Stato;
- i cittadini, gli stranieri e gli apolidi dimoranti
temporanea­mente nei comuni della Valle d'Aosta, allorché si
trovino in si­tuazioni di bisogno tale da esigere interventi non
differibili e non sia possibili indirizzarli a corrispondenti
servizi della Re­gione o dello Stato di appartenenza.
Le prestazioni economiche in danaro, in relazione alla gravità
del bisogno e agli scopi che con l'intervento ci si prefigge di
raggiungere, possono assumere carattere continuativo (articolo 3) o
straordinario (articolo 5).
Attraverso tale forma di intervento si tende ad assicurare il
mantenimento di quei cittadini che risultino sprovvisti di reddito
o, quanto meno, dispongano di risorse economiche asso­lutamente
insufficienti a garantire loro il minimo sostentamen­to (minimo
vitale), la cui valutazione è effettuata annualmente dalla Giunta
regionale.
Concorrono a formare il minimo vitale tutte le entrate, a
qua­lunque titolo, del nucleo familiare che richiede la
prestazione.
La misura della prestazione sarà quindi calcolata come
diffe­renza tra il minimo vitale come sopra fissato e le entrate
del nucleo familiare, operando altresì una valutazione in termini
monetari rispetto agli altri servizi quali: assistenza domiciliare,
soggiorni climatici, ricoveri in case di cura, case di riposo.
Qualora il bilancio dell'ente non consenta la corresponsione a
tutti i richiedenti degli importi a norma del precedente comma,
verrà operata una riduzione percentuale e generalizzata.
Le predette prestazioni vengono disposte in presenza di
situa­zioni gravi di bisogno emergente che non possono essere
affron­tate direttamente dagli interessati con le risorse
finanziarie a loro disposizione. Pertanto, tali interventi sono
finalizzati al superamento di si­tuazioni di difficoltà temporanea
e ad instaurare un equilibrio socio-economico all'interno del
nucleo.
La misura dell'intervento viene determinata a seguito di una
valutazione oggettiva dell'esigenza finanziaria dell'utente da
parte degli operatori sociali.
La procedura per l'ammissione all'assistenza economica ha inizio
con richiesta scritta su apposito modulo fornito dall'ente,
compilato dal cittadino interessato e presentato al competente
Ufficio di servizio sociale.
L'istanza è valutata da un'apposita commissione tecnica,
com­posta, oltre che da funzionari regionali, da un rappresentante
dell'Associazione nazionale d'Italia, al fine di avere una reale
conoscenza dello stato di bisogno.
I suddetti contributi, erogati per prestazioni non fornite dal
Servizio sanitario nazionale, si ricollegano ai principi di fondo
dell'assistenza economica; infatti, lo scopo è quello di evitare
che particolari spese sanitarie vengano ad instaurare uno
squilibrio socio-economico del nucleo familiare.
Le procedure di ammissione a contributi, ad avvalorare quanto
sopra detto, sono analoghe a quelle concernenti gli interventi a
carattere continuativo o straordinario, eccezione fatta per la
di­versa natura della commissione tecnica, composta da sanitari a
livello apicale.
In considerazione della valenza generale del presente disegno di
legge si è, altresì, prevista l'abrogazione di quelle norme della
legge regionale 1° giugno 1984, n. 17 concernente i sussidi di
mantenimento a minori privi di genitori, o con un solo geni­tore o
con genitori separati o divorziati.
Ricordo poi ai consiglieri che bisognerà votare il testo
predi­sposto dalla V Commissione, testo che include degli
emenda­menti, proposti dall'Assessore Vicquéry e dalla II
Commissione, che riguardano la parte finanziaria.
Presidente -
La parola all'Assessore della sanità
ed assistenza sociale, Vic­quéry.
Vicquéry (UV) -
Ce projet de loi est focalisé sur une
action sérieuse, bien que partielle, vers les catégories marginales
de notre société, avec une attention vers l'assistance économique,
à savoir la non-spécificité, la temporalité et la subsidiarité.
La non-spécificité comporte une amélioration de l'action des
mécanismes d'organisation sociale, ne s'arrêtant pas à des
situations spécifiques mais essayant de rejoindre le but d'égalité,
par le biais d'un concept de prévention plutôt que de réparation.
Ce genre de concept veut trouver une réponse dans l'intervention
immédiate de l'Administration, ce qui permettrait de faire face aux
malaises.
Je suis persuadé que garantir un minimum de droits civiques et
sociaux peut empêcher de se poser aux marges de la société. Nous
voulons reconnaître à ceux qui sont en difficulté des droits, non
pas comme marginalisés, mais comme citoyens. Ce projet de loi
pourrait réaliser une exigibilité, en fixant des règles pour
tous.
Le but du concept de temporalité est de dépasser une période de
désarroi institutionnel; nous assistons à une crise des valeurs. La
croissance de la pauvreté et du besoin nous inquiète sérieusement.
Je crois que cette situation permettra d'allier la politique au
volontariat, dans un rapport constructif, afin de garantir des
droits et de lutter contre la dégradation.
L'Administration publique doit être à même de promouvoir les
premières réponses temporelles et ce projet de loi favorise ce type
d'intervention, nous donne une vue globale du phénomène d'état de
nécessité, qui nous permettra de donner, ensuite, des réponses de
qualité. Ce projet de loi doit se considérer subsidiaire dans un
contexte d'action globale qui devra ensuite remettre en question la
logique du vieux modèle du
"welfare state"
remplaçant le
barycentre de l'action sociale de l'Etat-Région dans la
société.
A ce moment-là on ne devra plus considérer les politiques du
"welfare"
comme exclusives de l'Etat-Région mais associées à
des éléments nouveaux, comme le volontariat et le tertiaire social.
On qualifierait ainsi les réponses aux besoins de la société en
fonction d'un plus grand enracinement à l'intérieur de la
communauté, telle est l'hypothèse d'un
"welfare community"
,
fondé sur la capacité d'une communauté d'être responsable da sa
destinée.
La communauté du bien-être n'est pas un modèle alternatif de
l'état social, mais l'évolution logique qui naît d'un affinement
progressif de la qualité de la vie. C'est notre devoir de gérer
cette phase de transition, pour empêcher que le demantèlement de
l'état social puisse éliminer les liens de protection sociale des
citoyens, ce qui évitera que les coupures ne soient au détriment
des catégories les plus faibles de la société.
Presidente -
La parola al Consigliere Squarzino
Secondina.
Squarzino (VA) -
Vorrei portare alcuni elementi
emersi in discussione perché, non essendoci la minoranza, mi sembra
giusto dare voce ai temi emersi. Su questa legge abbiamo lavorato
tenendo conto delle osservazioni pervenute da organismi come la
Consulta. Questa legge ha il vantaggio di individuare dei criteri
omogenei su tutto il territorio regionale; in Commissione, si è
anche posto il problema se un domani queste competenze potranno
essere as­sunte dai comuni.
La risposta è stata che, nel momento in cui si deciderà che cosa
fare della competenza in materia socio-assi­stenziale, forse si
potranno ridefinire alcuni interventi. La leg­ge dà una risposta
sperimentale, nel senso che basa le proposte su un presupposto di
minimo vitale. Sarà necessario esaminare gli interventi e pensare
ad un'indagine più diffusa, per capire qual è il minimo vitale. Uno
dei tentativi di questa legge è di considerare che le persone
abitanti in una casa in affitto devo­no essere differenziate perché
sostengono spese maggiori. Era­no emerse altre spese, ma solo con
un'indagine "a tappeto" sarà possibile fare delle modifiche e la
legge ha dei meccanismi che consentono di rispondere a situazioni
differenziate. Rispetto al volontariato, credo che sarà necessario
prevedere dei rapporti più continui ma credo che già ora
l'associazionismo stia lavo­rando parecchio.
Presidente -
Se non ci sono altri interventi
passiamo alla votazione dell'arti­colato. Articolo 1.
Presenti, votanti e favorevoli: 26
Presidente -
Passiamo alla votazione dell'articolo
2.
Presenti, votanti e favorevoli: 26
Presidente -
Passiamo alla votazione dell'articolo
3.
Presenti, votanti e favorevoli: 26
Presidente -
Passiamo alla votazione dell'articolo
4.
Presenti, votanti e favorevoli: 26
Presidente -
Passiamo alla votazione dell'articolo
5.
Presenti, votanti e favorevoli: 26
Presidente -
Passiamo alla votazione dell'articolo
6.
Presenti, votanti e favorevoli: 26
Presidente -
Passiamo alla votazione dell'articolo
7.
Presenti, votanti e favorevoli: 26
Presidente -
Passiamo alla votazione dell'articolo
8.
Presenti, votanti e favorevoli: 26
Presidente -
Passiamo alla votazione dell'articolo
9.
Presenti, votanti e favorevoli: 26
Presidente -
Passiamo alla votazione
dell'emendamento all'articolo 10 pro­posto dalla II Commissione, di
cui do lettura:
Emendamento - Il terzo comma dell'articolo 10 è così
modificato:
3. Alla copertura degli oneri a carico dell'esercizio
finanziario 1994 si provvede mediante utilizzo per lire:
a) 100.000.000 dello stanziamento già iscritto al capitolo 61180
del bilancio di previsione della Regione per il 1994;
b) 1.900.000.000 dello stanziamento iscritto al capitolo 69000
(Fondo globale per il finanziamento di spese correnti) del
bilan­cio di previsione della Regione per l'anno 1994 a valere
sull'ap­posito accantonamento previsto all'allegato n. 8 al
bilancio stes­so (Contributi a privati per spese mediche per
integrazione al reddito minimo - E.1.1).
Presenti, votanti e favorevoli: 26
Presidente -
Passiamo alla votazione dell'articolo
10 nel testo così emendato:
Articolo 10 - (Determinazione e copertura degli oneri)
1. Gli oneri derivanti dall'applicazione della presente legge
sono valutati, per l'anno 1994, in lire 2.000.000.000 e, a titolo
indi­cativo per gli anni 1995 e 1996, in annue lire
2.000.000.000.
2. A decorrere dal 1995, gli oneri necessari per l'applicazione
della presente legge possono essere rideterminati annualmente con
la legge di bilancio, ai sensi dell'articolo 15 della legge
re­gionale 27 dicembre 1989, n. 90 (Norme in materia di bilancio e
di contabilità generale della Regione Autonoma Valle d'Aosta),
tenuto conto degli importi determinati per i singoli interventi
dalla Giunta regionale all'atto della presentazione al Consiglio
regionale del bilancio Annuale di previsione.
3. Alla copertura degli oneri a carico dell'esercizio
finanziario 1994 si provvede mediante utilizzo per lire:
a) 100.000.000 dello stanziamento già iscritto al capitolo 61180
del bilancio di previsione della Regione per il 1994;
b)
1.900.000.000 dello stanziamento iscritto al capitolo
69000 (Fondo globale per il finanziamento di spese correnti) del
bilan­cio di previsione della Regione per l'anno 1994 a valere
sull'ap­posito accantonamento previsto all'allegato n. 8 al
bilancio stes­so (Contributi a privati per spese mediche per
integrazione al reddito minimo - E.1.1.).
4. Alla copertura degli oneri a carico degli esercizi finanziari
1995 e 1996 si provvede, indicativamente, mediante utilizzo per
annue lire 2.000.000.000 delle risorse iscritte al capitolo 69000
(Fondo globale per il finanziamento di spese correnti) del
bilan­cio pluriennale della Regione per gli anni 1994/1996.
5. Gli oneri di cui ai commi 1, 2, 3 e 4 gravano sul capitolo
61180, che assume la nuova denominazione "Contributi a pri­vati
integrativi al minimo vitale, per prestazioni sanitarie e a
carattere straordinario", della parte spesa del bilancio di
previ­sione della Regione per l'anno 1994 e sui corrispondenti
capitoli di futuri bilanci.
Presenti, votanti e favorevoli: 26
Presidente -
Passiamo alla votazione dell'articolo
11.
Presenti, votanti e favorevoli: 26
Presidente -
Si vota anche l'allegato A al testo
originale.
Presenti, votanti e favorevoli: 26
Presidente -
Votiamo, infine, il disegno di legge
nel suo complesso.
Presenti, votanti e favorevoli: 26
Il Consiglio approva all'unanimità.
