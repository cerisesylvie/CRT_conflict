Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3781 del 9 maggio 1988 - Resoconto
OGGETTO N. 3781/VIII - DISEGNO DI LEGGE CONCERNENTE:
"ULTERIORE STANZIAMENTO PER LA REALIZZAZIONE DELLA NUOVA SCUOLA
ALBERGHIERA REGIONALE IN COMUNE DI CHATILLON".
PRESIDENTE:
Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (D.C.):
Come i signori Consiglieri hanno potuto
vedere, si tratta di un ulteriore finanziamento di 1,1 miliardi per
la realizzazione della scuola alberghiera regionale. Credo che
tutto il resto sia sufficientemente chiaro.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Vorrei chiedere quali sono le imprese che
stanno realizzando questo lavoro, per vedere se è presente anche
qualche impresa piuttosto nota per i suoi rallentamenti.
PRESIDENTE:
Ha chiesto la parola l'Assessore ai Lavori
Pubblici, Fosson; ne ha facoltà.
FOSSON (D.C.):
Si tratta di un raggruppamento di imprese
che comprende le ditte: JACQUIN, BARELLO ed EDILVU.
PRESIDENTE:
Passiamo all'esame dell'articolato.
Do lettura dell'articolo 1.
ART. 1
1. È approvata la maggiore spesa di Lire 300.000.000 rispetto
a quella di Lire 5.500.000.000 di cui alla Legge 11.12.1985, n° 81,
per la realizzazione della nuova scuola alberghiera regionale in
Comune di Châtillon.
PRESIDENTE:
Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 2.
ART. 2
1. A copertura di tale maggiore spesa, nonché di quella non
impegnata nell'anno 1986 per mancata scadenza delle relative
obbligazioni, è autorizzato un ulteriore stanziamento di Lire
1.100.000.000 sul capitolo 37905 "Spese per la realizzazione di un
immobile da adibire a sede di scuola alberghiera regionale - L.R.
11.12.1985, n° 81" del bilancio di previsione della Regione per
l'anno 1988.
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 3.
ART. 3
1. È demandata alla Giunta regionale ogni determinazione in
merito all'impegno ed alla liquidazione delle spese di cui
sopra.
PRESIDENTE:
Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 4.
ART. 4
1. Al bilancio di previsione della Regione per l'anno 1988
sono apportate le seguenti variazioni:
PARTE SPESA:
Variazione in diminuzione:
Cap. 37220 "Contributi e sussidi ad istituzioni ed organismi
vari per attività nel settore del turismo e del tempo
libero"
Lire 100.000.000
Cap. 26750 "Spese per la sottoscrizione di titoli azionari
della "Raccordi Autostradali Valle d'Aosta S.p.A." -
L.R. 28.12.1984, n° 73"
Lire 100.000.000
Cap. 45050 "Spese per la costruzione, sistemazione e
adattamento di edifici per la pubblica istruzione"
Lire 900.000.000
Tot. in diminuzione Lire 1.100.000.000
Variazione in aumento:
Cap. 37905 "Spese per la realizzazione di un immobile da
adibire a sede di scuola alberghiera regionale
L.R. 11.12.19885 n° 81"
Lire 1.100.000.000
PRESIDENTE:
Se nessuno chiede la parola, pongo in
votazione l'articolo 4 testé letto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'articolo 5.
ART. 5
1. La presente Legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
PRESIDENTE:
Se nessuno chiede la parola, pongo in
votazione l'articolo 5 testé letto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
PRIMA VOTAZIONE: NULLA
ESITO DELLA SECONDA VOTAZIONE
Presenti: 26
Votanti: 26
Favorevoli: 24
Contrari: 2
Il Consiglio approva
