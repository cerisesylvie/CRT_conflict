Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3054 del 24 settembre 1987 - Resoconto
OGGETTO N. 3054/VIII - DISEGNO DI LEGGE CONCERNENTE:
"FINANZIAMENTO DI OPERE PER LE STRUTTURE OSPEDALIERE E
AMBULATORIALI DELL'USL DELLA VALLE D'AOSTA".
PRESIDENTE:
Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT (U.V.):
Questa è una legge per il finanziamento
della costruzione del laboratorio in via St. Martin de Corléans e
dei laboratori di via G. Rey.
PRESIDENTE:
È aperta la discussione generale.
Nessun Consigliere ha chiesto di intervenire, pertanto si passa
all'esame dell'articolato. Do lettura dell'art. 1:
ART. 1
1.
Al fine di provvedere al mantenimento dello stato
di efficienza ed al potenziamento dei presidi della U.S.L. della
Valle d'Aosta, è autorizzata per l'anno 1987 la spesa di Lire
3.000.000.000.
2.
L'onere di Lire 3.000.000.000 graverà sul capitolo
40400 del bilancio di previsione della Regione per l'anno
1987.
PRESIDENTE:
Pongo in votazione l'art. 1 testè letto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 2:
ART. 2
1. Alla copertura dell'onere di cui all'articolo precedente si
provvede mediante riduzione dell'importo di lire 3.000.000.000
dello stanziamento iscritto al capitolo 50150 del bilancio
preventivo regionale per l'anno 1987 "Fondo globale per il
finanziamento di spese per ulteriori programmi di sviluppo (spese
di investimento") sull'intervento previsto all'allegato n. 8 del
bilancio di previsione del corrente esercizio relativo
all'attuazione di un piano straordinario per l'edilizio
ospedaliera; su detto intervento risulta quindi disponibile la
minor somma di Lire 2 miliardi.
PRESIDENTE:
Pongo in votazione l'art. 2 testè letto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 3:
ART. 3
Al bilancio di previsione della Regione per l'anno 1987 sono
apportate le seguenti variazioni:
PARTE SPESA
Variazione in diminuzione
Capitolo 50150 "Fondo globale per il finanziamento di spese per
ulteriori programmi di sviluppo - spese di investimento"
L. 3.000.000.000
Variazione in aumento
Capitolo 40400 "Spese per opere urgenti di ripristino e
straordinaria manutenzione di strutture ospedaliere"
L. 3.000.000.000
PRESIDENTE:
Pongo in votazione l'art. 3 testè letto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Ha chiesto di parlare il Consigliere Mafrica
per dichiarazione di voto, ne ha facoltà.
MAFRICA (P.C.I.):
Il nostro Gruppo vota a favore di
questo disegno di legge, però chiediamo alla Giunta regionale
l'impegno di non arrivare con interventi sulla sede dell'ospedale
regionale fatti a pezzi e bocconi. Vorremmo una volta discutere, se
possibile prima della fine della legislatura, un piano sanitario da
cui derivino anche le conseguenti ristrutturazioni complessive per
avere la visione di cosa si vuole fare di questo ospedale.
Fin quando gli interventi consistono in un intervento di
ristrutturazione di qua, un altro di là, non si riesce ad avere una
visione complessiva di come si organizza il servizio
ospedaliero.
Chiediamo che si porti in Commissione il programma di
ristrutturazione al più presto, in modo da avere le linee per la
revisione del piano sanitario.
PRESIDENTE:
Ha chiesto di parlare il Consigliere Sandri
per dichiarazione di voto, ne ha facoltà.
SANDRI (N.S.):
Voterò a favore di questo provvedimento,
però mi pare opportuno sottolineare due fatti. Il primo è che, per
quanto riguarda anatomia e istologia patologica, esiste sempre il
problema del collegamento con un altro settore ad esso dipendente,
attualmente dislocato vicino alla palazzina delle malattie
infettive; in futuro sarebbe bene evitare questi trasporti da una
zona all'altra, che sono stati in passato dichiarati un po'
particolari.
Per quanto riguarda il laboratorio di analisi, esistono gli
spazi in cui si fanno attualmente i prelievi, che sono
assolutamente inadeguati; sarebbe opportuno che questi prelievi
fossero fatti in sede decentrata, e comunque nella sede del
presidio di viale Ginevra 3, in locale più facilmente accessibile
per le persone, perchè essendo in una zona decentrata è difficile
arrivarci.
PRESIDENTE:
Pongo in votazione la legge nel suo complesso
per scrutinio segreto:
VOTAZIONE PER SCRUTINIO SEGRETO
ESITO DELLA VOTAZIONE
Presenti 29
Votanti 29
Favorevoli 28
Contrari 1
Il Consiglio approva
