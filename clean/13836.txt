Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 326 del 13 dicembre 1993 - Resoconto
OBJET N° 326/X - Communications du Président du Conseil
régional.
Stévenin (Presidente)
-
Do comunicazione al
Consiglio dell'attività svolta dalla Presidenza del Consiglio e
dagli organi consiliari dal 24 dicembre 1993 in poi.
Disegni di legge presentati:
Disegno di legge n. 27, presentato dalla Giunta regionale in
data 1° dicembre 1993: "Contributi per la gestione dei giardini
botanici alpini" (3a e 2a Commissione).
Disegno di legge n. 28, presentato dalla Giunta regionale in
data 9 dicembre 1993: "Norme per la redazione del Bollettino
Ufficiale della Regione Autonoma Valle d'Aosta, per la
pubblicazione degli atti ed istituzione dell'albo notiziario della
Regione Autonoma Valle d'Aosta".
Disegni di legge vistati:
Disegno di legge n. 6: "Intervento finanziario per la copertura
del disavanzo di gestione dell'Unità Sanitaria Locale della Valle
d'Aosta per l'anno 1992".
Disegno di legge n. 9: "Concessione di contributi per la
realiz­zazione di iniziative promozionali di interesse
agricolo".
Si comunica che il disegno di legge n. 485, approvato dal
Con­siglio regionale in data 11 novembre 1993 con provvedimento n.
273/X recante: "Riapprovazione, ai sensi dell'articolo 31, ultimo
comma, dello Statuto Speciale, della legge regionale concernen­te:
Disciplina del volontariato", è divenuto esecutivo in relazio­ne
alla lettera del Presidente della Commissione di Coordina­mento in
data 3 dicembre 1993 che ha comunicato di ritenere che non
sussistono più i presupposti per una impugnativa della legge
innanzi alla Corte Costituzionale.
Si comunica che il disegno di legge n. 516: "Riapprovazione con
modificazioni della legge regionale: Interventi regionali in
favo­re della ricerca, dello sviluppo e della qualità nel settore
indu­striale" è divenuto esecutivo per decorrenza di termini, ai
sensi del 1° comma dell'articolo 31 dello Statuto.
Deliberazioni vistate:
n. 3
Riunioni:
II Commissione: 2
III Commissione: 1
IV Commissione: 1
V Commissione: 2
III e IV Commissione riunite in seduta congiunta: 1
Commissione Nomine: 1
Ufficio di Presidenza: 1
Il Vicesindaco del Comune di Cogne ha trasmesso, con lettera in
data 24 novembre 1993, a questa Presidenza, copia del co­municato,
inviato agli organi di stampa e sottoscritto da tutti i consiglieri
del Comune di Cogne, inerente alla sentenza emessa a carico del
Sindaco Osvaldo Ruffier.
Nell'esprimere piena solidarietà al proprio Sindaco, i
consiglieri comunali di Cogne con tale documento, chiedono
l'emanazione di norme chiare che definiscano le competenze e le
responsa­bilità degli organi istituzionali, sollecitano il decreto
per l'ade­guamento della legge quadro sulle aree protette e
ribadiscono la volontà di rassegnare le dimissioni qualora in tempi
brevi non si raggiungano gli obiettivi prefissati nel documento in
data 15 giugno 1993, sottoscritto dai Sindaci dei comuni della
Valle d'Aosta.
Con lettera in data 10 dicembre 1993, i Consiglieri regionali
André Lanièce ed Emilio Rini hanno comunicato, ai sensi
dell'articolo 15 del Regolamento interno per il funzionamento del
Consiglio, di non far più parte in Consiglio regionale del Gruppo
della Democrazia Cristiana e di costituire, a partire dal 10
dicembre 1993, un nuovo gruppo consiliare che prenderà il nome di
Gruppo Autonomo, avente come capogruppo il Con­si­gliere André
Lanièce e come vicecapogruppo il Consigliere Emilio Rini.
Il Presidente della Commissione di Coordinamento, con nota prot.
n. 5728 in data 3 dicembre indirizzata al Presidente del Consiglio
ed al Presidente della Giunta regionale, ha trasmesso copia del
decreto del Presidente del Consiglio dei Ministri data­to 1°
dicembre 1993, concernente la sospensione del Signor Au­gusto
Rollandin dalla carica di Consigliere regionale della Valle
d'Aosta.
La sospensione è stata decretata in seguito alla sentenza della
Corte d'Appello di Torino in data 10 novembre 1993, che ha
di­chiarato il Signor Augusto Rollandin colpevole dei reati di cui
agli articoli 353 (turbata libertà degli incanti) e 324 (interessi
privati in atti d'ufficio), ora abrogato, ma previsto dall'articolo
323 del Codice Penale (abuso d'ufficio).
La sospensione è stata decretata ai sensi dell'articolo 15 della
legge 19 marzo 1990, n. 55, come modificato e integrato dalla legge
18 gennaio 1992, n. 16.
Il Giudice delle Indagini Preliminari del Tribunale di Aosta,
dott.ssa Maria Grazia Damonte, ha comunicato a questa Presi­denza,
con lettera in data 3 dicembre 1993, che a carico di Au­gusto
Rollandin e Silvano Giansoldati è stata emessa un'ordi­nanza
cautelare in data 26 novembre 1993:
- per il delitto di cui agli articoli 110, 117 e 324 del Codice
Pe­nale (concorso del reato di interesse privato in atti
d'ufficio), quanto a Rollandin e Giansoldati in concorso;
- per il delitto di cui all'articolo 629 del Codice Penale
(estorsione) quanto a Giansoldati.
Il Giudice delle Indagini Preliminari ha inoltre comunicato che
il Tribunale di Aosta non ha emesso provvedimento alcuno nei
confronti del sig. Andrea Leonardi.
Si precisa che il sig. Silvano Giansoldati ricopre la carica di
Sindaco effettivo nel Collegio Sindacale della SITRASB (fino al 31
dicembre 1993) e quella di Presidente del Collegio dei Revi­sori
dei Conti delle APT della Regione (fino al 31 dicembre 1998).
Le Conseiller régional Gino Agnesod a pris part, les 3 et 4
décembre, aux travaux de l'assemblée de l'A.R.E. (Assemblée des
Régions d'Europe) qui se sont déroulés à Siges, petite ville près
de Barcelone. L'A.R.E., dont le président est le chef de la
Generalidad de Cataluna, Monsieur Jordi Pujol, a abordé les thèmes
de la coopération transfrontalière et du rôle des régions au sein
de l'Europe, en particulier en ce qui concerne les fonctions du
comité des régions. Le Conseiller Agnesod était accompagné par le
Chef de cabinet adjoint, Monsieur Di Nicuolo.
La Présidence du Conseil a reçu le document syndical voté le 10
décembre par les représentants des organisations syndicales du
siège régional de la RAI En soulignant le rôle que le siège
régional de la RAI assume au niveau de la particularité ethnique et
linguistique de la Vallée d'Aoste, le document demande au
Gouvernement de rééquilibrer le système télévisé actuellement
orienté en faveur du secteur privé. Une copie du document sera
transmise à tous les Chefs de groupe.
Le père du Conseiller régional Vanni Florio s'est éteint il y a
quelques jours. La mère du Conseiller régional Auguste Bionaz est
décédée samedi 11 décembre. Au nom du Conseil régional je présente
à nos collègues les plus sincères condoléances.
Presidente -
Ha chiesto la parola il Consigliere
Rini.
Rini (GA) -
In questi giorni i mezzi
d'informazione si sono occupati delle dimissioni del sottoscritto e
del Consigliere Lanièce dalla De­mocrazia Cristiana, ma non sempre
sono pervenuti a corrette conclusioni. Per questo vorrei spiegare i
motivi che mi hanno indotto a dimettermi dalla DC ed illustrare i
miei intendimenti per il futuro.
Ho rassegnato le dimissioni dalla Democrazia Cristiana dopo aver
meditato a lungo. Confesso che, leggendo i giornali e se­guendo nei
vari programmi radiotelevisivi quanto accadeva nell'ambito della DC
nazionale, mi sarei voluto dimettere già da diversi mesi, perché
anch'io, come ognuno di voi, mi ero reso conto che nella Democrazia
Cristiana di cristiano e di demo­cratico era rimasto solo il
nome.
Pensavo - illudendomi - che a livello regionale, grazie alla
nuo­va DC, alle promesse ed ai proclami di cambiamento tanto
de­cantati dall'attuale dirigenza del partito con lo slogan
"cambiare con noi", qualcosa fosse cambiato. Invece sono pas­sati i
giorni ed i mesi e mi sono sempre più convinto che non era avvenuto
alcun cambiamento.
Da tempo non c'era più dialogo con la dirigenza, che non aveva
alcun contatto con le varie componenti, con le sezioni, con le
categorie e, soprattutto, con i cittadini. Durante le poche
riu­nioni di Comitato, di Direzione e di gruppo consiliare si è
parla­to molto dei problemi finanziari del partito, ma non sono mai
stati esaminati i problemi della cittadinanza e della Valle
d'Aosta.
Una forza di minoranza con cinque consiglieri avrebbe potuto e
dovuto stimolare la maggioranza, portando in Consiglio propo­ste e
disegni costruttivi che avrebbero potuto essere presi in
considerazione dalla maggioranza. Invece ci siamo limitati a fare
un'opposizione passiva, limitandoci all'astensione o al voto
contrario, senza presentare proposte alternative. Le poche
in­terpellanze, mozioni o interrogazioni che abbiamo ed ho
pre­sentato sono sempre state frutto di iniziative individuali, mai
concordate e discusse all'interno del gruppo consiliare, che si è
riunito al completo solo tre o quattro volte. Può darsi che i tre
consiglieri rimasti nella DC si siano riuniti tra di loro, ma noi
non abbiamo mai visto presentare in Consiglio delle proposte
concrete.
A questo punto mi sono ancora più persuaso, anche e soprattut­to
per quanti mi avevano accordato la loro fiducia col voto, di
dovermi dimettere dal partito, per cercare, operando come
in­dipendente o all'interno di un'altra forza politica, di fare
vera­mente dell'amministrazione, tenendo conto delle aspettative di
tutti i Valdostani e dell'interesse della Valle d'Aosta.
Per il momento, resto nel gruppo indipendente; cercherò di da­re
il mio modesto contributo in Consiglio e nelle varie Commis­sioni
affinché tutti insieme possiamo rispondere alle innumere­voli
problematiche presenti in Valle e cercherò di collaborare con tutte
le forze presenti in quest'assemblea operando al di sopra delle
logiche di parte, e sempre nell'interesse della Valle d'Aosta.
Certamente non farò parte di nuovi raggruppamenti o movi­menti,
perché ritengo che quelli presenti in Regione siano più che
sufficienti, altrimenti aumenterebbe il disorientamento tra gli
elettori e non si tenderebbe a semplificare il quadro politico
secondo gli intenti della nuova legge elettorale. Esistono già
delle forze i cui ideali possono essere da me condivisi e che hanno
per base l'autonomia ed il regionalismo e che aspirano a proiettare
la Valle d'Aosta verso l'Europa.
Presidente -
Ha chiesto la parola il Consigliere
Lanièce.
Lanièce (GA) -
Non intendo aggiungere altro a
quanto è stato detto dal Con­sigliere Rini. Vorrei solo precisare
che, essendo stato nominato Presidente della III Commissione in
quanto membro del gruppo consiliare della DC, sono disposto a
rassegnare le dimissioni dall'incarico se le forze politiche
presenti in Consiglio si pro­nunceranno in tal senso.
Presidente -
Ha chiesto la parola il Consigliere
Marguerettaz.
Marguerettaz (DC) -
Dopo gli interventi dei
Consiglieri Rini e Lanièce ritengo quantomeno doveroso dire due
parole nella mia veste di Segre­tario della forza politica alla
quale sono appartenuti fino a ieri o a qualche giorno fa i
Consiglieri che si sono dimessi. Mi sem­bra giusto quindi esporre
in quest'aula, sia pur brevemente, il giudizio della DC della Valle
d'Aosta sulla nascita di questo "nuovo" movimento popolare
valdostano e sulle dimissioni dei Consiglieri Rini e Lanièce.
Da un punto di vista politico noi crediamo innanzitutto che la
loro scelta sia quanto di più anacronistico si possa pensare,
proprio perché, in un momento in cui la presenza dei Cattolici
democratici in Valle d'Aosta e a livello nazionale rischia in modo
preoccupante di essere messa in un angolo della scena politica e
quindi della partecipazione alla vita sociale ed attiva del Paese -
quindi in un momento in cui ci sarebbe bisogno, co­me sembra essere
testimoniato a livello nazionale dagli onore­voli Segni e
Martinazzoli, di una ricerca di aggregazione politi­ca - proprio
nel momento in cui c'è la necessità di tendere alle aggregazioni
politiche consentite dal sistema elettorale che tutti conosciamo,
essi hanno preferito percorrere la strada della disgregazione. In
un momento in cui la gente, quella gente che sembra spesso essere
ripresa nei discorsi di qualcuno, nel mo­mento in cui la gente -
intesa in senso trasversale, prescinden­do quindi dalla forza
politica cui accorda la propria fiducia - chiede maggiore chiarezza
politica per contenere un certo clima politico molto frastagliato,
confuso e complesso, ebbene, qui si va a creare un ulteriore
movimento politico, quasi a voler ali­mentare la confusione già
presente nel panorama politico della Valle d'Aosta.
É evidente che non possiamo non condannare anche il metodo
scelto per giungere alla formazione di questa nuova forza
poli­tica, un metodo che me ne ha ricordato uno in voga circa tre
anni fa, quello della congiura, del complotto, del ritrovarsi in
alcune stanze segrete per decidere in parte anche del futuro
politico della nostra Regione.
Se mi è consentito fare un'ultima affermazione che mi sembra
importante, perché tra la gente si parla anche di questo, credo di
poter dire che si tratta di un'azione politica e personale che non
può non alimentare dei sospetti che, sebbene allontanati, tornano
prepotentemente alla mente. Mi riferisco al sospetto che
un'operazione di questo genere serva a qualcuno per ritro­vare un
proprio personale rilancio politico e a qualcun altro per delineare
nuove prospettive sempre però di carattere personale.
In casi analoghi si effettua eufemisticamente un paragone con
dei simpatici animaletti, di cui taccio il nome che potrebbe
ri­sultare offensivo, ma che sono soliti abbandonare per primi la
barca che affonda; forse, nel nostro caso, erano già in acqua e si
sono aggrappati a qualche zattera di passaggio.
Presidente -
Ha chiesto la parola il Consigliere
Rini per fatto personale.
Rini (GA) -
Vorrei precisare al Consigliere
Marguerettaz, che forse non ha seguito bene il mio intervento; io
non ho affatto detto che con­fluirò nel Movimento Popolare, ma ho
semplicemente detto che le mie dimissioni sono dovute ad altri
motivi che ho cercato di spiegare ed ho anche aggiunto che non farò
parte di raggrup­pamenti o movimenti non presenti nel Consiglio
regionale, in quanto ce ne sono già troppi. Anche per me infatti,
come per lo stesso Consigliere Marguerettaz, non è il caso di
confondere ulteriormente gli elettori con la formazione di nuovi
partiti.
Presidente -
Per la verità non si trattava di un
fatto personale...Ha chiesto la parola il Consigliere Collé.
Collé (DC) -
Mi corre l'obbligo di dare alcune
risposte alle poche considera­zioni del Consigliere Rini, la
maggior parte delle quali non in­teressava il Consiglio.
Il Consigliere Rini ha detto di aver meditato a lungo prima di
rassegnare le dimissioni, determinate da tutta una serie di motivi,
e poi ha aggiunto che a fare tale scelta era stato indotto dalla
crisi attraversata dalla DC. Ebbene io gli vorrei chiedere perché
al momento delle elezioni regionali, quando la Demo­crazia
Cristiana già attraversava tale crisi, non ha pensato di candidarsi
in altre liste.
Egli ha detto che nella DC non è cambiato nulla. Caro
Consi­gliere Rini, se nella DC non fosse cambiato nulla, molto
pro­babilmente tu oggi non siederesti in questi banchi, perché sono
state proprio le nuove regole portate avanti in Valle d'Aosta dal
congresso della DC a consentire a ben cinque nuovi consiglieri di
sedere qui oggi.
Il vero problema è che tra loro si sono seduti anche dei
consi­glieri che hanno ancora una mentalità vecchia e continuano a
far politica utilizzando un vecchio metodo. Questo l'hanno
con­statato tutti, non solo noi della Democrazia Cristiana, ma
an­che gli altri trenta consiglieri. Tu infatti parli di
interpellanze e dici che solo una parte della DC si è preoccupata
di portare avanti certi problemi. Ma questo lo sapevano tutti qui
dentro, visto che tu avevi già pronte tanto le domande quanto le
repli­che scritte, tant'è che una volta ti sei addirittura
sbagliato ed hai letto un'interpellanza per un'altra. Questo
significa che dietro di te c'era qualcun altro che ti preparava e
che, ad esempio, conosceva molto bene la situazione dell'Ospedale e
veniva qui a parlare degli sgabuzzini dell'Ospedale. Non so quanto
interessassero, però credo che questo l'abbiano capito un po' tutti
i consiglieri e non solo quelli della DC.
Il cambiamento per noi è ben altra cosa! É vero che non è stato
fatto tutto quello che a suo tempo era stato auspicato, però cre­do
che si sia compiuto un grande passo in avanti; ed ora, si sta
continuando, pur tra le grandi difficoltà causate soprattutto dal
vostro comportamento. Infatti, qualunque fosse il problema
amministrativo o la questione da affrontare, il Consigliere Rini,
prima ancora che si avviasse la discussione all'interno del gruppo,
aveva già deciso per conto proprio. Ecco perché ci sia­mo trovati
in queste condizioni ed ecco perché, nonostante avessimo fatto
l'impossibile per coagulare il gruppo consiliare, non ci siamo
riusciti.
Tu dici che in questi cinque o sei mesi si è parlato solo della
situazione economica e finanziaria del partito. É vero, ma ciò è
avvenuto perché gente come te non aveva alcuna intenzione di
risolvere quel problema e ciò, purtroppo, ci ha costretti a
discu­tere in continuazione.
Concludendo questo mio breve intervento, vorrei comunque di­re
che noi abbiamo la coscienza pulita, sicuri di aver lavorato bene
nell'interesse della Democrazia Cristiana e della Valle d'Aosta.
Forse non abbiamo fatto grandi cose, ma non credo che voi ne
abbiate fatte di più. Credo, comunque, che la decisione annunciata
oggi dal Consigliere Rini fosse già stata presa pri­ma delle
elezioni regionali. Probabilmente si è approfittato della lista
della Democrazia Cristiana per farsi eleggere e poi si è dato il
via a quel continuo processo alle intenzioni: "Aspettiamo...? Non
aspettiamo...? Cosa facciamo...?". Io credo che la vostra decisione
fosse già stata presa per tempo e che poi abbiate speculato sulla
DC e di ciò ci dispiace. In ogni caso, noi andremo avanti
nell'interesse della Valle d'Aosta e cercheremo di lavorare sui
problemi reali della nostra Regione. Grazie.
Presidente -
Comprendiamo che la nascita di un
nuovo gruppo è un fatto di rilevanza politica, ma ricordo che è
consentito fare solo delle brevi considerazioni sulle comunicazioni
del Presidente. Ha chiesto la parola il Consigliere Rini.
Rini (GA) -
Secondo il Consigliere Collé io mi
sarei potuto dimettere prima. Ho già detto nel mio intervento che
la DC nazionale non mi da­va molta fiducia soprattutto dopo le
elezioni, ma non me ne da­va neanche prima. Io mi ero poi illuso
sulla nuova DC che sbandierava il cambiamento con lo slogan
"cambiare con noi", ma poi non è cambiato proprio un bel
niente.
Per il resto posso fornire al Consigliere Collé tutte le
risposte che vuole, però non ritengo opportuno far perdere del
tempo prezioso al Consiglio continuando con inutili polemiche. É
meglio che cominciamo a lavorare, anche perché la popolazione della
Valle d'Aosta aspetta da noi fatti amministrativi concreti.
Pertanto è più importante chiudere le polemiche e lasciare che i
lavori del Consiglio procedano con la discussione e l'approva­zione
del bilancio regionale.
