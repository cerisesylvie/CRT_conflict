Classificazione
TRASPORTI E VIABILITÀ
Trasporti
Autostrade e trafori alpini



Oggetto del Consiglio n. 693 del 23 giugno 2004 - Resoconto
OGGETTO N. 693/XII - Carta di abbonamento per i passaggi di
mezzi pesanti nel Traforo del Monte Bianco. (Interrogazione)
Interrogazione
Preso atto che nell'opuscolo "Speciale Traforo Monte Bianco",
distribuito agli autotrasportatori dalla Società di gestione del
tunnel, è contenuto un breve articolo titolato "Tessere Monte
Bianco: è la novità" che fa riferimento ad una carta di abbonamento
che consente anche l'utilizzo del Tunnel del Frejus;
Osservato che non sono chiarissime le indicazioni relative ai
benefici incentivanti per i camion e gli autobus in
transito;
Ritenuto opportuno avere ulteriori e più chiare informazioni
sull'iniziativa;
i sottoscritti Consiglieri regionali
Interrogano
Il Presidente della Regione per sapere:
1) quali benefici garantisce agli autotrasportatori la
"tessera Monte Bianco", in termini di sconto sul costo dei
passaggi;
2) se benefici analoghi sono previsti per coloro che
transitano al Traforo del Frejus;
3) se condivide l'iniziativa tendente con ogni evidenza ad
incentivare il transito dei mezzi pesanti nella nostra
Regione.
F.to: Curtaz - Riccarand
Président - La parole au Président de la Région, Perrin.
Perrin (UV) - Comme l'indiquait l'opuscule dont nous avons parlé
lors de la dernière séance de cette Assemblée, depuis 2004 le
Tunnel du Mont-Blanc propose un abonnement aux véhicules à 2, 3 ou
plus essieux, c'est-à-dire aux camions et aux autocars. Cet
abonnement a ceci de particulier: que son détenteur peut l'utiliser
indifféremment pour emprunter tant le Tunnel du Mont-Blanc que
celui du Fréjus et bénéficier ce faisant des mêmes conditions
tarifaires et commerciales; cette clause a été imposée aux sociétés
concessionnaires des deux tunnels par les Gouvernements italien et
français.
Selon le principe appliqué à la circulation des véhicules
légers, l'abonnement ramène le prix de chaque passage à la moitié
du tarif d'un aller-retour. Ses autres avantages résident dans son
mode de paiement - le prix de chaque voyage est facturé à l'usager
à la fin du mois - et dans les rabais progressifs qui y sont
associés: 5% jusqu'à 1.500 passages par an; 10% de 1.500 à 3.000
passages par an et 16% au-delà de 3.000 passages par an.
Il est bien évident que cet abonnement est un outil de
fidélisation de la clientèle du tunnel qui repose sur les avantages
économiques liés au nombre de passages effectués au cours d'une
même année et l'on peut considérer qu'en tant que tel il pourrait
constituer une incitation au passage des poids lourds. Il me semble
toutefois que l'aspect important de cette innovation tient au fait
que les Gouvernements italien et français ont imposé aux 2 grands
tunnels reliant l'Italie et la France d'offrir à leurs clients les
mêmes conditions de transit, donc je crois que le montant de
transits sur les deux grandes voies de communication c'est en
définitive, je crois, toujours le même. Le principe donc est celui
de permettre aux propriétaires ou aux chauffeurs de camions ou
d'autocars d'opter librement pour l'un ou pour l'autre, en pouvant
utiliser une carte d'abonnement valable pour les deux tunnels.
Président - La parole au Conseiller Curtaz.
Curtaz (Arc-VA) - Ringrazio il Presidente della Regione per le
sue risposte, le quali sono senz'altro corrette, ma non mi
soddisfano sul merito della questione, non certo per la risposta in
sé. Perché non siamo soddisfatti? Perché si tratta di un'iniziativa
che inevitabilmente tende, come ha precisato il Presidente, a
fidelizzare il rapporto fra ente di gestione del tunnel e
camionisti, fra strade valdostane e autotrasportatori, noi ci
dovremmo invece attivare per evitare questa fidelizzazione: per la
Valle d'Aosta questo non deve essere un obiettivo da perseguire, ma
deve essere un obiettivo da evitare. Ogni iniziativa che finisca
con l'incentivare il passaggio dei mezzi pesanti in questa Valle
andrebbe combattuta, non è sufficiente solo prenderne atto, perché
si tratta di iniziativa che è in totale contraddizione con le
esigenze della nostra Regione, ma è anche in totale contraddizione
con un altro passaggio importante: quello dello spostamento delle
merci dalla gomma alla rotaia.
Per certi versi l'iniziativa in esame è contraddittoria anche
sotto un altro profilo - che ci interessa di meno, ma lo segnalo -.
perché il fatto che i Governi abbiano imposto delle analoghe
riduzioni tariffarie per il Fréjus e per il Monte Bianco significa,
dal loro punto di vista - che non condivido - smentire l'esigenza
di riequilibrio del traffico; infatti, se un tunnel dal punto di
vista commerciale - ripeto: logica che non condivido - è più
svantaggiato, dovrebbe poter offrire delle condizioni migliori,
perché se è obbligato ad offrire le stesse condizioni, questo
beneficio che potrebbe ricavare da sconti più rilevanti viene meno;
poi è in contraddizione anche con un'altra litania, che noi
sentiamo spesso da parte dei dirigenti del GEIE: quella
dell'insufficienza delle entrate. Ora, mi sembra che i traffici fra
Italia e Francia, quelli che vengono fatti su gomma, debbano
abbastanza inevitabilmente transitare o al Fréjus, o al Monte
Bianco; abbiamo visto che questi due Tunnel non possono fare fra di
loro concorrenza con tariffe al ribasso, quindi è inevitabile che
più sconti significano meno entrate. L'iniziativa quindi è
sbagliata anche sotto questo profilo, perché a noi interessa più di
tutto come cittadini valdostani che i TIR non passino e che non vi
siano iniziative incentivanti; incentivanti in misura assai
consistente perché, se non ho capito male, il fatto di avere un
prezzo che è pari alla metà del biglietto normale, a cui si
associano degli ulteriori sconti al momento del superamento di un
certo numero - piuttosto alto invero - di passaggi, significa che
gli incentivi sono piuttosto consistenti. Per finire il
ragionamento rilevo che si tratta anche di una politica in
contraddizione con quanto ci continuano a ripetere giornalmente i
dirigenti del GEIE: "attualmente il Monte Bianco non fa utili"; se
facessero meno sconti ai TIR, vedrebbero subito che i conti
economici comincerebbero ad andare meglio!
Rilevo ancora una volta l'inopportunità di questa pubblicazione,
l'altra volta il Presidente è stato molto benevolo, ci ha detto che
si tratta di una pubblicazione di informazione; io ho sottolineato
come invece il fine di questa pubblicazione non sia tanto quello di
dare informazione qualsiasi..., ma di dare un'informazione mirata
ad incrementare il passaggio dei camion nella nostra regione... è
una cosa che contraddice il buon senso, le nostre esigenze, le
nostre deliberazioni. Noi quindi dovremmo essere meno benevoli nei
confronti di tali iniziative e farci valere nelle opportune sedi
affinché i benefici alle società che gestiscono il trasporto su
gomma terminino.
