Classificazione
BILANCIO E CONTABILITA' REGIONALE


Resoconto integrale del dibattito dell'aula
Oggetto del Consiglio n. 2616 del 8 maggio 2002 - Resoconto
OGGETTO N. 2616/XI Comunicazione di provvedimenti amministrativi
di variazione al bilancio.
Presa d'atto Il Consiglio
Premesso che ai sensi dell'articolo 42 - primo comma - della
legge regionale 27 dicembre 1989, n. 90 come sostituito
dall'articolo 5 della legge regionale 7 aprile 1992, n. 16, la
legge regionale relativa all'approvazione del bilancio di
previsione della Regione per l'anno 2002 ha autorizzato la Giunta
regionale ad apportare, per l'anno 2002, variazioni di bilancio
mediante provvedimenti amministrativi da comunicare al
Consiglio;
Rilevato che, ai sensi dell'articolo 37, comma 3, della legge
regionale 27 dicembre 1989, n. 90, come sostituito dall'articolo 4,
comma 1, della legge regionale 21 agosto 2000, n. 27, il prelievo
di somma dal fondo di riserva per spese impreviste è disposto con
deliberazione della Giunta regionale da comunicare al Consiglio
regionale entro quindici giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale di approvazione del bilancio per
l'anno 2002;
Prende atto
della comunicazione delle seguenti deliberazioni della Giunta
regionale:
Oggetto n. 1190 in data 8 aprile 2002
: Variazioni al
bilancio di previsione della Regione per l'anno 2002 per variazioni
tra capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 1193 in data 8 aprile 2002:
Variazione al
bilancio di previsione della Regione per l'anno 2002 e a quello
pluriennale per gli anni 2002/2004, e conseguente modifica al
bilancio di gestione, per l'iscrizione di assegnazioni statali per
la copertura degli oneri di ammortamento di un mutuo passivo
contratto per la sostituzione di autobus destinati al trasporto
pubblico locale.
Oggetto n. 1194 in data 8 aprile 2002
: Variazione al
bilancio di previsione della Regione per l'anno 2002 e a quello
pluriennale per gli anni 2002/2004, e conseguente modifica al
bilancio di gestione, per l'iscrizione di assegnazioni statali per
la copertura degli oneri di ammortamento di un mutuo passivo
contratto per fronteggiare i danni causati degli eventi alluvionali
dell'ottobre 2000.
Oggetto n. 1261 in data 15 aprile 2002:
Variazioni al
bilancio di previsione della Regione per l'anno 2002 per variazioni
tra capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 1263 in data 15 aprile 2002:
Prelievo di somma
dal fondo di riserva per le spese impreviste per l'anno 2002 e
conseguente modifica al bilancio di gestione.
Oggetto n. 1268 in data 15 aprile 2002:
Variazione al
bilancio di previsione della Regione per l'anno 2002 per
l'iscrizione di assegnazioni statali e conseguente modifica al
bilancio di gestione.
Président
La discussion est ouverte.
La parole à la Conseillère Squarzino Secondina.
Squarzino (PVA-cU)
La mia era una richiesta di
informazioni per quanto riguarda l'oggetto n. 1268, per capire
quali sono i progetti che vengono finanziati con questi nuovi
contributi che sono stati assegnati dallo Stato, visto che ci sono
capitoli di nuova istituzione che non c'erano precedentemente; mi
chiedo quindi, rispetto all'attuale situazione, quali sono
iniziative particolari, finanziate con questi fondi.
Président
La parole à l'Assesseur à l'industrie, à
l'artisanat et à l'énergie, Ferraris.
Ferraris (GV-DS-PSE)
Con i fondi si era originariamente
pensato, viste anche le dimensioni non sono particolarmente
rilevanti, di predisporre un intervento fotovoltaico sul tetto del
municipio di Saint-Vincent.
Per questioni intervenute successivamente, la scelta è stata
quella di fare degli interventi, sempre per quanto riguarda la
costruzione di cellule fotovoltaiche, nei rifugi alpini, cioè
utilizzare energia alternativa nei rifugi, che sono zone
particolarmente sensibili alle questioni ambientali.
Président
Le Conseil prend acte de la communication de
l'Assesseur au budget, aux finances et à la programmation.
