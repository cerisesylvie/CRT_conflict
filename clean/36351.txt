Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 507 del 26 marzo 2014 - Resoconto
OGGETTO N. 507/XIV - Interrogazione: "Problematiche relative
al sistema di valutazione delle performances dei dipendenti
regionali".
Président
- Pour la réponse, la parole au Président
Rollandin.
Rollandin (UV) -
Sì, grazie.
Il tema che è stato sollevato dal collega è sicuramente un tema
importante, il fatto di fare delle valutazioni. Vorrei rispondere
alle prime due questioni:
"quante sono state le
controversie..."
e
"quante controversie sorte nell'ultimo
triennio si sono definite a favore dei dipendenti"
, allora, va
detto che l'attuale sistema di valutazione è stato introdotto nel
2012, anno per cui le controversie relative alle valutazioni sono
state 5 su 3.164, ovvero lo 0,0017 percento. Di queste 5
controversie, 1 si è risolta in favore del dipendente. Il dato è in
linea con quanto avvenuto con il precedente sistema di valutazione.
Nel 2011 le controversie sono state 3 su 3.117 valutazioni - poi
semmai darò una copia al collega, se vuole, per quanto riguarda i
numeri -, ovvero lo 0,0009 percento, di queste 3 controversie 1 si
è risolta a favore del dipendente. Nel 2010 le controversie sono
state 5 su 3.272 valutazioni, ovvero lo 0,0015 percento, di queste
5 controversie, 3 si sono risolte in favore del dipendente. Da
questi numeri quindi appare evidente che la percentuale di
conflittualità legata al sistema di misurazione della performance è
estremamente bassa e pressoché costante nel tempo, anche dopo il
passaggio, come ho detto, nel 2012, al nuovo sistema di
valutazione. Tra l'altro, nel numero di controversie sono comprese
quelle promosse ogni anno da uno stesso dipendente, sempre risolte
in maniera sfavorevole per il lavoratore.
Punto 3:
"se sono state effettuate analisi su sistemi
alternativi..."
, ora, il sistema di misurazione e di
valutazione della performance organizzativa ed individuale è il
risultato di una contrattazione decentrata che ha comportato un
lungo confronto con le organizzazioni sindacali, protrattosi per
sei mesi, da novembre 2011 a maggio 2012, durante i quali sono
stati analizzati e discussi modalità e sistemi valutativi di vario
genere, nel rispetto degli orientamenti generali espressi dalle
norme vigenti in materia, alle quali tutte le pubbliche
amministrazioni si sono dovute adeguare nel tempo. Il sistema
pertanto è in linea con quello adottato dalle altre pubbliche
amministrazioni e soprattutto non pare né impreciso, né arbitrario,
anche alla luce dei dati appena riferiti. Anzi, è stato concepito
proprio per permettere una valutazione del personale il più
possibile obiettiva, poiché legata ad aspetti dell'agire quotidiano
di ciascun dipendente. Grazie.
Presidente -
Per la replica, la parola al collega
Ferrero.
Ferrero (M5S) -
Grazie Presidente.
Quello che ci è stato dipinto ovviamente è un quadro idilliaco
in cui i rapporti tra i dirigenti e i dipendenti sarebbero in uno
stato sorprendente. Mi chiedo se alle volte il Presidente Rollandin
esca dal suo ufficio e parli un attimino con i dipendenti
regionali. Queste percentuali dello 0,00 derivano da un fatto che è
un fatto obiettivo, il fatto è questo: questo salario di risultato,
che viene chiamato in gergo "pagellina", viene dato in base a
criteri che dovrebbero essere la qualità del lavoro svolto, la
quantità del lavoro svolto, la professionalità e la collaboratività
del dipendente, questi dovrebbero essere i criteri a cui ci si
ispira, in effetti poi succede qualcosa di diverso. Partiamo dalla
fine, perché c'è una conflittualità così bassa? Come dipendente
regionale ho sperimentato in prima persona questo sistema. Come
funziona il sistema? A meno che non ci siano stati dei cambiamenti
recentissimi, funziona in questa maniera: il dipendente che non è
d'accordo con la valutazione che è stata formulata dal dirigente fa
ricorso, una specie di ricorso, un ricorso per le vie brevi. A
questo ricorso...porta una commissione che è composta da un
rappresentante del dipendente, il dirigente che lo ha valutato e un
rappresentante dell'Ufficio personale. Cosa succede? Cosa è
successo soprattutto all'inizio, quando la conflittualità non era
con i numeri che sono stati indicati con queste percentuali?
Succedeva puntualmente che, presente il dirigente che ti ha
valutato e presente il Dirigente dell'Ufficio personale, ovviamente
due a uno, il dipendente perdeva sempre: ecco perché i dipendenti
non fanno più ricorso ed ecco perché ci sono queste percentuali
dello 0,000. Se andate a parlare con i dipendenti degli
Assessorati, noterete che ogni volta che c'è l'attribuzione del
salario di risultato succede un pandemonio, perché bisogna dirlo,
al di là di quello che c'è scritto su questi documenti che noi
chiamiamo "pagelline", poi le attribuzioni vengono fatte sulla base
di altri elementi, e quali sono? Sono l'appartenenza politica, sono
alle volte addirittura - e uso un termine molto slavato - il
coefficiente di
charme
di certe colleghe se si tratta di
dirigenti maschi, sono l'attitudine all'elasticità direttamente
proporzionale alle capacità di soddisfare le esigenze o comunque le
volontà del dirigente. Non si fa riferimento quindi ad elementi
obiettivi, ma ad elementi che sono aleatori, con l'impossibilità da
parte del dipendente di ricorrere in una sede in cui sia
effettivamente rappresentato e in cui abbia delle
chances
di
risolvere e di dirimere la sua questione.
Al di là di tutto quello che si può dire, quindi fatevi un giro
negli uffici, andate a vedere qual è la soddisfazione a livello di
personale su queste performance, che penalizzano chi lavora, chi ha
voglia di lavorare poi non viene valutato, perché se hai voglia di
lavorare, automaticamente tu vai a toccare gli interessi di
qualcuno ed ecco che poi hai una performance che è insufficiente e
ti penalizza rispetto a qualcun altro, che, guarda caso, magari ha
ottenuto dei risultati che poi sono sostanzialmente ingiustificati.
Se andate a vedere queste pagelline, noterete che addirittura, per
quanto riguarda il coefficiente della presenza, persone che hanno
garantito la presenza nel corso di tutto l'arco dell'anno hanno
delle penalizzazioni a livello di coefficiente che poi gli portano
ad una riduzione dello stipendio.
Anche in questo caso quindi, al di là di quella che era la
volontà magari di migliorare, si è ottenuto il risultato
decisamente contrario. L'accordo è stato fatto, si dice, con le
associazioni sindacali, ma le associazioni sindacali ormai in
Regione contano come il due di picche, perché ormai i dipendenti
hanno capito che le associazioni sindacali non difendono più i
dipendenti e questo succede dal momento in cui sono stati persi gli
scatti di anzianità, da cui sono state inserite queste parti del
salario variabile, che sono aleatorie e che vengono poi attribuite
in base alle simpatie, quindi pararvi sempre dietro le associazioni
sindacali ormai è una questione antistorica.
Presidente -
Punto 6 all'ordine del giorno.
