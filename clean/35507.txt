Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.



Oggetto del Consiglio n. 22 del 24 luglio 2013 - Resoconto
OBJET N° 22/XIV - Question: "Initiatives pour garantir
l'accessibilité libre et intégrale à toutes les délibérations de
l'USL".
Président -
La parole à l'Assesseur Fosson.
Fosson (UV) -
Merci Président.
Io non posso che dire di condividere sicuramente l'esigenza
espressa da chi ha formulato quest'interrogazione a riguardo della
pubblicazione delle delibere per un tempo più ampio di quello che
succede adesso, tale da permettere una consultazione corretta.
Quest'esigenza che loro esprimono è sicuramente rinforzata
dall'approvazione all'unanimità della mozione del 5 dicembre 2012
in tal senso, è rinforzata anche dal fatto che questo sistema di
pubblicazione più ampio nel tempo avviene già per le delibere della
Giunta. Inoltre sottolineo che questa è comunque un'esigenza anche
del nostro Assessorato...di avere una documentazione accessibile
per più tempo. L'Azienda ci ha risposto che, pur essendo nei suoi
programmi e nei suoi desideri portare a compimento questo risultato
e pur sottolineando che le attuali leggi prevedono comunque una
pubblicazione per non più di 10 giorni, il che già avviene, ci ha
sottolineato come, pur desiderando arrivare a questo traguardo,
questo lavoro è stato interrotto, o comunque allungato da un
intervento del Garante della privacy della Federconsumatori della
Valle d'Aosta, che ha segnalato un pericolo di prolungata
visibilità, e per l'entrata in vigore di un altro decreto legge: il
n. 33 del 2013, che prevede tutta una serie di altre pubblicità,
come quelle dei concorsi, quindi l'Azienda non ci dà a questo punto
una data possibile di entrata in funzione di questo nuovo
sistema.
Per quanto mi riguarda, mi impegno a sostenere e a sollecitare
questo percorso, che chiaramente non è dipeso da noi, ma che, come
ho detto, condivido. Grazie.
Presidente -
La parola alla collega Morelli.
Morelli (ALPE) -
Merci Madame la Présidente.
Io prendo atto del suo impegno, Assessore Fosson, non voglio
attribuire a lei responsabilità che sono di chi siede adesso al
posto suo in Senato. L'impegno era stato molto chiaro da parte
dell'Assessore quando avevamo presentato la mozione che è stata
approvata all'unanimità; si era detto che, a decorrere dal 1°
gennaio 2013
,
le pubblicazioni delle delibere
sarebbero state
"previste anche in ulteriori forme di
trasparenza amministrativa nei confronti dei cittadini"
...beh,
rileviamo che al 24 di luglio questo non è stato assolutamente
fatto. Teniamo presente che questa pubblicizzazione avviene per le
delibere di Giunta ormai da anni e non mi pare che il lavoro
tecnico che c'è stato dietro sia stato talmente complesso da
interferire e da rimandare l'attuazione della cosa. Noi contiamo
assolutamente sul suo impegno per un'attuazione rapida, perché la
pubblicazione soltanto per dieci giorni delle delibere e
l'impossibilità poi di accedere attraverso i mezzi informatici
all'archivio delle delibere stesse è un grosso limite, che sappiamo
essere risolvibile facilmente, gli informatici che noi abbiamo
consultato ci hanno detto che la cosa non è assolutamente
complicata, si tratta probabilmente della volontà di farlo. Per il
momento quindi noi la ringraziamo, prendiamo atto del suo impegno e
naturalmente aspettiamo a breve l'applicazione della risoluzione di
quella mozione.
Presidente -
Punto 7 all'ordine del giorno.
