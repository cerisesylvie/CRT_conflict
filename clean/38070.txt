Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 1677 del 13 gennaio 2016 - Resoconto
OGGETTO N. 1677/XIV - Interrogazione: "Iniziative per una
maggiore diffusione del telelavoro nell'ambito del comparto unico
regionale".
Viérin M. (Presidente)
- Punto n. 10 all'ordine del
giorno. La parola al Presidente della Regione.
Rollandin (UV) -
Grazie Presidente.
Per quanto concerne la prima domanda del collega: "quante sono
le domande di telelavoro pervenute...", ad oggi sono pervenute 21
richieste di attivazione di progetti di telelavoro.
"Quante hanno avuto favorevole accoglimento": tutte le richieste
pervenute hanno avuto esito favorevole e pertanto sono attualmente
attivi 21 progetti di telelavoro, di cui 19 domiciliari e 2 in
convenzione presso altri enti.
Terza domanda: "se corrisponde al vero che non sono state
programmate iniziative di adeguamento della normativa regionale
volte a favorire l'ampliamento del numero dei lavoratori fruitori
del telelavoro", si ricorda che il telelavoro in ambito regionale è
normato dagli articoli 73 bis e 73
sexies
della legge n.
22/2010, come introdotto dalla legge regionale n. 2/2013, oltre che
dall'accordo sottoscritto con le organizzazioni sindacali il 30
aprile 2014. Per il numero non si ritiene necessario procedere ad
una rivisitazione della materia a livello normativo, considerando
che le disposizioni attuali, oltre ad aver fatto della nostra
Regione un territorio d'avanguardia in questo campo rispetto a
tutte le altre, sono adeguate a disciplinare e favorire il
telelavoro, come già adesso danno tutte le possibilità. Va
ricordato infatti che l'articolo 73
quinquies
della legge n.
22/2010 stabilisce che ogni ente del comparto individui,
nell'ambito della propria programmazione triennale dei fabbisogni
delle risorse umane, i posti di lavoro telelavorabili e il numero
massimo di progetti individuali attivabili. Non vi è alcun
contingente massimo dei posti di lavoro, quindi la programmazione è
libera, pertanto il numero di lavoratori che possono fruire del
telelavoro rimane in possibile aumento in maniera indefinita, sono
legate ai programmi.
Per quanto riguarda l'Amministrazione regionale, ogni anno il
Dipartimento del personale effettua una ricognizione presso tutti i
coordinatori dell'Amministrazione regionale affinché verifichino la
possibilità di attivare nuovi progetti di telelavoro. Negli anni
passati si è proceduto anche ad invitare i coordinatori per un
incontro illustrativo delle attività di telelavoro e sui requisiti
necessari per l'attivazione dei nuovi progetti ed è stato
organizzato un convegno con quest'obiettivo per promuovere tale
modalità di lavoro. A seguito della prossima ricognizione presso i
coordinatori, che avverrà nel corso dei prossimi mesi, da gennaio a
febbraio, si riunirà il Comitato per il telelavoro di cui
all'articolo 73 bis, comma 3, della legge n. 22 e in tale occasione
verrà fatta la ricognizione dei progetti di telelavoro attivati
presso tutti gli enti del comparto pubblico della Regione.
Credo di aver risposto e che sia sufficientemente possibile
attivare questo meccanismo.
Presidente -
Grazie Presidente. La parola al collega
Ferrero.
Ferrero (M5S)
- Grazie Presidente.
Io vorrei far presente al Presidente Rollandin due possibili
criticità, due possibili miglioramenti nei confronti dei quali si
potrebbe prendere qualche iniziativa. In generale, da parte dei
dirigenti si nota ancora una certa diffidenza nei confronti del
telelavoro: questo è un dato di fatto, perché è una modalità nuova.
Sposti un dipendente, ti sembra quasi di perdere il controllo sul
dipendente, è anche comprensibile questa cosa, quindi ci vorrebbe
una sensibilizzazione nei confronti dei dirigenti per far capire
loro che effettivamente non è una questione di perdere il
controllo. Tant'è vero che, da indagini che sono state fatte anche
a livello nazionale, il lavoratore che può svolgere il lavoro a
casa - è provato statisticamente - ha una crescita di produttività,
c'è una diminuzione delle malattie, perché il giorno che magari ti
senti anche un pochettino non in forma sei comunque a casa tua,
lavori lo stesso e quindi non prendi malattia, e una diminuzione
dei permessi, perché, essendo a casa propria, tutta una serie di
problemi personali che magari richiedono un permesso, o comunque un
giorno di ferie, vengono risolti perché, essendo a contatto con
l'ipotetico problema, ovviamente uno se ne sta a casa.
Vi è poi da considerare, per quanto riguarda la Valle d'Aosta,
anche la questione tutt'altro che indifferente degli spostamenti.
Noi ad ogni posto di telelavoro togliamo una persona o dalla
strada, o comunque dai mezzi pubblici, una persona che inquina meno
e soprattutto anche una persona che occupa in meno degli spazi di
uffici, perché anche in questo caso - lo dicono le statistiche -
alla fine il costo della postazione di telelavoro nell'alloggio del
dipendente è inferiore al costo del dipendente che occupa un
ufficio, quindi, da questo punto di vista, è una questione di
sensibilità, ma lo potete fare solo voi nei confronti dei
dirigenti. Io mi ricordo anche, quando lavoravo all'Assessorato del
turismo, che effettivamente, guardando le effettive possibilità e
guardando i posti che sono stati messi a telelavoro, i posti erano
veramente stringati rispetto alle possibilità. Ci sono certi tipi
di lavoro che non hai il contatto con il pubblico, sono pratiche
che svolgi direttamente, che puoi fare a casa, trasmettere con il
computer, tenendoti in collegamento e, di conseguenza, che puoi
fare tranquillamente senza nessun danno a carico
dell'Amministrazione.
Mi permetterei anche, dato che ci saranno poi questi incontri,
di sollecitare una cosa: estendete, com'è successo in altre
Regioni, il telelavoro anche ai
part-time
, perché adesso al
part-time il telelavoro è precluso. Non mi riferisco ad un
part-time che faccia il 30 percento, ma se per uno che fa il 70
percento ci fosse la possibilità...dato che i part-time comunque
adesso iniziano a pesare come realtà nell'ambito della pubblica
amministrazione, perché attualmente il part-time che vuole fare il
telelavoro, in base alla normativa, deve tornare a tempo intero,
quindi c'è anche questa questione che pregiudica un po'. Fate una
valutazione sulla possibilità dell'estensione al part-time, proprio
perché il part-time è tutt'altro che un fenomeno ristretto, è un
fenomeno che ormai nell'ambito del comparto unico ha un suo
peso.
