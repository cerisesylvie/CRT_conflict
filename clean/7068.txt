Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 1571 del 23 ottobre 1985 - Resoconto
OGGETTO N. 1571/VIII - NECESSITA' DI UNA NUOVA DISCIPLINA
DELL'ESERCIZIO DELLA CACCIA IN VALLE D'AOSTA.
(Interpellanza)
PRESIDENTE
: Do lettura dell'interpellanza presentata dai
Consiglieri Torrione, Pascale e Breuvé:
INTERPELLANZA
Da anni si parla di una nuova legge che dovrebbe disciplinare
l'esercizio della caccia nella nostra Regione in maniera fra
l'altro sostanzialmente innovativa rispetto alla precedente
normativa risalente ormai al lontano 1973.
Sull'argomento, balzato nuovamente all'attenzione
dell'opinione pubblica in occasione dell'istituzione, poi revocata,
dei cosiddetti "distretti" venatori interessanti il territorio di
due diversi comuni, è caduto un velo di assoluto silenzio, tanto da
fare dubitare se sia ancora intenzione o meno della Giunta
regionale procedere ad una revisione degli attuali meccanismi che
presiedono alla regolamentazione della caccia sul nostro
territorio.
Tutto ciò premesso i sottoscritti Consiglieri
regionali
INTERPELLANO
l'Assessore competente per conoscere:
- se la Giunta regionale intende ancora sottoporre all'esame
del Consiglio il disegno di legge modificativo dell'attuale regime
di disciplina della caccia in Valle d'Aosta ed in caso affermativo
quali sono stati i motivi che hanno determinato un così consistente
ritardo nella presentazione del relativo provvedimento all'esame
del Consiglio nonchè una previsione circa gli eventuali tempi di
approvazione del provvedimento stesso.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Quando abbiamo inoltrato in Consiglio
questa nostra interpellanza, non era ancora comparsa sul giornale
una notizia che ci ha fatto sor ridere. La notizia, ripresa dalla
stampa, dice: "Anche i migliori sbagliano: spara alla lepre e
centra la mucca". Riguarda tra l'altro un mio carissimo amico, con
il quale sono in polemica bonaria sul problema della caccia e della
anticaccia da anni...no, il Collega Maquignaz è un altro tipo di
cacciatore, mi auguro....
...(Ilarità dell'assemblea)...
non lo so, me lo auguro; spero che spari alla mucca e prenda la
lepre, Maquignaz!
Dico questo perchè non vorrei che poi, mi si consenta l'ultima
battuta, visto che la mucca era affetta da tubercolosi, la Giunta
affidasse ai cacciatori il risanamento del bestiame ..... E' una
proposta, può essere anche considerata e ne discuteremo anche in
questo Consiglio .....
ROLLANDIN (U.V.):
(fuori microfono) Con la coltivazione
dei prati agli ecologisti!
TORRIONE (P.S.I.):
Ah, potrebbe essere una soluzione:
potremmo affidare il risanamento ai cacciatori ed i prati agli
ecologisti! E' una proposta sulla quale potremo tornare, Signor
Presidente.
Dico questo per sdrammatizzare questo problema della caccia.
Abbiamo presentato una interpellanza chiarissima, ci sono state
attribuite duemilacinquecento intenzioni, anche perchè abbiamo
chiesto solo notizie sulla legge della caccia, non siamo entrati in
merito a distretti, non abbiamo evidenziato qual'era la nostra
posizione; sappiamo che questo problema è sul tappeto da anni,
volevamo conoscere le intenzioni della Giunta su questo argomento,
al di là della posizione personale di ogni Consigliere.
Non ho mai nascosto in questo Consiglio le mie idee, e non
intendo nascondermi dietro un dito neanche in questa occasione,
dico solo che mi sembra che il problema sia ormai maturo, che una
certa parte di cacciatori, a differenza di altri, sollecitino
l'approvazione di questo nuovo regime di caccia nella nostra
Regione, e visto che ormai se ne parla da anni e l'Assessore -
credo che sia questo fra l'altro un motivo del fraintendimento da
parte dei cacciatori - ha parlato del problema dei distretti. In
quell'occasione aveva detto: prenderemo spunto anche da questa
vicenda dell'istituzione dei distretti (istituzione poi revocata)
per dare una disciplina più consona a quelle che sono le esigenze
dei cacciatori e alla salvaguardia della fauna. Anche sotto questo
aspetto attendiamo una parola chiarificatrice dalla Giunta perchè
credo che un problema del genere non sia più rinviabile, dato che
il ritardo è ormai quasi decennale, se qualcuno mi ha dato delle
informazioni esatte.
Desidereremmo anche sapere dall'Assessore quali sono le
previsioni perchè questo disegno di legge approdi ai banchi
consiliari per un suo esame ed una sua definitiva approvazione,
sperando che nel frattempo non si verifichino più inconvenienti del
tipo di quello che la stampa ci ha segnalato.
PRESIDENTE
: Ha chiesto di parlare l'Assessore
all'Agricoltura, Foreste e Ambiente Naturale Perrin, ne ha
facoltà.
PERRIN (U.V.):
Je vais commencer par la deuxième partie
de l'interpellation, c'est-à-dire pourquoi le retard. Il s'agit
évidemment d'un problème extrêmement complexe, d'ailleurs l'essai
de pouvoir constituer deux districts expérimentaux a soulevé le
problème que vous connaissez, et donc il s'agit d'affronter
l'ensemble de façon que justement un nouveau projet de loi ne
puisse pas porter à des équivoques et ne doit pas subir des
échos.
Il y
a, en ce moment, un peu partout (en Europe depuis
longtemps, mais en Italie aussi) des débats sur une transformation
du système de chasse. Le Grand Conseil International de la Chasse
mais aussi l'Union Nationale des Chasseurs des zones des Alpes,
certaines Associations des Chasseurs petit à petit s'approchent de
l'idée de grouper toujours plus les chasseurs aux territoires, ce
que l'on voulait obtenir à travers la création des districts.
Il s'agit donc de faire mourir un peu lentement cette idée aussi
à l'intérieur des chasseurs valdôtains et je crois que - M.
Torrione lui-même l'a dit - il y
a de la part de certains
groupes de chasseurs la volonté d'arriver vers cette solution. Donc
le retard c'était puisqu'il y eu une série de congrès, en Vallée
d'Aoste (à Cogne) et ailleurs aussi, auxquels ont participé les
représentants de l'Assessorat mais aussi les représentants des
chasseurs, qui pouvaient permettre de mieux faire le point sur ce
nouveau système que l'on voudrait introduire. Donc c'est un retard
qui avait le but de perfectionner le projet de la loi et de
pouvoir, au moment de la présentation, obtenir si non l'avis
favorable au moins un avis non contraire d'une partie des
chasseurs.
Je crois que cette maturité, petit à petit, s'est introduite à
l'intérieur des chasseurs du Comité de 2a Chasse et donc on peut
procéder; c'est donc l'intention de l'Assessorat de présenter le
plus tôt possible en Junte ce projet de loi, qui entre--temps a été
mis au point et mieux formulé par rapport à ce qui était la
proposition d'il y
a 5 ou 6 mois.
Je demanderais donc une rencontre au Comité de la Chasse pour
présenter ces quelques modifications qui ont été présentées, avant
de les porter en Junte.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
L'Assessore mi ha fornito alcuni
chiarimenti e lo ringrazio per queste sue puntualizzazioni.
Mi rendo però conto che le difficoltà sono ancora notevoli,
perchè alcuni Consiglieri presenti in quest'aula potrebbero
fornirmi altre delucidazioni, ma non posso chiederle ai sensi del
Regolamento. Mi auguro che questa opera di consultazione con i
cacciatori avvenga in tempi brevissimi, che si possa affrontare in
sede consiliare questo nodo, ognuno con le proprie idee, ognuno dal
proprio punto di vista, cercando nei limiti del possibile di
esprimere sul piano legislativo un disegno di legge che sia il più
consono alle esigenze della categoria, fra virgolette.
Ho l'impressione però che i tempi siano ancora piuttosto lunghi,
questa fase di consultazione che presuppone - l'Assessore l'ha
detto con molto ottimismo - che avvengano delle mutazioni
all'interno del cosiddetto corpo dei cacciatori, che si
acquisiscano nuove....
ROLLANDIN(U.V.):
(fuori microfono) Mutazioni genetiche
.....
TORRIONE (P.S.I.):
... genetiche non voglio dirlo, per
carità, Presidente non mi metta in bocca anche quest'affermazione
sennò domani mattina finisco impallinato, ma che comunque si possa
dare una definizione a questo problema.
Credo sia nell'interesse di tutti che questa proposta di legge
modificativa arrivi in Consiglio; l'esigenza ormai c'è, anche se -
e lo devo esprimere - per alcune informazioni, c'è una parte dei
cacciatori che sarebbe per mantenere l'attuale regime e quindi
tutte le grosse discussioni che si sono fatte in passato pare che
siano messe nel dimenticatoio per dare spazio ad una soluzione di
compromesso che è quella di lasciare le cose come stanno.
Dal mio punto di vista mi auguro che invece questo discorso
abbia uno sbocco di tipo diverso; nel frattempo non vorrei che,
continuando con quell'andazzo cui facevo cenno prima, di "spara
alla lepre e centra la mucca"... fra le specie protette non
dovessimo anche inserire quella dei bovini!
