Classificazione
CONSIGLIO REGIONALE
Attività consiliare d'aula



Oggetto del Consiglio n. 1212 del 30 giugno 2020 - Resoconto
OGGETTO N. 1212/XV - Ordine dei lavori.
Rini (Presidente) -
Alla presenza di 35 consiglieri
iniziamo i lavori di questo Consiglio. Colleghi, abbiamo ritardato
l'inizio dei lavori, perché c'è stata una riunione della Conferenza
dei Capigruppo, per prendere atto e per capire come
bypassare
lo spettacolo assolutamente indecoroso offerto ai
valdostani in queste giornate.
Voci fuori microfono.
Se il collega Nogara non è d'accordo sull'indecorosità di ciò
che è accaduto, è pregato di prenotarsi! Detto questo, crediamo che
i valdostani chiedano...
Voce fuori microfono.
Ma da quello che leggiamo anche lei non scherza!
Chiediamo che i valdostani riescano davvero ad avere delle
risposte.
I capigruppo all'unanimità hanno convenuto di trovare un momento
di incontro, per cercare di trovare una sintesi su due delle
tematiche più importanti che sono state trattate e che non hanno
visto una risposta da parte di quest'aula: l'indennità ai sanitari
e la questione del finanziamento ai Comuni. Devo dire che era
presente anche il Presidente della Regione alla riunione della
Conferenza dei Capigruppo e c'è questa disponibilità. Quindi
crediamo che nelle prossime ore i diversi gruppi politici si
possano confrontare con il Governo, al fine di addivenire a una
mediazione tra le diverse posizioni e a una risposta che possa
essere portata in maniera serena e costruttiva in quest'aula, e che
possa sanare - ripeto - ciò che è accaduto in questi giorni in
quest'aula, che è stato assolutamente uno spettacolo
sgradevole!
Chiediamo di usare queste ore nell'assoluto buon senso da parte
di tutti: di tutti! Che prevalga davvero la volontà di esercitare
il buon senso e di dare delle risposte. La Conferenza dei
Capigruppo, all'unanimità, ha concordato di utilizzare queste ore
in questo senso e la seduta verrà riaggiornata alle ore 15:30 di
questo pomeriggio.
Io ringrazio davvero tutti i capigruppo, i colleghi e il
Presidente della Regione per la disponibilità dimostrata.
---
La seduta termina alle ore 9:22.
