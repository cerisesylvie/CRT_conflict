Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2580 del 11 febbraio 1987 - Resoconto
OGGETTO N. 2580/VIII - COMUNICAZIONI DEL PRESIDENTE DEL
CONSIGLIO.
PRESIDENTE:
Le comunicazioni del Presidente inquadrano
l'attività del Consiglio dal 28 gennaio in poi:
Disegni di legge presentati:
D.L. n. 353, presentato dalla Giunta regionale in data 28
gennaio 1987, concernente: "Modificazioni e integrazioni alla legge
regionale 21 luglio 1986, n. 33, concernente disciplina delle
attività di volo alpino ai fini della tutela ambientale" (II e III
Commissione)
D.L. n. 354, presentato dalla Giunta regionale in data 28
gennaio 1987, concernente: "Interventi regionali per la promozione
e lo sviluppo del riordino fondiario" (I e III Commissione)
D.L. n. 355, presentato dalla Giunta regionale in data 28
gennaio 1987, concernente: "Norme per la tutela dei rettili e
anfibi" (II Commissione)
D.L. n. 356, presentato dalla Giunta regionale in data 28
gennaio 1987, concernente: "Costituzione di una società per la
costruzione e l'esercizio in concessione dei gasdotti comunali e/o
consortili nel territorio della Regione Valle d'Aosta" (I e III
Commissione)
P.L. n. 357, presentata dai Consiglieri Mafrica, Cout, Millet,
Bajocco, Dolchi e Tonino in data 29 gennaio 1987, concernente:
"Prestazioni di assistenza sanitaria aggiuntiva: assunzione a
carico della Regione delle quote di partecipazione sulle
prestazioni farmaceutiche"
D.L. n. 358, presentato dalla Giunta regionale in data 2
febbraio 1987, concernente: "Modificazione degli artt. 19 e 19 ter
della legge regionale 15 giugno 1978, n. 14, recante norme in
materia di urbanistica e di pianificazione territoriale, come già
modificata dalle leggi regionali 31 maggio 1979, n. 32 e 9 giugno
1981, n. 32" (I e II Commissione)
D.L. n. 359, presentato dalla Giunta regionale in data 2
febbraio 1987, concernente: "Aumento per il triennio 1987/ /1989
della spesa per l'applicazione della legge regionale 11 novembre
1974, n. 44, relativa alla concessione di contributi per
l'espropriazione e l'occupazione d'urgenza di aree di terreno a
norma della legge statale 22 ottobre 1971, n. 865, e successive
modificazioni" (I Commissione)
D.L. n. 360, presentato dalla Giunta regionale in data 2
febbraio 1987, concernente: "Rifinanziamento della legge 31 marzo
1977, n. 17 e successive modificazioni concernente: Protezione
della flora alpina" (I e II Commissione)
D.L. n. 361, presentato dalla Giunta regionale in data 10
febbraio 1987, concernente: "Aumento della assegnazione annua di
cui alla legge 3 maggio 1983. n. 24 all'Istituto regionale di
ricerca, sperimentazione ed aggiornamenti educativi per la Valle
d'Aosta per spese di funzionamento amministrativo"
D.L. n. 362, presentato dalla Giunta regionale in data 10
febbraio 1987, concernente: "Intervento a favore dei Comuni della
Valle d'Aosta per opere di manutenzione degli edifici
scolastici".
Disegni di legge vistati:
D.L. n. 339, concernente: "Rideterminazione dei posti della
pianta organica del personale e dei servizi a favore delle persone
anziane ed inabili".
Riunioni di Commissioni:
II Commissione: 2
III Commissione: 1
I Commissione allargata ai Capigruppo per i problemi riguardanti
la gestione della Casa da gioco di Saint-Vincent: 2
Risulta che, nei giorni 24, 25 e 26 febbraio, dovrebbe svolgersi
a Roma la Conferenza Nazionale dell'energia e che il giorno 25
sarebbe destinato ai problemi delle Regioni.
Per dar modo ai membri dell'esecutivo ed ai Consiglieri
interessati ai problemi dell'energia di partecipare ai lavori di
detta Conferenza, questa Presidenza, se il Consiglio è d'accordo,
ritiene di convocare la prossima adunanza consiliare della seconda
quindicina di febbraio, anziché, come previsto nei giorni 25 e 26,
nella sola giornata di giovedì 26 febbraio 1987.
Sono mancate, nei giorni scorsi, illustri personalità del mondo
della cultura e dell'arte che brevemente voglio qui ricordare.
Alessandro Blasetti, regista, uno dei più grandi cineasti del
nostro tempo che ha caratterizzato la storia del cinema italiano di
questi ultimi cinquant'anni.
Carlo Cassola, scrittore di grande valore, autore di romanzi
famosi, tra i quali ricordiamo "La ragazza di Bube", "Fausto ed
Anna" e "Un cuore arido".
Claudio Villa, noto cantante e protagonista incontrastato della
canzone leggera italiana di questi ultimi quarant'anni.
Si sta sempre più aggravando la situazione in Libano, a seguito
del rapimento di quattro ostaggi americani, insegnanti presso
l'Università di Beirut, e del mediatore della Chiesa anglicana
Terry Waite.
Continua anche la guerra civile che vede protagoniste fazioni
contrapposte.
L'auspicio che penso di esprimere, in questa Assemblea, è che
gli ostaggi possano essere al più presto liberati e possa tornare
finalmente la pace in una delle zone più tormentate del mondo in
questo ultimo decennio.
È mancato nei giorni scorsi al Priorato di Saint-Pierre Don
Giuseppe Péaquin, valorosa figura di sacerdote che partecipò
attivamente alla lotta di liberazione.
È pervenuto a questa Presidenza il bilancio dell'esercizio
sociale 1985/1986 della Società Finanziaria Regionale - FINAOSTA
S.p.A. - corredato della relazione del Consiglio di
Amministrazione, ed è a disposizione dei Consiglieri interessati
alla consultazione.
