Classificazione
EDILIZIA
FINANZA REGIONALE E LOCALE
Programmazione



Oggetto del Consiglio n. 2319 del 19 aprile 2023 - Resoconto
OGGETTO N. 2319/XVI - Interrogazione a risposta immediata:
"Stato di attuazione del progetto PNRR "Arvier Agile"".
Bertin (Presidente) -
Punto n. 5.04. La parola al
consigliere Aggravi per l'illustrazione del
question
time
.
Aggravi (LEGA VDA) -
Il
question time
è molto
semplice e deriva da due antefatti: il primo riguarda l'ordine del
giorno e le future audizioni che prima o poi si terranno nelle
Commissioni competenti riguardo al progetto " Agile Arvier " e
quindi a un approfondimento dello stato dell'arte e soprattutto le
necessità che i vari attori coinvolti potrebbero avere viste le
notizie che continuano a uscire sugli organi di stampa e capire per
chiedere quale sia lo stato di attuazione a fronte della campagna
di sponsorizzazione promossa nei giorni scorsi, e vado a
specificare questo passaggio.
Sui
social network
, almeno al sottoscritto e ad altre
segnalazioni che ho avuto, è apparsa la sponsorizzata, così si dice
in gergo, del progetto, questa sponsorizzata rimanda al sito del
progetto. Se uno fa una sponsorizzazione, la fa con un obiettivo,
probabilmente per far conoscere il progetto. Siccome non è molto
chiaro quale sia la situazione, si chiede, a fronte di questa
necessità di conoscenza, se si può sapere qual è lo stato di
attuazione del progetto oggi, poi questo ovviamente non esclude
assolutamente un dettaglio necessario che può avvenire soltanto in
Commissione.
Presidente -
Risponde l'assessore Jean-Pierre
Guichardaz.
Guichardaz J. (FP-PD) -
Grazie collega Aggravi. L'avviso
di indagine esplorativo per la cessione in comodato d'uso di
immobili abbandonati, inutilizzati o sottoutilizzati che il Comune
di Arvier ha pubblicato e diffuso corrisponde a una delle fasi di
attuazione del progetto "Arvier Agile", la cultura del cambiamento.
L'avviso è funzionale all'individuazione degli edifici in cui
insediare laboratori tematici previsti dal progetto: "Open GovLab",
"Green Lab", "Digital Lab", "Social Innovation Lab", "Education
Lab" e pertanto da sottoporre a intervento di recupero. Oltre a
tale iniziativa, ai fini dell'attuazione del progetto, sono
avvenuti incontri con il Comune e il Ministero per un confronto
collaborativo di individuazione delle procedure delle spese
ammissibili. Sulla base delle indicazioni espresse dal Ministero
della cultura, è in corso da parte del Comune una definizione più
dettagliata di contenuti e azioni per lo sviluppo dei laboratori e
l'aggiornamento del cronoprogramma da sottoporre all'esame del
medesimo Ministero. Contemporaneamente procedono le attività
prodromiche all'affidamento della progettazione degli interventi da
effettuare sul castello e al successivo appalto dei lavori.
Infine, per quanto riguarda l'intervento n. 7 del progetto
denominato "Espace T" e "Espace Lab", che prevede la realizzazione
di una
Maison di coworking
pubblico transfrontaliero,
funzionale ad accrescere le competenze degli attori della
governance
territoriale alpina, in data 17 aprile 2023 è
stato approvato, con deliberazione della Giunta e della
Unité
des Communes Grand-Paradis
,
lo schema di accordo tra il
Comune di Arvier e
l'Unité
, ai sensi dell'articolo 104 della
legge regionale 7 dicembre 1998 n. 54, quella riferita al sistema
delle autonomie, e dell'articolo 5 commi 6 e 7 del decreto
legislativo 50/2016, cioè il Codice dei contratti pubblici. Entro
fine aprile il medesimo accordo sarà approvato dal Consiglio
comunale di Arvier.
Presidente -
Per la replica, la parola al consigliere
Aggravi.
Aggravi (LEGA VDA) -
Prendiamo atto della risposta,
vedremo poi quando saranno organizzate le audizioni di andare più
nel dettaglio. Mi resta soltanto un dubbio rispetto a quello che
lei mi ha detto e la finalità di individuare gli immobili
abbandonati, penso che sia quella principale, al di là degli altri
dettagli che ha detto, mi sembrava che in altre progettualità
presentate ci fosse già stata quest'individuazione e qualcuno si
fosse anche portato più avanti, prendiamo atto che invece in questo
caso gli immobili devono essere individuati successivamente.
Vedremo poi in Commissione di capire un po' meglio quello che ad
oggi sinceramente è molto nebuloso, almeno dalla parte nostra di
conoscenza di questo progetto.
