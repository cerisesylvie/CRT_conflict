Classificazione
CASA DA GIOCO



Oggetto del Consiglio n. 269 del 26 novembre 2013 - Resoconto
OGGETTO N. 269/XIV - Interpellanza: "Soppressione di
importanti eventi di successo dal calendario delle manifestazioni
del Casino de la Vallée".
Président
- Pour l'illustration, la parole au collègue
Donzel.
Donzel (PD-SIN.VDA)
- Grazie Presidente.
Non mi aspettavo di dover intervenire due volte sulla questione
del casinò da punti di vista apparentemente diversi, ma che
sostanzialmente guardano nella stessa direzione. mente ci
siamo occupati di quella che è la condizione occupazionale che è
stata messa in discussione a fronte delle difficoltà economiche che
vive il casinò e tra gli elementi che hanno resi necessari grossi
investimenti, che rendono tuttora necessari grossi impegni di spesa
da parte dell'Amministrazione regionale, che è intervenuta
addirittura smuovendo anche le partecipate come CVA, come Finaosta
per intervenire a sostegno dei lavori importanti dell'Hôtel Billia
e casinò...facciamo adesso anche fatica a parlare dell'Hôtel Billia
e del casinò, perché adesso la sigla ufficiale è "Saint-Vincent
Resort & Casinò", quindi le due cose stanno insieme e si
portano con loro... Eravamo già intervenuti in una precedente
interpellanza, era l'ottobre 2012, quindi una volta all'anno ci
ritroviamo ad esprimere la preoccupazione perché dal Casinò di
Saint-Vincent spariscono eventi di prestigio e in qualche modo un
anno fa avevamo poi trovato delle risposte positive rispetto alle
nostre preoccupazioni. Un anno fa avevamo sollevato la questione
che rischiava di sparire dal palinsesto degli eventi del casinò una
manifestazione come
Masters of Magic
e a darci queste
preoccupazioni era addirittura un annuncio fatto dal Casinò di
Sanremo, che diceva:
"ci siamo vicini, ormai è cosa nostra"
.
Così in affanno, all'ultimo momento siamo riusciti a recuperare,
anche perché ci mancherebbe un bell'evento sotto elezioni...quindi
il mese di aprile è l'ideale per dire che tutto va bene, tutto
funziona, non c'è problema. Naturalmente adesso passa un anno e
siamo di nuovo lì: "ci sarà o non ci sarà
Masters of
Magic
?", "vediamo se per le europee riusciamo a fare qualcosa
per fare quadrare i conti e a ficcarci la manifestazione"; io spero
che i ragionamenti non siano di questo tipo, ma che siano dei
ragionamenti che guardano alla qualità delle cose da fare al casinò
perché, siccome poi bisogna andare a vedere se c'è la ricaduta di
questi eventi, provate a scrivere
Masters of Magic
sul
motore di ricerca Google ed immediatamente vedrete una sfilza di
pagine che parlano di
Masters of Magic
, che riportano video
dell'evento, che raccontano quest'evento, non soltanto quindi
grande spazio sui media locali perché ne parlano, penso,
La
Stampa
di Aosta, con Daniela Giachino, parla di
"Saint-Vincent capitale della magia
- leggo
,
quindi
non me lo invento io -
ancora una volta Saint-Vincent ospita
Masters of Magic il più grande evento di magia del mondo"
, non
è proprio il più grande del mondo, ma ci andiamo vicini, sulle
pagine locali si può dare la carica...non è il più grande del
mondo, ma, comunque, è un evento non indifferente.
Masters of
Magic
va a finire addirittura, ed è tutt'ora...c'è un
bellissimo video su TGcom 24, addirittura su telegiornali
nazionali, quindi non solo i tanti servizi...perché ne ha fatto più
d'uno, vado a memoria, qui il TG regionale, su RAI 3, ne ha fatto
più d'uno di servizi per fare vedere come Saint-Vincent si
animasse, come c'erano questi momenti non soltanto all'interno del
centro congressi, ma c'erano anche dei momenti di partecipazione,
perché era previsto anche il fatto di stare nelle strade:
"spettacolo a sorpresa domenica 14 aprile dalle ore 17,00 in
Piazza Cavalieri di Vittorio Veneto ed in via Chanoux la finale di
Masters of Magic"
, quindi in mezzo alle strade, tra la gente,
con grande, diciamo, partecipazione anche popolare. Il cast era un
cast impressionante perché - io non sono pratico di magia e quindi
ho dovuto andare a documentarmi e a leggere - tra i nomi del cast
c'erano quelli di Dynamo, l'illusionista più acclamato, che ha
fatto il giro del mondo con l'immagine della sua traversata sulle
acque del Tamigi e, come lui, esponenti anche dall'estremo oriente.
Sappiamo che l'estremo oriente è molto seguito anche dalla nostra
Giunta regionale e, in particolare, dal Comune di Aosta, che con
delegazioni va in estremo oriente e, naturalmente, non poteva
mancare anche il mago Lu Chen, che viene dall'oriente, perché con
tutte queste
mission
che fanno i nostri politici in oriente
qualcosa devono pur portare anche a noi dall'oriente.
Al di là delle battute, noi pensiamo che non si possa fare la
politica: "mi limito a tagliare sui dipendenti, mi limito a ridurre
le spese". Abbiamo visto che la politica chiamata "del rigore" sta
fallendo in Europa, fallisce a livello nazionale, bisogna che
un'impresa, nel momento in cui va a fare dei sacrifici...secondo
me, abbiamo dato indicazioni, doveva farne molti di più...per
esempio, dove trovare i soldi per finanziare
Masters of
Magic
noi lo avevamo detto subito: si tagliava sui dirigenti,
in particolare su quel premio incredibile che è stato dato
all'Amministratore unico per portare i conti drammaticamente in
rosso del casinò, si tagliava lì e c'erano esattamente i soldi per
finanziare le manifestazioni. Non si può immaginare quindi che
semplicemente con una politica di tagli il casinò riparta: che
senso ha fare investimenti in strutture, murature, arredamenti se
poi non si investe sugli eventi e sulle manifestazioni che sono il
clou
di questi luoghi di attrazione e di gioco. Fra l'altro,
vorrei ricordare che, dando una spazzolata alle manifestazioni,
oltre alle
Grolle d'Oro
, perché, fra l'altro,
Masters of
Magic
era anche l'occasione per rimettere in circolo la
manifestazione
Grolle d'Oro
, una volta legata al cinema, ma
ormai con la crisi della gestione del casinò le
Grolle d'Oro
erano state appunto recuperate per la magia,
Grolle
d'Oro
...vabbè, tra le tante
Grolle d'Oro
sparite, sono
sparite anche quella, credo, dei formaggi che non si tiene più al
casinò, non so come mai anche lì, ma non voglio essere sempre
quello che si occupa dei tagli all'agricoltura, comunque ci sono
finiti anche lì dei tagli in quel settore.
Questa manifestazione è un po' il simbolo di una gestione che fa
acqua da tutte le parti; noi vogliamo capire a che cosa serve aver
ristrutturato un Grand Hôtel, averlo fatto a cinque stelle, aver
ristrutturato un enorme quattro stelle, stiamo ampliando ancora
delle sale del casinò, perché ci sarà un'immensa sala per il gioco
da poker, se poi lì non c'è nulla che possa in qualche modo
accendere qualche lucina e spiegarci che cosa ci stia a fare tutto
quest'investimento, a meno che ci siano degli eventi più
importanti, degli eventi più significativi di
Masters of
Magic
e allora, se uno ha qualcosa di più importante da
proporre e da mettere in campo, è giusto anche che
Masters of
Magic
si faccia da parte e cerchi anche altri luoghi dove
svolgere questa manifestazione di successo.
Président
- Merci. Pour la réponse, la parole à
l'Assesseur Baccega.
Baccega (SA)
- Grazie Presidente.
Ogni intervento sul casinò va a recuperare e a richiamare
precedenti interventi fatti ovviamente dai colleghi
dell'opposizione, che richiamano i mutui, i percorsi, eccetera. Io
mi limiterò, ovviamente, visto il tempo, a rispondere
all'interpellanza dando anche delle suggestioni. È vero, siamo alla
conclusione di un corposo intervento di ristrutturazione e di messa
a norma al Saint-Vincent Resort & Casinò. È chiaro che,
terminati i lavori, parte quella azione che vedrà ovviamente
un'azione di rilancio per il 2014, è fondamentale per fare sì che
quest'importante struttura per la Valle d'Aosta e per la cittadina
di Saint-Vincent possa avere quel rilancio che tutti quanti
auspichiamo. Proprio per questo, lo abbiamo visto nel piano
industriale, il budget riservato al marketing è stato incrementato,
prevedendo sia investimenti in comunicazione per posizionare sul
mercato tutti i nuovi prodotti offerti dal complesso turistico, sia
la programmazione di intrattenimenti, la programmazione di
spettacoli, la programmazione di attività collaterali che fanno da
corollario al soggiorno degli ospiti. L'obiettivo è quello di
consolidare già nel breve periodo la nuova immagine del
Saint-Vincent Resort & Casinò come polo di livello europeo del
divertimento. In quest'ottica rientrano, evidentemente, gli eventi
di immagine come la manifestazione
Masters of Magic
per la
quale, proprio per entrare nel merito della risposta al quesito,
non è ancora stata presa alcuna decisione in merito alla
manifestazione che si dovrà svolgere nel 2014.
In attuazione del piano industriale e del conseguente piano di
marketing proprio per il 2014, il calendario delle manifestazioni è
in fase avanzata di elaborazione e in quest'ambito sono in corso i
contatti con gli organizzatori dell'evento in questione, al fine di
trovare un equilibrio tra l'impegno richiesto all'azienda e
l'eventuale concorso a sostegno della manifestazione che potrebbe
essere assicurato anche da sponsor esterni.
Masters of
Magic
, infatti, è una manifestazione di risalto, ma la sua
realizzazione comporta costi importanti: per l'edizione 2013,
l'onere a carico dell'azienda Casinò è stato complessivamente di
190.000 euro, di cui 121.000 di impegno economico, il resto sono
stati proposti in servizi.
Si stanno quindi attentamente valutando i potenziali ritorni
economici e di immagine per il Saint-Vincent Resort & Casinò e
per il territorio della cittadina di Saint-Vincent. Ho avuto modo
di esaminare con attenzione, visto che era un po' la professione
che in passato facevo, la rassegna stampa della manifestazione. È
vero che il primo anno la rassegna stampa è stata corposa, c'è
stato un decremento di attenzione nella seconda fase. Mi sembra che
la prima sessione avesse impegnato la RAI in modo corposo; nella
seconda edizione se ne è occupata Mediaset, trasmettendo in orari
di terza serata, laddove, ovviamente, i ritorni sono bassi, ma
questo non vuol dire nulla: si possono sicuramente ripianificare e
riposizionare tutti gli interventi di comunicazione. Corposa è
stata la rassegna stampa locale: certo, la manifestazione era di
rilievo e ben venga che i giornalisti locali prestino attenzione ed
enfatizzino anche iniziative di questo tipo, perché l'iniziativa lo
meritava. Da questo punto di vista, quindi, dobbiamo dire e
sostenere che c'è tutta la volontà da parte del
management
del casinò di poter replicare la manifestazione, facendo un'attenta
valutazione delle ricadute in termini di maggiori ingressi o
maggiore efficacia di ritorno commerciale per la struttura e in
quest'ambito la trattativa è in corso.
Présidente
- Pour la réplique, la parole au collègue
Donzel.
Donzel (PD-SIN.VDA)
- Grazie Presidente.
Ecco, vede Assessore, mi fa piacere che anche lei abbia dedicato
del tempo per cercare di capire se la manifestazione aveva o meno
delle ricadute. Mi piacerebbe anche che lei avesse fatto il
confronto fra quanto era stato speso nell'evento di anni fa, che
lei dice aveva avuto più risposta mediatica, con quanto è stato
speso nell'evento per cui lei dice esserci stato un abbassamento
del trend mediatico. Si è limitato a darci i costi dell'ultima
esperienza ed è stato, devo dire, molto corretto nel dire che
alcuni costi attribuiti alla manifestazione sono dati in servizi.
Solo perché la gente capisca che cosa vuol dire: esistono delle
stanze che sono perennemente vuote nell'hôtel e che non vengono
affittate a nessuno, vengono magari assegnate a persone dello staff
della manifestazione e quant'altro e si segna il costo pieno di
quella camera che viene affittata. Certamente, usando la struttura,
dal punto di vista contabile, è corretto fare quest'operazione.
Questo ridimensiona un po' l'impressione che danno certe cifre
quando si pensa che si stanno utilizzando locali, che in quel
periodo dell'anno notoriamente sono deserti, cioè notoriamente
quelle camere sono vuote; quindi, viene assegnato al costo della
manifestazione una serie di camere che sono vuote, e di questi
esempi ne potremmo anche fare altri. Mi fa piacere però constatare
che lei abbia preso a cuore questa cosa qui, lo staff sta lavorando
ed io spero che, essendo il calendario degli eventi già quasi
predisposto, lei ce lo farà avere al più presto, perché ci troviamo
nel mese di novembre-dicembre e, notoriamente, questi grandi
personaggi dello spettacolo non si contattano uno o due mesi prima
per farli venire a fare una manifestazione. Ci saranno dei contatti
per mettere insieme una manifestazione con delle stelle dello
spettacolo e non è che si possa arrivare l'ultimo mese a chiudere
un accordo. Speriamo quindi che al più presto si arrivi a definire
questa trattativa, che capisco, essendo una trattativa, va giocata
tra le parti e quindi spero che lo stesso atteggiamento verrà
tenuto anche con la Juventus, dove abbiamo avuto un po' più la
manica larga nell'erogare finanziamenti, ci sia sempre
quest'atteggiamento di contrattazione seria per dire: "fino
all'ultimo cerchiamo di risparmiare tutto quello che è possibile
prima di dare il via libera", questo dà l'idea di un
management
che sta molto attento ai conti e conduce delle
trattative rigorose.
L'unica cosa che vorrei fare notare è che prima lo sappiamo,
prima la comunità di Saint-Vincent lo sa e meglio è, perché vorrà
dire che anche l'Amministrazione comunale si attrezzerà per gli
eventi. Se noi avessimo questo calendario degli eventi, gli
albergatori si potrebbero organizzare, potrebbero assumere
personale, potrebbero predisporre sapendo che in quel periodo
dell'anno ci sarà
Masters of Magic
, in quell'altro periodo
dell'anno ci sarà quell'altro evento. Siamo quindi tutti in attesa
di questo calendario e vorremmo che brillasse la luce di
Masters
of Magic
all'interno di quel calendario. Grazie.
Présidente
- Merci. Point 18 à l'ordre du jour.
