Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2223 del 4 giugno 1991 - Resoconto
OGGETTO N. 2223/IX Cause dell'incidente mortale verificatosi
sulle piste di sci di Champorcher il 20 aprile 1991.
(Interpellanza)
Presidente
Do lettura dell'interpellanza
presentata dal Consigliere Riccarand ed iscritta al punto 11
dell'ordine del giorno.
Interpellanza Lo scorso 20 aprile 1991 sulle piste di sci di
Champorcher si è verificato un grave incidente che ha provocato la
morte di Brun Cesare Moreno.
Gli amici ed i familiari della vittima dell'incidente, hanno
rite­nuto di ravvisare la sussistenza di responsabilità per la
man­canza di segnalazioni e protezioni lungo la pista di sci (in
parti­colare in prossimità del burrone in cui è precipitato il Brun
Cesare Moreno) ed hanno presentato una denuncia alla Procura della
Repubblica di Aosta.
Dopo la tragedia della pista del Pavillon a Courmayeur, un
al­tro grave fatto ha segnato negativamente questa parte
conclu­siva della stagione sciistica invernale, riproponendo con
forza ed urgenza il problema della sicurezza delle piste e della
pro­fessionalità e responsabilità nella gestione degli impianti di
ri­salita.
Tutto ciò premesso, il sottoscritto Consigliere regionale del
Gruppo Verde Alternativo
interpella
l'Assessore regionale al Turismo, Urbanistica e Beni culturali
per sapere:
1) quali sono state le cause del mortale incidente dello scorso
20 aprile sulle piste di Champorcher;
2) se è vero che gli impianti di risalita sono stati mantenuti
in funzione, nonostante una fitta nebbia riducesse a pochissimi
metri la visibilità degli sciatori;
3) se è vero che la pista era priva di adeguate protezioni e
se­gnalazioni nei punti pericolosi;
4) come mai non è ancora stato trasmesso, all'esame del
Consiglio regionale, il disegno di legge di disciplina delle
carat­teristiche e funzionamento delle piste di sci preannunciato
da più di due mesi dalla Giunta regionale e che cosa si intende
fa­re per accelerare i tempi di approvazione di una normativa
re­gionale che garantisca più sicurezza sulle piste di sci.
Président
Le Conseiller Riccarand a demandé la
parole; il en a la faculté.
Riccarand (VA)
Lo scorso 20 aprile, sulle piste di
sci di Champorcher si è verifi­cato un grave incidente, che ha
provocato la morte di uno sciatore. Gli amici ed i familiari della
vittima hanno ritenuto di ravvisare in esso delle responsabilità
per la mancanza di se­gnalazioni e di adeguate protezioni lungo la
pista di sci; in particolare in prossimità del burrone in cui è
precipitato lo sciatore e perciò hanno presentato una denuncia alla
Procura della Repubblica di Aosta.
Questo è un ulteriore episodio di una catena di incidenti, che
quest'anno è stata particolarmente grave, accaduti sulle piste di
sci. Il dramma maggiore è stato quello della pista del Pavillon, a
Courmayeur, dove si sono registrate numerose vit­time investite da
una valanga scesa lungo la pista.
Tutto questo ha riproposto - l'avevamo già detto più volte nei
mesi scorsi - con forza ed urgenza il problema di una normativa che
dia sufficienti garanzie sulla sicurezza delle piste, sulla
re­sponsabilità di chi gestisce gli impianti di risalita e
l'apertura delle piste, nonché sulla professionalità di tutto il
settore che deve farsi garante nei confronti degli sciatori e degli
utenti degli impianti o delle piste.
L'interpellanza ha quindi lo scopo di conoscere quali sono, da
una parte, le cause che hanno determinato l'incidente verifica­tosi
sulle piste di Champorcher, contro cui i familiari della vit­tima
hanno avanzato pesanti rimostranze.
Dall'altra di cono­scere che cosa ne è stato del disegno di
legge che disciplina il funzionamento e le caratteristiche delle
piste da sci, che l'Assessore al Turismo, Urbanistica e Beni
culturali aveva pre­annunciato al Consiglio e alla stampa oltre due
mesi e mezzo fa, ma di cui finora non ho visto traccia alcuna,
perché non mi risulta che sia stato trasmesso all'esame delle
Commissioni e quindi sembra essersi perso tra le promesse non
mantenute.
Le richieste di questa interpellanza vanno quindi in queste due
direzioni: le cause e la dinamica dell'incidente, se sono
indivi­duabili delle responsabilità, se c'era effettivamente una
caren­za di protezione e di segnalazioni e come mai l'impianto di
ri­salita e le piste siano rimaste aperte benché le condizioni
me­teorologiche fossero notevolmente preoccupanti. In particolare,
vorremmo sapere che cosa ne è del disegno di legge, atteso da
tempo, che deve riordinare e disciplinare tutta la materia e
ga­rantire maggiore sorveglianza, controllo e professionalità nella
gestione delle piste da sci in Valle d'Aosta.
Président
Monsieur Pascale,
Assesseur Au Tourisme, Urbanisme et Biens culturels; il en a la
faculté.
Pascale (PSI)
Da informazioni assunte presso la
Società Funivie di Champorcher e stando a quanto è a conoscenza
degli uffici dell'Assessorato, in ordine alla gestione delle piste
di quel com­prensorio, l'incidente si è verificato fuori dalle
piste regolar­mente segnalate ed apprestate a cura della Società
Funivie di Champorcher.
Lo sciatore è uscito dalla pista in un tratto a monte della zona
pericolosa, dove comunque la pista è delimitata da una succes­sione
di paline poste ad una distanza di circa dieci metri, ed avrebbe
poi continuato a sciare su neve fresca e quindi su pista non
battuta per oltre 150 metri oltre il punto dal quale aveva
abbandonato la pista e fino al salto su cui ha perso la vita.
Va sottolineato che a monte dell'impianto che serve tale pista,
erano bene esposti, come da recente disposizione della polizia
giudiziaria, i cartelli che prescrivono il divieto assoluto di
sciare fuori pista.
Riguardo alla seconda domanda, gli impianti sono rimasti
rego­larmente aperti al pubblico in relazione al fatto che la
nebbia investiva la zona a tratti, nel senso che tratti a larga
visibilità si alternavano a tratti con foschia.
Per quanto attiene al terzo punto dell'interpellanza, come ho
già detto, la pista è regolarmente segnata con paline, ove non
presenta pericoli, e nel caso specifico è protetta, a 150 a monte
del salto, da una rete che indirizza e trattiene in pista gli
scia­tori.
A questo proposito sembra che il Brun stesse sciando in
com­pagnia di altre due persone, le quali hanno imboccato la pista
giusta, cioè quella delimitata dalla rete, mentre il Brun ha pre­so
l'altra direzione, passando all'esterno della rete. Questo è quanto
ci hanno riferito le Funivie di Champorcher, ma sulla vicenda
bisognerà attendere l'esito dell'inchiesta giudiziaria tuttora in
corso.
Per quanto riguarda l'ultima parte dell'interpellanza, devo dire
che il disegno di legge approvato dalla Giunta due mesi fa non è
ancora stato trasmesso al Consiglio perché, oltre alle
carat­teristiche del funzionamento delle piste da sci, disciplina
anche i rapporti tra i concessionari di piste ed i proprietari
privati dei terreni interessati da tali infrastrutture, prevedendo,
in caso di mancato accordo, l'eventuale imposizione di servitù di
passag­gio.
Ora, su questo argomento, che è particolarmente delicato, an­che
perché la Regione non ha una competenza legislativa pri­maria, è
stato necessario un approfondimento dal punto di vi­sta giuridico,
che l'Ufficio legislativo della Giunta avrebbe terminato e pertanto
lo dovrebbe trasmettere alla Giunta re­gionale proprio in questi
giorni. Posso assicurare che, dopo di ciò, il disegno di legge
proseguirà regolarmente il suo inter, perché c'è la volontà
politica di definire questo aspetto, partico­larmente importante,
che attiene alla sicurezza delle piste di sci.
Président
Le Conseiller Riccarand a demandé la
parole; il en a la faculté.
Riccarand (VA)
Sono solo parzialmente soddisfatto
della risposta dell'Assessore, intanto perché le informazioni che
ha dato sulla dinamica dell'incidente verificatosi a Champorcher,
mi induco­no a pensare che effettivamente non tutte le segnalazioni
o il funzionamento dell'impianto e delle piste fossero tali da
evitare l'incidente.
Infatti, da quanto sostengono gli amici ed i familiari del Brun
e da quanto emerge da quello che è stato appena detto
dall'Assessore, la sfortunata vittima non intendeva affatto sciare
fuori pista, ma è andata fuori pista per sbaglio, tant'è vero che
era in compagnia di altre due persone che, invece, so­no riuscite a
rimanere nella strada giusta. Quindi, proprio in conseguenza della
nebbia che gravava sulla zona, il Brun non è riuscito ad
individuare con esattezza il percorso della pista, è andato fuori e
poi è precipitato nel burrone. Questo però non significa certamente
che tutto fosse predisposto nel modo mi­gliore e tale da garantire
la maggiore sicurezza agli utenti della pista.
Per quanto concerne il disegno di legge, trovo un po' strano che
la Giunta prima dichiari di averlo approvato e poi affermi di
averne sostanzialmente sospeso l'iter procedurale, per l'esi­genza
di un ulteriore approfondimento giuridico. Un disegno di legge è
l'atto conclusivo del processo di preparazione di un provvedimento
e quindi, quando viene approvato, significa che il procedimento è
concluso, sempre ammesso ovviamente che il disegno di legge sia
stato effettivamente approvato.
Quando escono notizie circa l'approvazione di un disegno di
legge, qui non si riesce mai a capire se il disegno sia stato
ef­fettivamente approvato, se la Giunta abbia solo deciso di porvi
mano oppure a che punto effettivamente si trovi. In linguaggio
ufficiale e corrente, l'approvazione di un disegno di legge
signi­ficherebbe che il testo è già stato approvato dalla Giunta e
tra­smesso all'esame del Consiglio regionale e quindi delle
Commissioni; ciò non è avvenuto.
Ora, siccome la materia è importante, perché è da anni che viene
sollecitato un disegno di legge di riordino e di disciplina delle
normativa, ed i gravi fatti oggettivi successi quest'anno,
solleci-tano ulteriormente l'adozione di questa disciplina. Io mi
auguro che le perplessità di carattere giuridico, emerse
all'in­terno della Giunta nel corso dell'esame del provvedimento,
sia­no rapida-mente superate, in modo che al più presto il
Consiglio regionale possa effettivamente esaminare quel disegno di
legge e dotare an-che la Regione Valle d'Aosta di una normativa che
praticamente già esiste in tutte le Regioni che hanno un
com­prensorio sciabile significativo, ma che è ancora mancante
nella nostra.
Président
Chers collègues, en
raison de l'absence du Président et de l'autre Viceprésident et
compte tenu du fait que je devrais prendre la parole sur le point
n. 12, interpellation que j'ai signée, je vous demande de le
renvoyer et de passer di­rectement au point, à l'ordre du jour, n.
13.
