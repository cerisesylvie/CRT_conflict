Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 4059 del 16 dicembre 1992 - Resoconto
OGGETTO N. 4059/IX Ratifica di deliberazioni adottate dalla
Giunta regionale in via d'urgenza.
Presidente
L'esame e la ratifica delle deliberazioni
in oggetto sono iscritti al punto 19 dell'ordine del
giorno.
Se nessuno chiede la parola, pongo in votazione la
ratifica della deliberazione n. 9969.
Esito della votazione
Presenti, votanti e favorevoli: 29
Il Consiglio approva all'unanimità
Oggetto n. 10174 in data 6 novembre 1992:
Appalto, a
licitazione privata, dei lavori di rifacimento del manto di
copertura dello stabilimento di proprietà regionale Rossignol Ski
Pooles Vallée d'Aoste SpA - Verrayes. Approvazione del progetto e
della spesa.
Presidente
Ha chiesto la parola il Vicepresidente
Stévenin; ne ha facoltà.
Stévenin (UV)
Poiché nel Biellese si parla di chiusura
e di licenziamenti, colgo l'occasione per rivolgermi all'Assessore
competente e chiedergli notizie sull'andamento dell'occupazione in
questa azienda. Grazie.
Presidente
Ha chiesto la parola l'Assessore
all'industria, commercio ed artigianato, Mafrica; ne ha
facoltà.
Mafrica (PCI-PDS)
L'azienda ha 57 dipendenti. L'ultimo
bilancio ha registrato un fatturato di circa 7 miliardi ed il
capitale sociale nel corso dell'ultimo anno è aumentato da 800
milioni ad 1,6 miliardi.
Abbiamo saputo della notizia della chiusura di uno stabilimento
italiano della Rossignol, ma negli incontri avuti finora si è
parlato di un rapporto tra la nostra società ed un'altra società
francese che dovrebbe consentire alla nostra di rimanere
positivamente sul mercato.
Presidente
Se nessuno chiede la parola, pongo in
votazione la ratifica della deliberazione n. 10174.
Esito della votazione
Presenti: 29
Votanti: 23
Favorevoli: 23
Astenuti: 6 (Beneforti, Chiofalo, Limonet, Riccarand, Ricco e
Trione)
Il Consiglio approva
Oggetto n. 10692 in data 20 novembre 1992: Esecuzione in
economia diretta, da parte della Ditta F.B. di Fusaro G. di Pontey,
dei lavori di sistemazione dei locali siti in Via Resistenza in
Comune di Pont-Saint-Martin da adibire a sede staccata del servizio
trasporti. Approvazione ed impegno di spesa.
Presidente
Se nessuno chiede la parola, pongo in
votazione la ratifica della deliberazione n. 10692.
Esito della votazione
Presenti: 29
Votanti: 21
Favorevoli: 21
Astenuti: 8 (Beneforti, Chiofalo, Limonet, Milanesio, Pascale,
Riccarand, Ricco e Trione)
Il Consiglio approva
