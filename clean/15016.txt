Classificazione
ISTRUZIONE PUBBLICA
Istituzioni scolastiche


Resoconto integrale del dibattito dell'aula
Oggetto del Consiglio n. 1499 del 25 luglio 1995 - Resoconto
SEDUTA ANTIMERIDIANA DEL 26 LUGLIO 1995
OGGETTO N. 1499/X Erogazione del saldo del finanziamento
previsto dall'articolo 3, comma 2 della legge regionale 26 maggio
1993, n. 56 a favore del liceo linguistico di Courmayeur per l'anno
scolastico 1994/95.
Deliberazione Il Consiglio
Visto l'articolo 3 della legge regionale 26 maggio 1993, n. 56
che prevede l'erogazione, da parte della Regione e a favore del
Liceo Linguistico di Courmayeur, di un contributo annuo a titolo di
concorso al funzionamento dell'Istituto stesso, valutato in Lire
700.000.000, in tre rate: la prima, per almeno il 40 percento,
entro il 31 gennaio, la seconda del 30 percento entro il 30 marzo e
il saldo entro il 30 settembre di ciascun anno;
Vista la convenzione in data 26 gennaio 1994 stipulata tra
Regione Autonoma Valle d'Aosta, Amministrazione Comunale di
Courmayeur e la Società "L. Linguistico Courmayeur, s.r.l.",
prevista dall'articolo 2 della sopracitata legge regionale
56/93;
Richiamate le precedenti deliberazioni della Giunta n. 419 in
data 27 gennaio 1995 ratificata dal Consiglio regionale nella
seduta del 22 febbraio 1995, e n. 2633 in data 31 marzo 1995,
ratificata dal Consiglio regionale nella seduta del 26 aprile 1995,
concernenti, rispettivamente, la liquidazione della prima rata del
finanziamento in questione, relativo all'anno scolastico 1994/9S,
per un importo di Lire 350.000.000, pari al 50 percento, e la
liquidazione della seconda rata per un importo di Lire 210.000.000,
pari al 30 percento;
Vista la richiesta di liquidazione del saldo del contributo di
funzionamento per l'anno scolastico 1994/95 da parte del Preside
del Liceo Linguistico di Courmayeur, pervenuta agli uffici
dell'Assessorato della Pubblica Istruzione in data 26 giugno
1995;
Ritenuto che si possa procedere all'adozione del provvedimento
di erogazione del suddetto saldo pari a Lire 140.000.000;
Visto il parere favorevole rilasciato dalla Dirigente dei
Servizi Scolastici inc. dell'Assessorato alla Pubblica Istruzione
ai sensi del combinato disposto dell'articolo 72 della legge
regionale n. 3/1956 e successive modificazioni e dell'articolo 21
della legge regionale n. 18/1980 e successive modificazioni, in
ordine alla legittimità della presente deliberazione;
Delibera
1) di approvare l'erogazione alla Società "Liceo Linguistico di
Courmayeur s.r.l." (C.F. 0400438830077) della somma di Lire
140.000.000 (centoquarantamilioni) quale saldo del finanziamento,
previsto dall'articolo 3, comma 2 della legge regionale 26 maggio
1993, n. 56, per l'anno scolastico 1994/95;
2) di approvare ed impegnare, per i motivi di cui sopra, la
spesa di Lire 140.000.000 (centoquarantamilioni) con imputazione
della stessa al capitolo 56650 (Concorso finanziario della Regione
nelle spese per il funzionamento del Liceo Linguistico di
Courmayeur - L.R. 26 maggio 1993, n. 56) del bilancio di previsione
della Regione per l'anno 1995, che presenta la necessaria
disponibilità, stabilendo che alla liquidazione si provveda con le
modalità di cui all'articolo 58 della legge regionale 27 dicembre
1989, n. 90;
3) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Qualcuno chiede la parola? Se nessuno chiede di
intervenire, pongo in votazione la delibera in oggetto:
Presenti: 31
Votanti e favorevoli: 30
Astenuti: 1 (Chiarello)
Il Consiglio approva
