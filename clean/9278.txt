Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 276 del 11 gennaio 1989 - Resoconto
OGGETTO N. 276/IX - CONCESSIONE DI UN CONTRIBUTO DI LIRE
10.000.000 ALL'AGENZIA FLIGHT '85, DI SAINT-PIERRE, NELLE SPESE
PREVISTE PER L'ORGANIZZAZIONE DELLA MANIFESTAZIONE "GRAN GALA' DEL
MONTE BIANCO" 1989. (Approvazione ed impegno di spesa).
PRESIDENTE:
Do lettura della deliberazione in oggetto,
iscritta al punto 28 dell'ordine del giorno dell'adunanza.
IL CONSIGLIO
Considerato che:
- l'Agenzia Flight '85 di Saint-Pierre ha fatto pervenire
all'Assessorato regionale del turismo, urbanistica e beni culturali
una richiesta tendente ad ottenere un contributo nelle spese
previste per l'organizzazione della manifestazione denominate "Gran
Galà del Monte Bianco", in programma ad Aosta il 10-11-12 marzo
1989;
- la manifestazione, giunta alla 5a edizione, consiste in una
gara di sci e una di deltaplano alle quali partecipano atleti
provenienti da molte regioni italiane e dall'estero. Le spese
preventivate per l'organizzazione e lo svolgimento della
manifestazione in questione ammontano complessivamente a lire
28.800.000.
In considerazione della spettacolarità della competizione e del
sicuro risvolto promozionale turistico e sportivo si ritiene di
aderire alla richiesta dell'Agenzia Flight '85 mediante la
concessione di un contributo massimo di lire 10.000.000 che
rappresenta il 35% del preventivo delle spese con l'intesa che se
il consuntivo delle spese dovesse essere sostanzialmente inferiore
a quella del preventivo l'ammontare del contributo sarà ridotto
proporzionalmente
DELIBERA
1°) di approvare la concessione di un contributo di lire 10
000.000 all'Agenzia Flight '85, di Saint-Pierre per il motivo e
alle condizioni in premessa specificate;
2°) di impegnare la spesa di lire 10.000.000 (diecimilioni) con
imputazione della spesa stessa sul cap. 37220 del bilancio
preventivo della Regione per l'anno 1989 ("Contributi ad
istituzioni e organismi vari per attività nel settore del turismo e
del tempo libero") che presenta la necessaria disponibilità;
3°) di stabilire che alla liquidazione del contributo in
questione si provveda, ai sensi dell'art. 57 della L.R. 07.12.1979,
n. 68, su richiesta dell'Assessorato regionale del turismo, a
manifestazione avvenuta e su presentazione di idonei giustificativi
di spesa.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (UV):
Il s'agit d'une manifestation qui est arrivée
désormais à la cinquième édition; le Gouvernement régional a pensé
d'allouer une contribution de 10 millions sur une dépense bien plus
importante, même parce qu'il s'agit d'une manifestation qui, comme
tous les Conseillers ont pu constater, a un bon retour d'image pour
l'Administration régionale.
PRESIDENTE:
Se nessuno chiede la parola, pongo in
votazione la deliberazione in oggetto.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
