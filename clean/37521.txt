Classificazione
AMMINISTRAZIONE REGIONALE
INFORMAZIONE
NOMINE E INCARICHI DI CONSULENZA E SPECIALI
Incarichi di consulenza e speciali
TRASPORTI E VIABILITÀ
Impianti a fune



Oggetto del Consiglio n. 1272 del 10 giugno 2015 - Resoconto
OGGETTO N. 1272/XIV - Interpellanza: "Affidamento
dell'incarico per la realizzazione della campagna pubblicitaria
delle Funivie Monte Bianco ai partecipanti alla gara tramite
MePA".
Presidente
- Per l'illustrazione, la parola al
Consigliere Cognetta.
Cognetta (M5S) -
Grazie Presidente.
Il 27 febbraio di quest'anno l'Assessorato regionale del
turismo, dell'Assessore Marguerettaz, ha bandito a mezzo del
Mercato Elettronico della Pubblica Amministrazione, cioè il MePA,
una gara per sostanzialmente fare la pubblicità negli aeroporti
attraverso dei
visual
, attraverso dei grossi manifesti,
relativamente alle nuove funivie del Monte Bianco, cioè quelle che
sono recentemente aperte. Abbiamo visto con favore questa gara,
perché voleva dire finalmente non dare un incarico ad affido
diretto, ma rivolgersi a professionisti, sparsi in questo caso nel
nord-ovest, quindi sono state coinvolte Regioni come la Lombardia,
il Piemonte e la Valle d'Aosta per cercare, diciamo così, di dare
un nuovo tipo di immagine, un nuovo tipo di promozione rispetto a
quella che è la nuova funivia del Bianco. Bene, la gara è stata
volta, è stata esperita, hanno partecipato 22 ditte e hanno
presentato tutta una serie di soluzioni, di idee. Era una gara che
comprendeva tantissime cose, bisognava fare sia una parte grafica
che una parte relativa al logo, o alla frase che attirasse più
turisti. Ci sono state, dicevo, tantissime risposte, alcune belle,
alcune, a mio parere, meno belle, che potete vedere qui, ce n'è
tutta quanta una serie. Alla fine però della gara, alla fine,
diciamo così, dell'istruttoria la commissione composta dalla
Dirigente dell'Assessorato, dottoressa Gabriella Morelli, da Anna
Carconi, che è una funzionaria sempre dello stesso Assessorato, e
da Valeria De Vecchi, che è la Responsabile Comunicazione e
marketing
delle Funivie Monte Bianco, dicevo, questa
commissione si è riunita il 25 marzo, si è presa cinque giorni per
decidere e il 30 marzo ha deciso che nessuna di queste idee è
valida, cioè ha detto sostanzialmente che nessuna di queste va
bene, il che è piuttosto strano perché hanno partecipato, ripeto,
anche agenzie di comunicazione di un certo livello. La gara per
dirla poi in maniera anche tecnica era di massimo 12 mila euro a
scendere, quindi non è una gara con un importo elevatissimo, però a
noi faceva piacere lo stesso che, per un importo che si può
tranquillamente affidare direttamente, invece era stata fatta una
gara e quindi giustamente abbiamo voluto vederci più chiaro. Cosa
succede quindi il 1° aprile? Che non è stato un pesce di aprile ma,
diciamo così, è quello che è avvenuto. Il 1° aprile viene inviata
una
mail
a tutti i partecipanti nella quale si specifica ciò
che è accaduto nella gara, cioè questa stazione appaltante comunica
che la non aggiudicazione è stata una scelta obbligata in quanto se
da una parte nessuna delle proposte creative presentata rispondeva
pienamente alle esigenze di comunicazione della committenza,
dall'altra, più di una poteva prestarsi all'aggiudicazione con
modificazioni, chi nelle immagini, chi nel logo e chi magari nella
frase.
"Motivare la scelta di un soggetto piuttosto che di un
altro non è stato possibile, anche ammesso di farlo e sicuramente
si sarebbe prestata a contestazioni
- quindi dice
sostanzialmente: "non abbiamo fatto la scelta perché altrimenti poi
avremmo avuto dei problemi" -
a questo punto, purtroppo, non
abbiamo i tempi tecnici per rilanciare un secondo invito su MePA,
anche perché gli esecutivi devono essere dati tassativamente entro
il 15 aprile
- benissimo -
rinunciamo pertanto ad una
campagna creativa, la grafica degli annunci sarà realizzata dalla
società Funivie Monte Bianco
- a cura del grafico che ha già
curato per loro conto la
brochure
del sito e il sito
web
-
sarà una campagna di immagine di tipo descrittivo,
non creativa, come invece auspicavamo di poter realizzare
attraverso la consultazione del MePA"
, e infatti cosa succede?
L'8 aprile le Funivie Monte Bianco danno incarico direttamente allo
studio Arnaldo Tranti...diciamo così: danno l'incarico di fare il
visual
, in particolare la Funivie Monte Bianco riceve due
preventivi: il primo di 8 mila euro in data 2 aprile (era di
10.150, poi c'era uno sconto e quindi veniva un totale di 8 mila
euro); il secondo il giorno dopo, perché si vede che c'è stata una
contrattazione nel frattempo, con le stesse identiche cose da fare
e il totale da 8 mila scendeva a 6 mila, quindi sostanzialmente
abbiamo assegnato poi direttamente con Funivie Monte Bianco allo
studio Arnaldo Tranti quello che prima avevamo detto di fare in
gara. Ora, una domanda che io pongo è sostanzialmente questa: c'era
bisogno di fare la gara? Sì. Ma, se si voleva dare direttamente a
Tranti come era stato fatto per il sito
web
e per la
brochure
, che senso aveva fare la gara? È una foglia di fico
che si è cercato di mettere perché se era già stata fatta una
doppia aggiudicazione direttamente a Tranti, tanto valeva fare la
terza. Questa è la domanda che pongo all'Assessore. Grazie.
Presidente -
Per la risposta, la parola all'Assessore
Marguerettaz.
Marguerettaz (UV) -
Grazie Presidente.
Nella presentazione dell'interpellanza il collega Cognetta ha
già evidenziato in modo puntuale tutto quello che è accaduto,
quindi, lasciando perdere le considerazioni finali, cioè il
processo alle intenzioni, la cosa è andata esattamente come ha
descritto. È stata fatta una gara, è stato fatto un annuncio su
MePA, una commissione composta da funzionari della Pubblica
Amministrazione e una Responsabile del
marketing
delle
Funivie del Monte Bianco, ovviamente persone che rappresentano
l'Amministrazione, la Responsabile del
marketing
ha lavorato
per trent'anni nell'Assessorato, adesso è in quiescenza, la
Dirigente da dieci anni, la Responsabile delle Funivie del Monte
Bianco ha esperienza ventennale nel settore. È stata fatta una
valutazione che è stata appositamente descritta e comunicata nella
lettera che il collega Cognetta ha letto, per cui, non essendoci
delle proposte sulla valutazione della commissione, a meno che
qualcuno non dica che la commissione ha commesso qualche passaggio
illegittimo, ha commesso dei reati, che ha fatto delle cose che
possono essere sanzionate...collega Cognetta, io questo non lo so,
ma, se lei lo sa, faccia subito quello che credo sia bene
fare...Ma, quando le dico "processo alle intenzioni" è perché
nessuno aveva intenzione di dare un incarico a Tranti se è stata
fatta una gara, ha capito? Cerchiamo di guardare le cose come sono,
per cui è chiaro che, rispetto al risultato finale, che non era
stato valutato positivamente dalla commissione, essendo che vi era
la necessità di dare subito gli esecutivi degli impianti
pubblicitari alle società concessionarie degli spazi nei vari
aeroporti è stata scelta quella procedura. In modo preciso, per
rispondere al quesito dell'interpellanza:
"interpella il Governo
regionale per sapere se è intenzionato a ritirare l'incarico
affidato allo studio Arnaldo Tranti e di affidarlo ad uno dei
partecipanti alla gara facendosi aiutare nella scelta da un esperto
super partes specialista del settore"
, ovviamente il collega
Cognetta sa che gli impianti sono già stati consegnati e in tutti
gli aeroporti ci sono già le affissioni, per cui l'incarico dato
dalle Funivie del Monte Bianco non credo che verrà ritirato, è
stato dato dalle Funivie del Monte Bianco, ma, rispetto al
risultato, è già tutto fatto, per cui oggi torno a dire che se lei
ritiene vi siano dei percorsi o dei passaggi illeciti, illegittimi
agisca di conseguenza, anzi la ringrazio se ci può dare una mano
rispetto a questo. Per quanto riguarda l'opportunità, prendo atto
del lavoro della commissione, credo che la commissione abbia
lavorato bene, non ho motivo per dubitare sull'onestà
intellettuale, sulla professionalità della commissione e, se posso
dirle una cosa, da più parti ci sono arrivate delle frasi di elogio
e dei complimenti per quello che è pubblicato, per quello che è
affisso negli aeroporti, hanno considerato quello che è stato
affisso di interesse, bello e di impatto.
Presidente -
Per la replica, la parola al Consigliere
Cognetta.
Cognetta (M5S) -
Sì, grazie Presidente.
Grazie Assessore. Allora se ci fosse stata una qualche
irregolarità, se avessi visto una qualche irregolarità,
tranquillamente avrei già fatto quanto mi spettava, non ne ho
parlato, perché in questo momento su questa cosa non l'ho ravvisata
e quindi...mentre per quanto riguarda la scelta, io credevo che
all'interno della commissione ci fosse un qualche esperto rispetto
alla grafica, che non c'è, l'ha ammesso lei. A questo punto è stata
una scelta del tutto arbitraria, cioè potevo mettermi lì anch'io
con il collega Ferrero e chiunque altro si voleva mettere qui e
decidere cosa andava bene e cosa non andava bene, perché neanche
noi abbiamo esperienza di grafica. Era quindi del tutto arbitraria
la scelta, talmente tanto arbitraria che alla fine si è preferito
non scegliere e dare l'incarico direttamente, quindi, diciamo così,
lei dice che non c'è stato un passaggio illegittimo, io dico che
forse c'è stata poca professionalità, questo me lo deve concedere,
perché non è che tutto quello che fate voi va sempre bene e tutto
quello che diciamo noi è sempre una cosa poco bella, perché le
spiego...vede qui ci sono delle cose che sono altrettanto valide
rispetto...alla fine bisognava dire che c'era la funivia, eh, non è
che c'era questa grossa idea dietro da mettere! Condivido poi con
lei che qui dentro ci sono delle cose poco belle, ma ci sono
altrettante cose altrettanto valide. Allora questo qui è stato solo
un modo per dare un incarico a Tranti secondo il mio punto di
vista, poi lo si poteva mettere in un altro modo, glielo si dava
direttamente ed evitavamo tutto quanto questo discorso, è un po'
come il discorso prima del collega sulla questione su Vittone, no?
È chiaro che voi fate delle scelte, però, se permettete, noi siamo
anche qua per indicare che le vostre scelte a volte sono del tutto
arbitrarie e non supportate, come in questo caso, da nessun tipo di
discorso tecnico, perché con l'aiuto di un grafico si potevano fare
dei ragionamenti sicuramente migliori di ciò che è stato fatto.
Presidente -
Punto 21 all'ordine del giorno.
