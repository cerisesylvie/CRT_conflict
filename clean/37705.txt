Classificazione
ASSISTENZA SOCIALE



Oggetto del Consiglio n. 1395 del 29 luglio 2015 - Resoconto
OGGETTO N. 1395/XIV - Interpellanza: "Notizie in merito
all'approvazione delle disposizioni in materia di istituzione del
reddito minimo garantito".
Presidente
- Per l'illustrazione, ha chiesto la parola il
Consigliere Viérin, ne ha la facoltà.
Viérin L. (UVP)
- Merci Monsieur le Président.
È un'iniziativa che è parzialmente superata dai fatti che dal
momento della presentazione ad oggi sono successi, ma
quest'iniziativa ci dà l'occasione per chiedere e avere lumi sulle
intenzioni del Governo su questo tema, quindi è un'iniziativa
comunque interessante nella misura in cui uno dei temi della
revisione del programma di legislatura di questo
new deal
,
di questa nuova fase politica come il collega Marquis l'ha
denominata questa mattina è l'inserimento nelle due famose
paginette che ormai sono diventate storia amministrativa e politica
di questa legislatura di un punto interessante che parla
dell'iniziativa del reddito di garanzia, con una denominazione in
questa parte di programma...si parla di
"reddito di garanzia per
chi accetta formazione e lavoro"
. Allora, visto che questa
legislatura da un punto di vista amministrativo aveva visto la
presentazione di un disegno di legge che aveva l'intento di
stimolare il dibattito su questo tema, partendo dal bilancio
dell'anno scorso dove c'era stata una disponibilità da parte del
Governo di inserire una serie di fondi per andare a rilanciare,
diciamo, non solo chi non produce, ma anche chi produce...quindi
era un fondo che in un capitolo, visto che certi emendamenti non
erano stati accettati anche tecnicamente...che andava a determinare
una dotazione finanziaria per il rilancio del settore, in pratica
in primis
del settore produttivo e poi anche di quella che è
una garanzia sociale per le categorie meno abbienti.
Abbiamo appreso con stupore dagli organi di informazione che
attraverso una diffusione a mezzo stampa il PD ha sollecitato o
annunciato che questo reddito di garanzia deve assolutamente essere
approvato per l'estate. Allora, sollecitati appunto da questa presa
di posizione, non avendo se non nel programma riaggiornato di
legislatura notizie dell'idea, degli intenti del Governo, abbiamo
semplicemente presentato quest'iniziativa per capire come e in che
misura le intenzioni del Governo si sarebbero concretizzate in
questa direzione e soprattutto in che entità, in che misura, perché
anche su questo non c'è ancora certezza, si è parlato di una certa
cifra, poi questa cifra è stata modificata, quindi ad oggi
"dove
si reperiranno i fondi e in che misura"
e soprattutto -
argomento della giornata e della mattinata - se questi fondi sono,
o erano, o saranno inclusi o parzialmente sottratti a quelle che
sono le iniziative per il
bon chauffage
. Questo per dire che
la sollecitazione di fare tutto in 15 giorni ci sembrava - poi
siamo stati confermati nei fatti - così uno
spot
di chi
doveva assolutamente inserire una bandierina per giustificare un
ingresso nel Governo. Rimane quindi valida, seppur superata in
parte dai fatti, questa nostra richiesta semplicemente per avere
qualche elemento di chiarezza che poi chiaramente scaturirà in un
dibattito anche all'interno delle commissioni. Grazie.
Presidente
- Per la risposta, ha chiesto la parola il
Presidente della Regione Rollandin, ne ha la facoltà.
Rollandin (UV)
- Sì, grazie Presidente.
Il collega ha già in parte detto che su questo tema c'è stata
una decisione alla fine di un percorso lungo e travagliato del
gruppo di lavoro di rinviare in autunno. Facendo un passo indietro,
voglio dire che già nella presentazione del bilancio per il 2015,
come lei ha ricordato, nel famoso fondo dei 9 milioni era anche
previsto il reddito e l'inclusione sociale, poi che questo si
chiami "reddito di garanzia per formazione e lavoro", "reddito
minimo vitale"...non è tanto nella denominazione che sta il
bonus
. Credo che l'aspetto importante per cui non si
è...proprio per l'origine che ha avuto, poi c'è stato il progetto
di legge che è stato presentato...non è mai stato per uno
spot
, credo che fosse per l'intenzione seria di dare delle
risposte e su questo, da quello che mi è stato riferito, credo ci
fosse un assenso un po' da tutte le forze politiche di dare una
soluzione ad un problema vero e serio, che è quello della mancanza
di lavoro, con un'iniziativa di legge venire incontro soprattutto a
quelli che non hanno lavoro...non con questo si dice: "bene, non
hai il lavoro..." e diamo a tutti un "X", ma tener conto della
situazione economica, della disponibilità a far formazione e quindi
ad impegnarsi per trovare un lavoro nel momento in cui il
lavoro...chiaramente viene meno quella che può essere
l'integrazione.
Come il collega avrà visto, le iniziative a livello regionale
sono varie, hanno impostazioni diverse: dal Friuli all'Emilia,
ultimamente il Piemonte ne sta parlando, ne stanno parlando un po'
tutte le Regioni, quindi un tema che è di attualità per le evidenti
ragioni della crisi. Ora, noi su questo crediamo che sia giusto
trovare un equilibrio che tenga conto della capacità di fare
un'analisi da cui partire con dei dati...non dico certi, ma più
vicini possibile alla realtà per trovare anche le somme giuste e
corrette per andare incontro alle esigenze correlate.
Per venire quindi alle risposte puntuali, noi riteniamo che sia
giusto subito in autunno, appena sarà possibile, arrivare alla
concretizzazione di un'integrazione al disegno di legge o comunque
sia il gruppo di lavoro, se avrà voglia di occuparsene...la
commissione...di integrare questo disegno che tenga conto delle
varie opzioni e tenendo conto di non confondere il discorso del
lavoro con il discorso sociale, pur tenendo conto del sociale nel
momento in cui si tratta del problema della formazione e del
lavoro. Questo è un tema che già avevamo visto, anche il collega
Marquis aveva fatto un approfondimento su questo, aveva anche
tenuto conto delle esperienze, per esempio, di Trento, dove avevano
fatto un'analisi puntuale per capire come soprattutto - e questo è
l'altro aspetto importante - evitare la burocratizzazione di questo
strumento, cioè che non diventi una strutturazione che, quando
inizia, poi ha un percorso molto lungo prima di arrivare alla
conclusione. Anche questa quindi è una prospettiva che deve essere
rivista con grande realismo e quindi evitare la burocratizzazione
del sistema.
Detto questo, riconfermiamo la volontà di andare in questa
direzione, per quanto riguarda i fondi, noi, se andava avanti
questo disegno di legge, avevamo dato la disponibilità per 1
milione e quattro, che era una parte di quel fondo di cui parlava
il collega Viérin e poi anche nell'assestamento noi abbiamo la
disponibilità per intervenire sempre in quella direzione. Dobbiamo
quindi tener conto di questo fondo, ma credo che l'aspetto
determinante sia quello di avere un
range
dove situare i
possibili interventi, perché altrimenti diventa difficile
obiettivamente parlare. Credo quindi che, sotto questo profilo,
appena ci saranno le risposte da un punto di vista tecnico o
politicamente, noi siamo dell'idea che questo strumento potrà
essere messo in piedi nel più breve tempo possibile. Grazie.
Presidente
- Grazie Presidente. Per la replica, ha
chiesto la parola il Consigliere Viérin, ne ha la facoltà.
Viérin L. (UVP)
- Sì, grazie per le delucidazioni. In
effetti questo dossier che trae spunto dal bilancio, ma che, da un
punto di vista dei contenuti, era uno dei punti della
Renaissance
che era stato proposta dal Movimento Cinque
Stelle, quindi trae origine con denominazioni le più variegate...è
la sensibilità che noi come forze di opposizione avevamo cercato di
raccogliere in un documento da sottoporre poi alla maggioranza.
È chiaro che l'idea di andare ad aiutare chi è in difficoltà è
un principio che è valido, ma che va rapportato anche al momento
sociale che si vive. Noi dell'Union Valdôtaine Progressiste siamo
sicuramente per aiutare chi ha bisogno, ma siamo anche per
sostenere chi produce. Prima aiutiamo chi produce, cerchiamo
attraverso il settore produttivo di creare la possibilità di
assunzioni, la possibilità per tutte le imprese, per le tante
imprese che sono in difficoltà, che stanno chiudendo...per andare a
creare effettivamente delle prospettive per chi ha voglia di
produrre, non per chi non ne ha voglia.
In seconda battuta, e soprattutto in un quadro generale,
aiutiamo anche le persone in difficoltà, quelle che
l'Amministrazione, che la società in generale non sa aiutare.
Facciamo attenzione alle derive di certi strumenti che invece vanno
aiutare a pioggia tutti quanti, spesso anche chi poi studia sistemi
di accumulo di aiuti da parte dell'Amministrazione sommandoli in
rivoli che spesso sono contenuti in disposizioni e che quindi ci fa
riflettere su un elemento. Noi siamo a favore di un rilancio
generale attraverso un impegno di fondi dei settori produttivi,
delle attività produttive valdostane, del lavoro in generale, che è
fondamentale in questo momento. Non vorremmo mettere una categoria
contro l'altra, non vorremmo che le imprese che stanno chiudendo
vedessero aiutare in modo così a pioggia le persone o chi magari
non ha possibilità, ma anche chi invece non vuole avere
possibilità. Questo per dire che l'evoluzione sociale, la crisi che
si sta così incancrenendo in modo abbastanza esponenziale anche in
Valle d'Aosta ci deve fare riflettere ed è per questo che il gruppo
di lavoro sarà importante ed è importante...noi abbiamo condiviso
il gruppo di lavoro allargato a tutte le forze politiche per
cercare per l'autunno di arrivare ad uno studio generale di come
l'Amministrazione, attraverso questi fondi, può aiutare la nostra
comunità intanto a tornare ad essere una comunità che produce e a
sostenere chi è in difficoltà con un giusto equilibrio, evitando
che ci siano, appunto, delle discrasie che non fanno parte del
nostro modo di vedere l'evoluzione della società.
Noi crediamo che questo sia uno dei temi, appunto, da
riaffrontare anche con quello che sta succedendo in altri luoghi,
in altre regioni, in altre realtà ed è per questo che ci eravamo un
po' stupiti della fretta ed è per quello che avevamo e abbiamo
parlato di
spot
: perché le idee più sono condivise e meglio
è e ne è stato un po' un esempio quest'iter in Commissione, perché
le fughe in avanti di chi vuole giocare un po' a mettere la
bandierina su certi argomenti poi alla fine non giovano soprattutto
all'efficacia e alla messa in campo di quella che è un'iniziativa
che deve essere ponderata molto bene.
Da parte nostra quindi c'è una disponibilità per una
condivisione su un disegno di legge che nasce in un certo momento
sociale e in una certa condizione politica che oggi ci vede
impegnati sulle battaglie che abbiamo portato avanti in questi
ultimi due anni e soprattutto con un certo riaggiornamento
sull'evoluzione sociale che sta avvenendo. Noi siamo molto
preoccupati per la crisi industriale, per la crisi dell'occupazione
in Valle d'Aosta e crediamo che questa disponibilità di tutte le
sensibilità possa essere un momento di sintesi interessante, senza
nulla togliere a quelli che sono altri dossier che sono
à la
une
, ma effettivamente l'emergenza lavoro, l'emergenza
occupazionale, l'emergenza di chi è in difficoltà è uno dei primi
argomenti da condividere con un maggiore numero possibile di
sensibilità ed è per questo che noi ci impegneremo anche in questa
pausa estiva, in questi prossimi mesi per addivenire a questa
soluzione. Grazie.
Presidente
- Grazie collega Viérin. Prima di passare al
punto 26, tenuto conto dell'accordo nella Capigruppo di discutere
congiuntamente i punti 32 e 33 collegati con le relazioni della
Corte di Conti ai punti 26, 27, 28, 29, 30 e 30.1, chiederei
all'Assemblea se possiamo discutere il punto 31. Punto 31
all'ordine del giorno.
