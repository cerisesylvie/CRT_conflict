Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3667 del 17 luglio 1992 - Resoconto
OGGETTO N. 3667/IX Proposta di legge regionale:
"Modificazione della legge regionale 28 giugno 1991, n. 20
concernente: Promozione di una fondazione per la formazione
professionale turistica".
Presidente
Do lettura dell'emendamento presentato dal
Consigliere Martin ed altri.
Emendamento All'articolo 1 comma a) anziché "laurea in
economia e commercio", viene riportato "diploma di laurea";
punto 2) viene aggiunto: "per l'organo di revisione è richiesto
il seguente requisito: essere iscritti nel registro dei revisori
ufficiali dei conti, o negli albi professionali dei ragionieri o
dei dottori commercialisti".
Presidente
Pongo in votazione gli emendamenti appena
letti.
Esito della votazione:
Presenti: 26
Votanti: 22
Favorevoli: 22
Astenuti: 4 (Beneforti, Lanièce, Limonet e Trione)
Il Consiglio approva
Presidente
Do lettura e pongo in votazione la legge nel
suo insieme così emendata:
Articolo 1 1. La lettera f) del comma uno dell'articolo 2
della legge regionale 28 giugno 1991, n. 20 (Promozione di una
fondazione per la formazione professionale turistica), è così
modifica:
"f) la nomina dei componenti di designazione regionale facenti
parte dell'organo di amministrazione e di quello di revisione dovrà
avvenire con delibera del Consiglio regionale, con voto che
garantisca la presenza di designazioni della minoranza; tutte le
persone designate dalla Regione dovranno avere i seguenti
requisiti:
1) per l'organo di amministrazione è richiesto almeno uno dei
seguenti requisiti:
a) diploma di laurea;
b) almeno tre anni di esperienza in associazioni o enti operanti
nel campo della promozione turistica;
c) documentata collaborazione con società, riviste, centri o
istituti operanti nel campo della promozione turistica o della
formazione di personale addetto al settore turistico;
2) per l'organo di revisione è richiesto il seguente requisito:
essere iscritti nel registro dei revisori ufficiali dei conti, o
negli albi professionali dei ragionieri o dei dottori
commercialisti."
Esito della votazione:
Presenti: 26
Votanti: 22
Favorevoli: 22
Astenuti: 4 (Beneforti, Lanièce, Limonet e Trione)
Il Consiglio approva.
