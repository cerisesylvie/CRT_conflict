Classificazione
AMBIENTE
Inquinamento
TRASPORTI E VIABILITÀ
Trasporti



Oggetto del Consiglio n. 658 del 9 giugno 2004 - Resoconto
OGGETTO N. 658/XII - Campagna di controllo delle emissioni dei
Tir presso l'area di regolazione di Quart. (Interpellanza)
Interpellanza
Richiamata la discussione svoltasi nel Consiglio regionale
del 24 marzo 2004 in merito ai controlli sulle emissioni inquinanti
dei camion effettuati presso l'area di regolazione di
Quart;
Evidenziato che i controlli dell'Arpa, avviati nell'ultima
settimana di marzo 2004, hanno permesso di controllare 24 camion a
marzo e 54 ad aprile, mentre non è ancora noto il dato complessivo
di maggio;
Appreso che non è ancora ben chiaro se tali controlli
dell'Arpa proseguiranno anche nei mesi di giugno e luglio oppure se
subiranno un'ulteriore interruzione;
Constatato che tali controlli impegnano un dipendente
dell'Arpa per due mezze giornate alla settimana;
Ribadita la necessità ed importanza di non interrompere la
campagna di misurazioni appena avviata;
i sottoscritti Consiglieri regionali
Interpellano
il Presidente della Regione per sapere:
1. se la campagna di controllo delle emissioni dei Tir presso
l'area di regolazione di Quart proseguirà nei prossimi mesi o se ci
sarà una brusca interruzione;
2. il numero dei Tir controllati dall'Arpa nel mese di maggio
2004;
3. quali accordi si intendono definire, con l'Arpa e con la
Geie, per rendere più intenso e meglio organizzato il controllo
delle emissioni inquinanti dei Tir presso l'area di regolazione di
Quart;
4. se si intende definire un obiettivo minimo mensile di
controlli.
F.to: Riccarand - Curtaz - Squarzino Secondina
Président - La parole au Conseiller Riccarand.
Riccarand (Arc-VA) - Questa interpellanza riprende un dibattito,
che si era già svolto in questo Consiglio il 24 marzo, in merito
alla necessità di ricominciare i controlli da parte del personale
dell'ARPA sulle emissioni inquinanti dei camion presso l'area di
Quart, controlli che erano già stati effettuati nei primi mesi del
2003, marzo, aprile, maggio, giugno, per poi essere
progressivamente ridotti fino ad interrompersi nell'autunno dello
scorso anno. In seguito erano state definite delle intese fra la
Presidenza della Regione e l'ARPA, in modo che alla fine di marzo
questi controlli erano ripresi e avevamo visto i dati relativi al
mese di aprile: presso l'area di regolazione erano stati verificati
dal personale dell'ARPA 54 camion. Tuttavia - anche perché ci
rechiamo spesso in quest'area per verificare come vanno questi
controlli - il personale dell'ARPA ci ha detto che alla fine di
maggio questi controlli si sarebbero interrotti... fra l'altro,
anche stamani - solitamente il mercoledì mattina vi è personale -
non vi era nessuno dell'ARPA per fare questi controlli; quindi
abbiamo voluto porre questo problema, perché ci sembrerebbe
negativo tornare indietro e interrompere un lavoro che è appena
ripreso e che invece va proseguito, in modo da avere una serie
storica di dati e un controllo capillare almeno in alcune giornate
della settimana. Il primo problema che poniamo quindi è sapere se
si è deciso di mantenere questi controlli anche per il mese di
giugno e i mesi prossimi.
L'altro problema che poniamo è quello dell'organizzazione di
questi controlli, perché lo stesso personale ha alcune difficoltà
in quanto in genere controlla solo i camion che vengono fermati
dalla polizia stradale presso il peso, che vengono pesati:
utilizzano la sosta del peso per verificare anche le emissioni
inquinanti. Questo subordina la possibilità di effettuare i
controlli sulle emissioni dei camion al fatto che la polizia
stradale effettui a sua volta il controllo sul peso, ma questo non
si verifica sempre perché a volte le pattuglie non ci sono, oppure
si devono assentare, questo comporta un arresto dell'attività del
controllore e del personale dell'ARPA che si è recato in loco. A
questa difficoltà si può facilmente ovviare: siccome comunque i
camion si devono fermare, sia pure per un istante, per il controllo
da parte del personale del GEIE rispetto alla categoria dell'EURO,
basta definire un accordo con il GEIE in modo che in certi giorni,
su una certa percentuale dei camion in transito, vi sia la
possibilità di effettuare il controllo non dove vi è il peso, ma 5
metri più in là, in modo che il personale dell'ARPA non sia
condizionato dalla presenza o meno della polizia stradale per
effettuare questi controlli. Vi è un problema di organizzazione,
che passa attraverso un'intesa con il GEIE, il quale dovrebbe
essere interessato all'effettuazione di questi controlli sulle
emissioni inquinanti anche per avere una conferma nella verifica
pratica di quanto risulta dalla documentazione cartacea. Infine,
siccome questi controlli sono lasciati molto all'aleatorietà, alle
circostanze, alle condizioni, a noi sembra che definire un
obiettivo mensile minimo di controlli, che vada indicato, potrebbe
essere una buona base di accordo fra la Regione e l'ARPA, in modo
da avere una certezza su un quantitativo che sia significativo e
non molto oscillante di mese in mese.
Président - La parole au Président de la Région, Perrin.
Perrin (UV) - Je répondrai à votre première question en vous
confirmant que la campagne de contrôle des émissions polluantes des
poids lourds effectuée dans l'aire de Quart se poursuivra selon les
modalités en vigueur depuis le mois de mars dernier, c'est-à-dire à
raison de 2 interventions par semaine et avec la collaboration de
la police de la route, donc c'est difficile de fixer des
pourcentages.
Pour ce qui est de votre deuxième question, pour le mois de mai
les gaz d'échappement de 93 camions ont été contrôlés à l'aide de
l'opacimètre.
Quant à vos deux dernières questions, je tiens à rappeler que le
contrôle de l'opacité des gaz d'échappement des poids lourds qui
est effectué sur l'aire de régulation de Quart constitue une mesure
complémentaire du dispositif général de surveillance approuvé par
les Gouvernements italien et français, c'est-à-dire c'est quelque
chose en plus que nous faisons. Cette mesure a été mise en place
par l'Exécutif régional, qui désire suivre les conséquences sur
l'environnement de la reprise de la circulation des camions dans le
Tunnel du Mont-Blanc et accroître pour ce faire tant la qualité que
la quantité de la base de données dont il dispose grâce, entre
autres, aux relevés de l'ARPE, car ces renseignements sont
indispensables à l'élaboration de toute politique régionale en la
matière. Ces contrôles sont possibles grâce à la collaboration de
la police de la route, mais cette collaboration comporte des
limites que nous connaissons. En effet, ce n'est que lorsque les
policiers se trouvent sur l'aire de Quart, dans le cadre de leur
propre mission, que les techniciens de l'ARPE peuvent vérifier
l'opacité des gaz d'échappement, puisqu'ils n'ont pas l'autorité
nécessaire pour obliger les véhicules à s'arrêter. D'autres
facteurs influent également sur les possibilités de procéder aux
contrôles, tels que le flux de la circulation de poids lourds aux
heures où les vérifications sont pratiquées et la température
ambiante. Voilà pourquoi en matière de contrôles avec l'opacimètre
il est difficile de fixer un seuil "a priori", on tâche de créer
toutes les conditions afin qu'on puisse faire plus de contrôles
possibles et avec le plus de régularité possible; le plus important
reste qu'il y ait effectivement des contrôles, sur ce sujet nous
sommes absolument d'accord et c'est surtout sur ce point que le
Gouvernement s'est engagé et nous avons toujours respecté cet
engagement et nous entendons le respecter pour les mois à
venir.
Président - La parole au Conseiller Riccarand.
Riccarand (Arc-VA) - Siamo soddisfatti della risposta del
Presidente della Regione, perché ci ha tolto una preoccupazione che
avevamo; del resto vi era un elemento di incertezza che ci era
stato segnalato dagli stessi operatori dell'ARPA, apprendiamo con
soddisfazione che è stata confermata la volontà di proseguire i
controlli. Prendiamo anche atto di questo dato del mese di maggio:
se ho capito bene, sono 93 i camion controllati con l'opacimetro,
che sarebbe il dato più alto da quando sono stati fatti i
controlli, quindi ci sembra un dato positivo; si tratterebbe di
riuscire a confermarlo nei prossimi mesi, in modo da rendere
stabile un livello di controllo che comincia a diventare
significativo.
Credo che, rispetto alla subalternità del controllo con
l'opacimetro alla presenza della polizia, si possa fare un passo
avanti, perché già adesso succede che talvolta il dipendente
dell'ARPA che si trova lì con l'opacimetro, anche se si assenta
momentaneamente la pattuglia, sulla base di un accordo benevolo che
interviene con il personale del GEIE lì presente, fa i controlli
sui camion che si fermano per la verifica della classificazione in
Euro. Si tratterebbe quindi solo di rendere più ufficiale una cosa
che di fatto in qualche misura avviene già attraverso un rapporto
fra operatori presenti sul piazzale. Questo sicuramente
eliminerebbe una serie di vuoti che si possono determinare nella
presenza del personale dell'ARPA; semplicemente con un accordo,
anche solo legato a queste situazioni in cui non è presente la
pattuglia della polizia stradale, ritengo che si potrebbero
sicuramente migliorare di molto e penso senza elementi di disagio
da parte del GEIE, perché si sfruttano arresti che i camion devono
fare. Sotto questo aspetto probabilmente si può migliorare, ma sono
dettagli rispetto a un quadro complessivo per questo tipo di
controlli che riteniamo soddisfacente.
