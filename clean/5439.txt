Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 331 del 10 maggio 1983 - Resoconto
OGGETTO N. 331/VII - DISEGNO DI LEGGE CONCERNENTE: "MODIFICHE
ED INTEGRAZIONI ALLA LEGGE REGIONALE 11.11.1977, N. 66, RECANTE
NUOVE NORME SULL'ORDINAMENTO E SUL FUNZIONAMENTO DEL CORPO
FORESTALE VALDOSTANO E SULLO STATO GIURIDICO ED ECONOMICO DEL
RELATIVO PERSONALE".
MARCOZ - (U.V.):
Questa legge affronta il problema
dell'indennità d'istituto del corpo forestale. Dopo le trattative
avvenute con i rappresentanti sindacali delle guardie forestali, si
è stabilita un'indennità forfettaria fissa d'istituto di L. 60.000
mensili. I punti qualificanti della legge sono: la definizione dei
limiti di età per l'entrata in servizio e per il collocamento a
riposo; le norme relative al servizio e all'obbligo della
reperibilità; infine si è stabilito l'adeguamento alle nuove
esigenze dell'organico dei sottoufficiali.
PRESIDENTE:
E' aperta la discussione. La parola al
Consigliere Mafrica; ne ha facoltà.
MAFRICA - (P.C.I.):
Noi abbiamo sollecitato ieri mattina
l'iscrizione di questo oggetto nonostante fosse stato presentato il
3 maggio e ancora qualche ora fa ne abbiamo chiesto una sollecita
discussione. Perchè? Abbiamo voluto, in questo modo, venire
innanzitutto incontro ad alcune esigenze del corpo forestale
valdostano e questo è doveroso per un personale che svolge compiti
così importanti. Ma abbiamo anche voluto evitare
che su questo provvedimento, giunto all'ultimo minuto, si
strumentalizzasse una nostra possibile non accettazione
all'iscrizione, per motivi di parte. Perchè voglio sottolineare
questo aspetto? Perchè l'indennità che qui riconosciamo, è una
indennità di istituto che è riferita ad una legge del '78. Ora, che
la Giunta regionale aspetti il 3 maggio '83 per proporre il
riconoscimento di un'indennità che poteva essere concessa ormai da
cinque anni, ci sembra eccessivo. Quindi noi siamo favorevoli e
abbiamo insistito in questo modo anche per sottolineare l'aspetto
del ritardo della Giunta nell'applicare dei vantaggi per il
personale e per evitare, appunto, che in questa confusione finale
si possa far ricadere sull'opposizione il ritardo di cui invece
aveva responsabilità la Giunta.
PRESIDENTE:
Nessun altro chiede la parola, possiamo
passare all'esame dell'articolato; do lettura dell'art. 1:
ART. 1
L'art. 5 della legge 11.11.1977, n. 66, è sostituito dal
seguente: "(Personale del Corpo forestale valdostano): Il personale
del Corpo forestale valdostano comprende:
il personale delle qualifiche dirigenziali e vicedirigenziali
del servizio tutela dell'ambiente naturale e delle foreste e del
servizio sistemazioni idrauliche e difesa del suolo
dell'Assessorato Agricoltura e Foreste;
il personale della carriera di concetto ed esecutiva di c:i
all'allegato alla presente legge".
PRESIDENTE:
Lo metto in approvazione per alzata di
mano.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 2:
ART. 2
Il 1° comma dell'art. 8 della legge regionale 11.11.1977, n.
66, è modificato come segue:
ai requisiti previsti dal paragrafo d) è aggiunto il
seguente: "non aver carichi pendenti";
il paragrafo g) è sostituito dal seguente: "avere età non
inferiore agli anni 18 e non superiore agli anni 26, salve le
eccezioni di legge".
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 3:
ART. 3
All'art. 32 della legge regionale 11.11.1977, n. 66, sono
aggiunti i seguenti commi:
"La continuità del servizio deve essere garantita oltre
l'orario di servizio mediante la permanenza nel proprio domicilio
di almeno un dipendente degli uffici centrali del Corpo Forestale
Valdostano e di ogni stazione forestale, sulla base di ordini di
servizio dei rispettivi dirigenti o comandanti di stazione.
Il nominativo del dipendente, che assicura la presenza di cui
al comma precedente, dovrà essere annotato su apposito registro
".
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 4:
ART. 4
L'ultimo comma dell'art. 33 della legge regionale 11.11.1977,
n. 66, è sostituito dal seguente:
"Le norme dell'art. 129 della legge regionale 28.7.1956, n.
3, e successive modificazioni ed integrazioni, si applicano anche
al personale del Corpo Forestale Valdostano".
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 5:
ART. 5
Il 1° comma dell'art. 36 della legge regionale 11.11.1977, n.
66, è sostituito dal seguente:
"Il servizio esterno deve essere eseguito, di norma, da due
dipendenti forestali insieme o collegati con ricetrasmittente e
deve essere assicurato anche nei giorni festivi".
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 6:
ART. 6
Il 1° ed il 2° comma dell'art. 46 della L.R. 11.11.1977, n.
66, sono sostituiti dai seguenti:
"Il servizio di competenza del personale del Corpo Forestale
Valdostano svolto nel territorio regionale, tanto all'interno
quanto all'esterno della giurisdizione, non comporta il trattamento
saltuario di missione, fatta eccezione per il rimborso delle spese
per l'uso dei mezzi di trasporto pubblici o personali.
In luogo del trattamento saltuario di missione, a tale
personale è corrisposta una indennità forfettaria mensile di L.
60.000 lorde".
L'indennità di cui al comma precedente è ridotta in
proporzione alla durata delle assenze dal servizio effettuate per
qualsiasi causa.
L'art. 1 della legge regionale 19.12.1978, n. 66, modificato
dalla legge regionale 25.8.1980, n. 41, è abrogato.
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 7:
ART. 7
Dopo l'art. 46 della L.R. 11.11.1977 n. 66, è inserito il
seguente:
"Art. 46/bis (indennità per servizio di istituto). Al
personale del Corpo Forestale Valdostano è corrisposta l'indennità
mensile per servizio di istituto secondo le modalità e nelle misure
corrisposte ai pari grado del Corpo Forestale dello Stato, a norma
della legge 23.12.1970, n. 1054, e successive modificazioni ed
integrazioni".
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 8:
ART. 8
Il 2° e il 3° comma dell'art. 59 della L.R. 11.11.1977, n.
66, sono sostituiti dai seguenti:
"Il personale contemplato nel presente articolo potrà
transitare nel ruolo ordinario, conservando l'anzianità maturata,
qualora superi con esito positivo apposito concorso interno. Il
personale già appartenente al ruolo speciale ad esaurimento, che
sia transitato nel ruolo ordinario, sarà ammesso alla qualifica di
brigadiere secondo le norme indicate nell'art. 12".
PRESIDENTE: Lo metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 9:
ART. 9
Il 2° comma dell'art. 177 della L.R. 28.7.1956, n. 3, è
sostituito dal seguente:
"Sono, inoltre, collocati a riposo di ufficio i dipendenti
delle carriere di concetto ed esecutiva del Corpo Forestale
Valdostano e i cantonieri o capi cantoniere, che abbiano compiuto
il 60° anno di età e abbiano maturato una anzianità di servizio
utile a pensione; in caso contrario gli stessi saranno trattenuti
in servizio sino al raggiungimento di tale anzianità, e, comunque,
non oltre il 65° anno di età".
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Dà lettura dell'art. 10:
ART. 10
La pianta organica dei posti e del personale della carriera
di concetto ed esecutiva del Corpo Forestale Valdostano, allegato
A) alla L.R. 11.11.1977, n. 66, è sostituita dall'allegato alla
presente legge.
PRESIDENTE
: Lo metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 11:
ART. 11
Il maggior onere derivante a carico della Regione per
l'applicazione della presente legge valutato in annue Lire
169.500.000 graverà sul cap. 29070 del bilancio di previsione della
Regione per l'esercizio 1983 e sui corrispondenti capitoli dei
futuri bilanci.
Alla copertura dell'onere di cui al comma precedente si
provvede: per l'anno 1983 mediante riduzione per L. 169.500.000 dal
cap. 50150 "Fondo globale per il finanziamento di spese per
ulteriori programmi di sviluppo-spese di investimento" sullo
stanziamento iscritto all'allegato n. 8 relativo al collegamento
stradale Aosta-Courmayeur del bilancio preventivo per l'esercizio
stesso; per gli anni 1984 e 1985 mediante utilizzo di L.
339.000.000 delle risorse disponibili già iscritte al programma
"2.2.1.07 Forestazione e difesa dei boschi" del bilancio
pluriennale 1983-1985.
A decorrere dall'anno 1984 gli oneri necessari saranno
iscritti con la legge di approvazione dei relativi bilanci.
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 12:
ART. 12
Al bilancio di previsione della Regione per l'esercizio 1983
sono apportate le seguenti variazioni:
Variazione in diminuzione:
Cap. 50150 - Fondo globale per il finanziamento di spese per
ulteriori programmi di sviluppo - spese di investimento
L. 169. 500. 000
Variazione in aumento:
Cap. 29070 - Spese per il corpo forestale regionale-stipendi,
altri assegni fissi e contributi diversi a carico dell'Ente
L. 169. 500. 000
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 13:
ART. 13
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Con l'approvazione dell'articolo 13 è
approvata anche la dichiarazione d'urgenza contenuta in esso.
Approvato è anche l'allegato che riguarda la qualifica e il
numero dei posti a livello funzionale e per quello che riguarda le
indennità mensili di istituto dovuti rispettivamente al personale
Ufficiali, Ispettori e Sottufficiali. Gli allegati sono approvati
con lo stesso risultato.
Se non ci sono dichiarazioni di voto, si passa all'approvazione
sul complesso della legge.
VOTAZIONE SEGRETA
PRESIDENT:
Résultat du vote relatif à l'objet inscrit à
l'ordre du jour au n°27/sexties. Il s'agit de la loi 537:
Présents: 31
Votants: 31
Avis favorables: 28
Avis contraires: 3
Le Conseil approuve.
