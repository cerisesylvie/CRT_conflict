Classificazione
EDILIZIA
Edilizia residenziale



Oggetto del Consiglio n. 3567 del 18 aprile 2024 - Resoconto
OGGETTO N. 3567/XVI - Approvazione di mozione: "Impegno a
portare all'attenzione della competente Commissione consiliare il
dossier 'Villette Cogne'".
Bertin (Presidente) -
Punto n. 50. Consigliere Baccega ne
ha facoltà.
Baccega (FI) -
Vista l'ora, la farò molto breve. Questa è
la conseguenza della risoluzione che avevamo presentato insieme ai
gruppi Lega, Rassemblement Valdôtain e Gruppo Misto, che tendeva a
fare un approfondimento sulla cessione delle villette del quartiere
Cogne, ovvero il condominio "Villette Cogne".
Do per letta quindi la mozione. Assessore, affinché si possa
andare in Commissione: la mozione non è stata approvata all'epoca
perché era ricca di considerazioni e di suggestioni nella parte
iniziale della mozione, qui abbiamo fortemente ridotto le
riflessioni su quei temi, ma l'obiettivo è di avere un confronto in
Commissione.
Questo è un po' il tema che vogliamo portare a compimento.
Presidente -
La discussione generale è aperta. La parola
all'Assessore.
Sapinet (UV) -
Sarò breve anche io. L'argomento lo
abbiamo trattato, come ha detto, nell'ultimo Consiglio, dove si è
espresso tendenzialmente un parere favorevole in merito
all'impegnativa, ma avevamo messo in discussione alcuni passaggi
sulle premesse, che oggi sono state riviste così com'è semplificata
anche l'impegnativa.
Pur condividendo il principio che ha espresso poco fa il
Presidente, dove le richieste delle audizioni potrebbero essere
fatte in Commissione - è un principio sicuramente che andrà
considerato per il futuro - non ci contraddiremo di certo in merito
alla discussione dell'ultimo Consiglio, quindi l'aspetto è
sicuramente positivo con due piccole integrazioni che abbiamo
condiviso con il collega, che ringrazio, sul dopo "La vendita delle
quindici unità immobiliari", andiamo a citare che erano
"Completamente disponibili dal 2020" e in fondo all'impegnativa,
dopo "La Giunta regionale a portare all'attenzione della
Commissione consiliare competente il dossier sopra richiamato entro
sessanta giorni" aggiungiamo "Con l'audizione di tutti i soggetti
interessati".
Il tutto è stato anche condiviso con il Comune di Aosta che sarà
indubbiamente uno di questi soggetti.
Presidente -
Consigliere Baccega.
Baccega (FI) -
Noi accettiamo gli emendamenti che sono
stati proposti e ci riserviamo d'inserire nei soggetti interessati
anche alcune ipotesi che magari metteremo all'attenzione della
Commissione.
Presidente -
Chiudiamo la discussione generale, la
verifica è già stata fatta, pertanto mettiamo in votazione la
mozione. La votazione è aperta. La votazione è chiusa.
Presenti, votanti e favorevoli: 34
La mozione è approvata all'unanimità.
Abbiamo esaurito l'ordine del giorno, pertanto i lavori del
Consiglio si concludono.
---
L'adunanza termina alle ore 13:14.
