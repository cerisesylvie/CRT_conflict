Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3104 del 7 ottobre 1987 - Resoconto
OGGETTO N. 3104/VIII - APPOGGIO ALLE INIZIATIVE LEGISLATIVE
TENDENTI ALL'ABOLIZIONE DEI PEDAGGI AUTOSTRADALI E AL RAFFORZAMENTO
DEI SERVIZI DI VIGILANZA E DI ASSISTENZA AGLI AUTOMOBILISTI SULLE
AUTOSTRADE. - (Ritiro di mozione)
PRESIDENTE:
Do lettura della mozione in oggetto,
presentata dal Consigliere Sandri:
MOZIONE
APPRESO che in Parlamento è stata presentata una proposta di
legge per l'abolizione dei pedaggi autostradali e per rafforzare i
servizi di vigilanza e di assistenza agli automobilisti sulle
autostrade;
RITENUTA particolarmente interessante per la nostra Regione
tale proposta di legge che eviterebbe le note code al casello di
Quart l'Eglise e che ridurrebbe notevolmente l'impatto ambientale
della progettata autostrada Sarre-tunnel du Mont Blanc;
OSSERVATO che gli oneri provenienti da tale legge sono
coperti con un aumento dell'imposta erariale sul gasolio per
autotrazione;
IL CONSIGLIO REGIONALE
IMPEGNA
il Presidente della Giunta regionale:
- a impegnare i nostri parlamentari ad appoggiare tale
proposta di legge, richiedendo tra l'altro l'immediata
discussione.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Pur correndo il rischio di riscontrare
l'astensione del Consigliere Cout...
COUT
(fuori microfono): Invece, voterò a favore!
SANDRI (N.S.):
...ho presentato ugualmente questa mozione,
che riguarda una piccola questione e che, però, potrebbe conseguire
grandi risultati sul progetto autostradale nel tratto da Sarre al
Monte Bianco.
Da alcuni deputati della Sinistra Indipendente è stata
presentata una proposta di legge per l'abolizione dei pedaggi
autostradali. I giornali hanno riferito anche di un'analoga
proposta di deputati comunisti. Ciò renderebbe possibile un aumento
dei servizi di vigilanza e di assistenza agli automobilisti, grazie
all'organizzazione di alcuni corsi di formazione riservati al
personale attualmente addetto ai caselli.
Questa proposta, che in linea di massima è molto interessante,
proprio perché consentirebbe di viaggiare lungo le autostrade
meglio di quanto non avvenga oggi, a causa della persistenza di
numerose barriere come quella di Santhià che da diversi anni noi
stiamo cercando di abolire, avrebbe dei risvolti positivi anche sul
costruendo progetto autostradale da Sarre al Monte Bianco.
Dagli studi sull'impatto ambientale del manufatto autostradale,
realizzati dal prof. Karrer, noi sappiamo che uno dei punti più
drammatici risultava essere la barriera di Morgex. Devo onestamente
riconoscere che, con la variante che ci è stata proposta in
Commissione e che prevede lo spostamento ad Aosta dell'esazione del
pedaggio dei mezzi pesanti, si è già potuta ridurre la barriera in
maniera notevole; ma si otterrebbe un risultato ancora migliore,
per la tutela dell'ambiente, se si potesse spostare anche
l'esazione dei pedaggi delle automobili, oppure, addirittura,
eliminare del tutto l'esazione lungo le autostrade, così come
avviene in Svizzera ed in altri paesi.
Visto che questa scelta potrebbe avere dei grossi risultati sul
progetto autostradale, che potremmo veder realizzato nei prossimi
anni...
(...Interruzione del Presidente ROLLANDIN...)
SANDRI (N.S.):
Ho detto "potremmo veder realizzato nei
prossimi anni", perché la lotta è ancora aperta e bisogna vedere se
riuscirete a realizzare l'autostrada.
Sarebbe opportuno, in ogni caso, che i nostri parlamentari si
impegnassero, insieme a quelli del Partito Comunista e della
Sinistra Indipendente, per far votare ed approvare questa legge il
più rapidamente possibile.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Au delà du fait que si l'on faisait le
même choix que M. Sandri, lorsque parlent les forces de la
majorité, avec ces affirmations on ne peut que dire qu'il est pour
les autoroutes, puisque justement il a parlé qu'il était nécessaire
de "rafforzare i servizi di vigilanza": finalement on a entendu
l'avis favorable de M. Sandri à l'égard des autoroutes. Il faudra
publier cela par voie d'affiche, même s'il n'est pas pour les
autoroutes à péage.
A part ça, le problème est double: la première partie,
"Abolizione dei pedaggi autostradali". Si le projet de loi, que
l'on ne connaît pas, visait à "rafforzare i servizi di vigilanza e
di assistenza", uniquement, je crois que l'on pourrait être
d'accord. Avant tout, il faudrait connaître l'alternative, car, si
l'on ne paie pas les autoroutes, il faut agir autrement.
Le projet de loi je ne l'ai pas encore vu (j'avais demandé au
bureau de me l'envoyer et aux parlementaires de l'examiner). Tant
qu'il n'y aura pas de péage, à mon avis il n'y aura pas d'autre
système susceptible d'améliorer l'ensemble et, même si cette idée
devait s'avérer populaire, nous ne pouvons la partager.
Il
y
a une affirmation sincère: il est dit qu'il faut la
faire, mais qu'il convient de réduire l'impact de cette autoroute
"ritenuta particolarmente interessante".
"Osservato che gli oneri provenienti da tale legge sono coperti
con un aumento dell'imposta erariale sul gasolio per autotrazione":
ce problème ne peut être résolu tout simplement par une
augmentation; c'est là un autre problème, même si je comprends
l'intention de M. Sandri, qui souhaite un transport des
marchandises par train et non par poids lourds. Non? Ce n'est pas
cela? Alors j'ai mal compris.
En tout cas, pour la motion "impegna il Presidente della Giunta
regionale a impegnare i nostri parlamentari ad appoggiare tale
proposta di legge", on ne peut accepter une telle prise de
position, à l'égard d'un projet de loi que l'on va réexaminer dans
son ensemble.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Poiché ritengo utile che il Presidente
conosca i meccanismi operativi previsti dalla legge citata,
annuncio che ritiro la mozione per ripresentarla dopo aver fornito
al Presidente della Giunta il testo della legge, presentata dai
Deputati Cervetti e Bassanini, che è molto interessante, anche
perché non vuole penalizzare eccessivamente il traffico su gomma,
ma libera la società concessionaria delle autostrade dal problema
dell'autofinanziamento attraverso l'esazione dei pedaggi ed
elimina, di conseguenza, lo spreco di carburante ai caselli, riduce
l'inquinamento e l'alterazione delle condizioni di lavoro per chi
opera in prossimità dei caselli. Questa legge finanzia la società
concessionaria attraverso un modestissimo aumento (si parla di 20
lire al litro) delle somme erariali che gravano sul gasolio per
autotrazione. È una misura che non incide sui flussi
internazionali, ma consente di raccogliere quei 700 miliardi...
(...Interruzione del Presidente ROLLANDIN...)
SANDRI (N.S.):
Questo non lo dico io, ma i presentatori
della legge. I soldi derivanti dal gasolio per autotrazione
verrebbero dati alla Società Autostrade, anche per consentirle di
effettuare tutta una serie di interventi di manutenzione e di
assistenza, tuttora insufficienti, a tutto vantaggio degli
automobilisti. Secondo i calcoli e le previsioni dei presentatori,
questa legge consentirebbe un pieno recupero dell'occupazione in
servizi diretti a beneficio degli utenti delle autostrade.
Credo che questa eventualità sia molto importante, anche se
posso capire che l'occasione di "rendere pan per focaccia" non sia
sfuggita al Presidente della Giunta. Si tratta, però, di
osservazioni che sarebbe meglio riservare per altri momenti, anche
perché può ben essere che le mie osservazioni tendano a dividere il
campo avversario e che ciò non piaccia al Presidente della Giunta;
ma anche certe sue osservazioni potrebbero porre dei problemi a
noi, "quattro gatti" dell'opposizione. Non è detto, però, che
questo torni realmente a vantaggio della Presidenza della
Giunta.
PRESIDENTE:
La mozione iscritta al n. 53 dell'ordine del
giorno viene ritirata dal presentatore.
IL CONSIGLIO
prende atto.
PRESIDENTE:
La Presidenza propone di trattare nella
seduta odierna anche l'oggetto n. 54, così si potranno esaurire
quasi tutti gli oggetti iscritti all'ordine del giorno.
Il Consiglio è d'accordo? Visto che nessuno solleva obiezioni in
merito, possiamo procedere alla trattazione dell'oggetto n. 54.
