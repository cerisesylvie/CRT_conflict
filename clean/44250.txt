Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 1309 del 23 febbraio 2022 - Resoconto
OGGETTO N. 1309/XVI - Interrogazione: "Modalità operative di
supporto svolte dalle strutture regionali nei confronti degli enti
locali in ordine ai bandi finanziati con fondi PNRR" e
interpellanza: "Programmazione di una formazione univoca del
personale delle strutture regionali e degli enti locali valdostani
che si occuperanno di fondi del PNRR".
Bertin (
Presidente) -
Punto n. 28. Con questo
punto viene discusso anche il punto n. 10. Ricordo brevemente che
ci sarà l'illustrazione del punto n. 28, la risposta, in caso
specifico, del presidente Lavevaz e dell'assessore Caveri che si
divideranno il tempo, in seguito, la replica dell'interrogante e
dell'interpellante. Per l'illustrazione, consigliere Carrel.
Carrel (PA) -
Merci Président. Questo è un tema che
abbiamo già affrontato, come gruppo consiliare, diverse volte, e ne
abbiamo discusso ampiamente anche durante la seduta del bilancio,
su cui vogliamo assolutamente tornare per comprendere quale sia
l'iter e quale sia il contributo che porterà la Regione
all'attuazione del PNRR, non solamente per i progetti che
riguarderanno strettamente l'Amministrazione regionale, ma anche
quelli che vedranno coinvolte le Amministrazioni comunali.
Cercando di fare un po' d'ordine in tutti gli atti che sono
stati deliberati dalla nostra Giunta regionale negli ultimi anni,
siamo partiti dalla delibera 1144, quella di cui abbiamo già
discusso con l'approvazione delle cinquantuno proposte progettuali
a valenza regionale e su questo, sia noi, sia anche il collega
Aggravi, abbiamo già discusso diverse volte in passato. In seguito,
vi è stata la delibera 591/2021 la quale ha deliberato la Cabina di
regia regionale per il PNRR, che non è null'altro che la Giunta
regionale più l'aggiunta di un referente, o dei referenti, del
CELVA o del Comune di Aosta, in base al tema di cui si tratta e,
nella stessa delibera, si va ad approvare e a deliberare una
Task force
presieduta dal Segretario generale con vari
coordinatori e dirigenti di II livello. In seguito, è stata
approvata la deliberazione di Giunta 1684 del 2021 in cui la
struttura competente - che è la Struttura Semplificazione e
supporto procedimentale e progettuale per l'attuazione del PNRR in
ambito regionale, incardinata presso l'Assessorato alle finanze,
innovazione e opere pubbliche - va ad affidare degli incarichi di
collaborazione a quattordici professionisti ed esperti. Ad oggi ci
risulta, leggendo un attimo i PD - ma questo sicuramente è più
complicato per noi e potrete darci qualche notizia in più,
soprattutto chi risponderà, sia il Presidente che l'Assessore
competente - ci risultano essere incaricati solamente cinque,
quindi lontani da quelli che sono i quattordici esperti
professionisti programmati e necessari per avviare questo percorso.
Nella struttura che ho citato prima, abbiamo la nomina del
dirigente e di un assistente amministrativo contabile.
Ho fatto tutto questo
excursus
perché credo che sia
necessario comprendere che abbiamo una Cabina di regia, che è la
Giunta regionale, abbiamo una Task force con la quale, insieme ai
colleghi Brunod e Aggravi, già in Seconda Commissione, grazie alla
collaborazione anche del Presidente Malacrinò, abbiamo chiesto e
andremo a calendarizzare poi un incontro per meglio dettagliare
tutte le operazioni messe in campo e poi abbiamo una struttura che
si occupa di mettere appunto tutta quella che è la semplificazione
e il supporto procedimentale e progettuale. In tutto ciò vi sono
poi i bandi che riguardano i singoli Comuni, Comuni che, ahimè,
come ben sappiamo e abbiamo già discusso più volte, hanno carenza
di personale e hanno mille difficoltà e si vedono proiettati in
questa nuova realtà, che è sicuramente un'opportunità per molti
comuni e per molte realtà, ma che hanno bisogno, spesso e
volentieri, di un supporto.
Quello che volevamo chiedere è come la Regione intende
supportare gli enti locali e come intende programmare la propria
azione all'interno del PNRR, perché il rischio è che abbiamo
tantissime cabine di regia,
task force
, tavoli e varie
strutture, ma poi, alla fine, non riusciamo realmente a valorizzare
e a far rendere al meglio questi investimenti che, bene o male,
verranno poi fatti in Valle d'Aosta. Questa è, credo, la nostra
preoccupazione principale. Con quest'interpellanza vogliamo proprio
cercare di fare il punto per comprendere come abbiamo intenzione di
agire come Regione. Abbiamo, inoltre, visto che il CELVA, assieme a
Confindustria, ha organizzato un corso di formazione per i
segretari e per gli amministratori, ci chiedevamo pertanto se
questo corso viene fatto anche dagli amministratori o dalle
strutture competenti sul PNRR regionali, in modo da avere tutti la
stessa formazione e parlare tutti la stessa lingua, perché sennò il
rischio è che i Comuni si formano in un certo modo, la Regione,
invece, adotta altri canali di formazione e talvolta anche altre
modalità operative. Il rischio è che non parliamo la stessa lingua
e rischiamo di perdere importanti investimenti che credo che
possano essere necessari per la nostra Regione; ma, come sappiamo,
i fondi europei hanno bisogno di competenza, di progettualità e
hanno bisogno poi di una fase che è quella successiva, cioè non
solo di seguire i lavori, ma anche quella di rendicontazione, che è
una fase sicuramente molto delicata e sulle quali i nostri enti, ma
anche la nostra Regione ha necessità di andare a formare dei
giovani e delle persone professionalmente competenti per poter dare
le risposte che i valdostani aspettano.
Presidente -
Come detto, risponderà il presidente della
Regione Lavevaz e in seguito l'Assessore.
Lavevaz (UV) -
Grazie Presidente. Io rispondo in merito
ai quesiti posti dall'interpellanza, il collega Caveri risponderà
invece più nel merito dell'interrogazione, che in parte è contenuta
anche nell'interpellanza, quindi sulla parte relativa, in
particolare, ai rapporti con gli enti locali.
Il collega Carrel ha fatto una disamina puntuale di tutto l'iter
che c'è stato in questi mesi relativo al PNRR. Avremo modo in
Commissione, nei prossimi giorni, di confrontarci anche con gli
Assessori competenti e fare il punto in maniera precisa
sull'organizzazione. Io qua rimango sulla questione richiesta, che
è quella della formazione, e faccio il punto che gli uffici mi
hanno dato rispetto a tutte le iniziative che sono state
organizzate e alle quali i nostri dipendenti hanno partecipato in
queste settimane e in questi mesi. Va premesso che, come lei sa,
collega Carrel, è in fase di elaborazione ormai avanzata il
cosiddetto PIAO (Piano integrato di attività e organizzazione), nel
quale è inserito anche il Piano della formazione del personale per
il prossimo triennio e nel quale vengono anche definite le
strategie, gli obiettivi sia trasversali che puntuali, quindi anche
in riferimento al tema del PNRR. Però, per rimanere sulla richiesta
puntuale, le posso dire e illustrare quali sono le attività che
sono state svolte fino ad oggi.
Nel periodo settembre 2021 - marzo 2022 ai dipendenti regionali
- dirigenti e personale delle categorie D e C2 - è stato proposto
il percorso formativo del Piano nazionale per l'aggiornamento del
RUP previsto all'articolo 7, comma 7-bis, della legge 120/2020 e
realizzato dal Ministero delle infrastrutture e della mobilità
sostenibile, dalla Scuola nazionale amministrazione ITACA,
Fondazione IFEL, con il supporto delle collaborazioni istituzionali
alla rete di osservatori regionali dei contratti pubblici. I
dipendenti regionali che hanno aderito all'iniziativa sono stati
duecentoquarantaquattro, suddivisi in: centosettantotto iscritti al
corso base, Linea A, formazione
e-learning
asincrona in
materia di
procurement
pubblico (composto da ventisei
lezioni da cinquanta minuti circa, più test di apprendimento
finale, eccetera); numero sessantasei iscritti alla Linea B, con
dieci
webinar
specialistici in materia di
procurement
pubblico. La scadenza prevista per la conclusione della formazione
in argomento è fissata per il 31 marzo 2022. Ad oggi, i dipendenti
che hanno concluso il percorso formativo Linea A sono cinquantadue,
mentre quelli che hanno completato la Linea B sono trentatré.
Nell'ambito dello stesso percorso formativo, è prevista una serie
di
webinar
tematici in materia di PNRR e sostenibilità
ambientale, Linea C, che al momento non è stata ancora attivata.
Nel periodo maggio - dicembre 2021 è stata inoltre autorizzata la
formazione individuale per due dirigenti, due funzionari e un
dipendente di categoria C2 per i seguenti corsi: 'Il PNRR per la
pubblica Amministrazione, governance, soggetti attuatori, risorse
umane e finanziarie', organizzato da Promo P.A., 'L'affidamento dei
contratti PNRR e PNC' - un altro corso - proposto da Maggioli e
'Fondi strutturali 2021-2027
Recovery Fund
. Le azioni per la
ripresa', organizzato da Eurosportello Confesercenti.
Si chiede poi quali siano i costi e le percentuali di adesione
del personale interessato a questi corsi di formazione. L'intero
percorso formativo del Piano nazionale per l'aggiornamento del RUP
non ha comportato costi per la realizzazione, essendo proposto da
piattaforme ministeriali totalmente gratuite, mentre per la
formazione individuale sopracitata il costo complessivo è stato
pari a circa 2 mila euro.
Si chiede poi se sia intenzione dell'Amministrazione di
confrontarsi per effettuare una formazione univoca assieme agli
enti locali. L'Amministrazione ha dunque scelto in questa prima
fase di soddisfare i propri fabbisogni formativi in materia di PNRR
rivolgendosi a piattaforme statali e, a tal proposito, ha
provveduto a rinnovare l'accreditamento presso la Scuola nazionale
dell'Amministrazione, anche in considerazione del fatto che la
Scuola nazionale dell'Amministrazione provvede a svolgere le
attività di ricerca e di studio per l'individuazione specifica di
tipologie di formazione per il personale delle pubbliche
Amministrazioni preposto allo sviluppo e all'attuazione delle
azioni contenute nel Piano nazionale di ripresa e resilienza.
L'Ufficio formazione sta, inoltre, valutando l'opportunità per il
personale interessato di partecipare al corso universitario di
aggiornamento professionale del PNRR proposto dal Dipartimento di
Management dell'Università degli studi di Torino e finanziato
integralmente dall'INPS. Come anticipato sopra, la Struttura
Amministrazione e formazione del personale sta avviando la
ricognizione del fabbisogno formativo per il personale di tutta
l'Amministrazione al fine di raccogliere e valutare le esigenze di
aggiornamento e riqualificazione delle competenze per il triennio
2022-2024, anche in funzione dei progetti che saranno finanziati
con i fondi del PNRR. Pertanto, solo attraverso la ricognizione di
progetti finanziati dal PNRR che interessano l'Amministrazione
regionale condotta dalla struttura dedicata, incardinata presso il
Dipartimento Programmazione, risorse idriche e territorio, sarà
possibile individuare fabbisogni formativi più specifici e
specialistici da indirizzare ai soggetti direttamente impegnati a
dare piena attuazione dei progetti PNRR. A tal proposito, sono
stati attivati contatti con l'Università Bocconi per acquisire un
programma e il relativo preventivo di spesa per un percorso di
formazione manageriale dei RUP orientata verso la gestione dei
progetti finanziati dal PNRR. Quanto alle sinergie con gli enti
locali, non sono certamente da escludere, considerando pertanto che
alcuni funzionari e dirigenti della Regione hanno partecipato ai
corsi attivati dal CELVA; reciprocamente, lo stesso potrà essere
fatto per i corsi attivati dalla Regione. Però su questo lascerei
la parola al collega Caveri, che entrerà nel merito anche
dell'interrogazione.
Presidente -
Assessore Caveri.
Caveri (AV-VdA Unie) -
Grazie Presidente. Questo è un
caso di scuola, nel senso che quello che è stato posto dai colleghi
riguardo a questo bando, che riguarda la scuola, definisce una
differenza tra bandi che vanno direttamente ai Comuni, e ai Comuni
tocca interloquire in realtà direttamente con il Ministero - ed è
questo il caso -, da bandi nei quali, invece, esiste una specie di
intermediazione della Regione e il caso più cospicuo, in questa
fase, sono i 20 milioni dei Borghi. Nel caso che, invece, mi è
stato sottoposto nell'interrogazione, è molto interessante rilevare
la grandissima difficoltà, ad esempio, di questo bando che viene
richiamato nell'interrogazione, perché è un bando che ha previsto
talmente tante clausole da creare - negli incontri che citerò e che
dimostrano un elemento di collaborazione continua con i Comuni,
proprio per fornire in un caso come questo un nostro sostegno -
meccanismi risultati talmente macchinosi da indurre alcuni Comuni,
anche se poi le cifre verranno spese egualmente - penso, ad
esempio, al Comune di Arnad, solo per fare un caso, o anche al
Comune di Pont-Saint-Martin - a non partecipare. Perché sono, lo
ripeto, meccanismi che prevedono documentazione da presentare
tambour battant
(per esempio documentazione sull'antisismico
molto difficile da poter ottenere in tempo utile per la
presentazione della domanda) o dall'altra anche meccanismi che
creano forti perplessità - ne ho già parlato qui in Aula - come per
esempio la questione della progettazione che, nel caso di questo
bando, verrà poi svolta direttamente. Questo suscita evidenti
perplessità anche da parte del Ministero della pubblica istruzione
che probabilmente vedremo - facciamo gli scongiuri -, non sembra
avere quella sensibilità o poter avere quella sensibilità di poter
interpretare delle costruzioni architettoniche che, in qualche
maniera, corrispondano in maniera puntuale alle necessità o anche
al
milieu
, all'ambiente all'interno del quale si
esprimeranno queste costruzioni.
Comunque, sulla base delle verifiche da noi effettuate - per
rispondere alla prima domanda - noi abbiamo il Comune di
Valtournenche che prevede la costruzione della Scuola secondaria di
primo grado, frazione Cretaz (come voi sapete il vecchio immobile
ha avuto dei problemi di staticità e oggi la soluzione proposta
credo sia all'interno di appartamenti, quindi non certamente
congrua) e il Comune di Donnas e questo riguarda la Scuola
dell'infanzia e la Scuola primaria di frazione Grand Vert. Nel caso
in esame che, ripeto, è esemplificativo dal rapporto con gli enti
locali, noi fin da subito - quindi parliamo del 14 dicembre 2021 -
abbiamo fatto un incontro con il CELVA a cui ero presente, assieme
al dirigente della struttura Programmazione edilizia e logistica
scolastica e con il Presidente del CELVA, in cui abbiamo dato le
prime informazioni su quanto contenuto in questo bando appena
uscito, per così dire, sul sito del Ministero. Abbiamo spiegato le
risorse, le tipologie, la struttura così come veniva concepita dal
bando stesso, con tutti quei limiti che avevo illustrato.
Successivamente, è stata mandata, alla vigilia di Natale, una
mail
circostanziata in cui abbiamo spiegato l'insieme delle
procedure dei bandi; dopodiché, dopo un ulteriore approfondimento,
sempre da parte della stessa struttura, il 14 gennaio, vista
l'imminenza della scadenza del bando "Scuole nuove", che scadeva
l'8 febbraio, abbiamo di nuovo convocato una riunione con i Comuni,
i Comuni che avevano manifestato, nella rilevazione del fabbisogno,
l'esigenza di demolizione e ricostruzione dell'edificio scolastico,
perché questa era la particolarità. Tranne casi eccezionali, si
trattava di ricostruire in loco - sosteneva il Ministero nei
contatti che abbiamo avuto - per evitare lo spreco del suolo e
quindi doveva essere costruita in linea di principio in loco,
tranne che ci fossero degli impedimenti. Il 28 gennaio abbiamo
ulteriormente contattato i Comuni e lo stesso è avvenuto il 2
febbraio e, nel contempo, l'insieme delle informazioni che venivano
ritenute necessarie è stato, per così dire, esplicitato.
Quando ci incontreremo, credo il 7 di marzo, di fronte alle tre
Commissioni che sono interessate alla nostra audizione, potremo
approfondire la varietà di casi che si stanno manifestando rispetto
al complesso dei bandi, perché la logica, purtroppo, alla quale
ormai ci siamo dovuti abituare, è quella dei bandi. Aspettiamo
ancora, in particolare da parte della ministra Gelmini, delle
notizie rispetto ai tre progetti che noi abbiamo mandato, che erano
stati richiesti alcuni mesi fa come progetti prioritari; ancora di
recente, in occasione di un incontro telematico che ho avuto
assieme ad altri Assessori sulla nuova legge della montagna che è
sempre nelle mani del ministro Gelmini, la Ministra ci ha
assicurato che alcune questioni all'interno del PNRR non dovranno
essere a bando, ma si ritiene che potranno, in qualche maniera,
riflettere quelle richieste prioritarie che, a suo tempo, noi
abbiamo fatto. Purtroppo, al momento attuale, noi non abbiamo
ancora una chiarezza definitiva su che cosa arriverà, così come
oramai - e ne parleremo il 7 - è stata conclusa una prima
ricognizione dei bandi ai quali noi parteciperemo e, ripeto, ne
parlerò tra poco nella prossima interpellanza. Intanto,
tambour
battant
, arriva altro materiale che deve essere in qualche
maniera interpretato e al quale poi noi possiamo partecipare.
È chiaro che, se uno dovesse esprimere un giudizio, in linea di
principio, è del tutto evidente che il fronte comune delle Regioni
e il fronte comune anche degli enti locali, non solamente delle
Regioni, è estremamente critico nei confronti di questo
modus
operandi
da parte del Governo, perché i soggetti che vengono
chiamati sul territorio, i soggetti della democrazia locale, che
siano Comuni, Province, Regioni, vengono di fatto investiti di
bandi, ma senza avere alcuna possibilità, non facendo parte di
nessuna cabina di regia nazionale; le Regioni, fin dall'inizio,
hanno chiesto di far parte almeno di quella specie di
Task
force
, per usare questa espressione che abbiamo usato anche noi
in una nostra delibera. Questa logica di
Task force
di
Palazzo Chigi, che è estremamente tecnocratica e priva di
rappresentanti della democrazia locale, ha evidentemente creato dei
meccanismi che rendono farraginosa e anche difficile
l'interpretazione delle diverse proposte a menu che vengono fatte e
in qualche maniera vengono imposte senza tenere conto, perché
questo è quanto è avvenuto fino ad oggi, delle priorità che ogni
territorio aveva poste in campo all'inizio della discussione sul
PNRR. È una situazione complessa e si cerca, nel limite del
possibile, di inseguire le diverse potenzialità, sapendo
naturalmente che questo significa avere anche da noi, in Regione,
delle strutture centralizzate, soprattutto per evitare una
dispersione della conoscenza dei dati, ma poi, in realtà, come
abbiamo oramai vissuto sulla nostra pelle, devono essere anche le
singole strutture dei diversi Dipartimenti in grado di poter
interpretare tutto quanto ci viene riversato con il contagocce, con
una periodicità inquietante, pensando che l'orizzonte finale è
quello del dicembre del 2026 che, mese dopo mese, si avvicina
sempre di più.
Presidente -
Per la replica, consigliere Carrel.
Carrel (PA) -
Grazie Presidente. Parto con quanto
concluso dall'Assessore Caveri. Il PNRR riguarda sicuramente una
struttura che deve coordinare tutti i progetti, ma riguarda anche
tutti i Dipartimenti e tutti gli Assessorati. Forse proprio perché
facciamo parte di quel comparto unico, sarebbe, dal mio punto di
vista, necessario andare a fare una formazione univoca che vada ad
essere mirata a chi è interessato alla gestione di questi fondi,
andando ad individuare le persone a monte di ogni Dipartimento e
delle strutture e dei Comuni, in modo da dare una formazione che
non sia la formazione ordinaria. Mi permetta, Presidente, ma quella
che ha elencata è la formazione pressoché ordinaria che si fa quasi
sempre nell'Amministrazione pubblica, a fronte di un evento
assolutamente straordinario come il PNRR, che richiede una forza
sicuramente maggiore e ha necessità di andare ad essere affrontato
in modo estremamente diverso. Per questo siamo seriamente
preoccupati - lo abbiamo già detto diverse volte - e proprio per
citare un esempio di quanto accade, proprio il bando Borghi ne è un
esempio. Il Ministero della cultura ha comunicato la partenza di
questo bando il 9 dicembre del 2021, la Regione ha deliberato un
mese e otto giorni dopo, il 17 gennaio 2022, e i progetti devono
essere presentati entro venerdì. Capite bene che i Comuni
interessati hanno veramente pochissimo tempo. È vero quanto detto
dall'assessore Caveri, che c'è una gestione centrale e
centralizzata del PNRR, ma anche noi come Regione dobbiamo
assolutamente coordinarci molto di più per cercare di poter dare la
possibilità ai Comuni di partecipare ai bandi e poi di supportare
anche i Comuni attraverso della gente che, però, deve essere
formata, perché il personale, su questi temi, deve essere
assolutamente formato e competente, perché sennò rischiamo
veramente di incorrere in sanzioni in futuro e il tutto non finisce
nel 2026, ma le sanzioni e gli atti proseguono anche dopo il 2026 e
questo è sicuramente un altro aspetto molto preoccupante. Quindi mi
permetta, Presidente, dal mio punto di vista, dal nostro punto di
vista, è necessaria una formazione più puntuale e coordinata per
l'intero comparto unico, perché se vogliamo veramente far fronte a
queste risorse, che sono necessarie e vanno sfruttate (perché sui
fondi europei abbiamo tante carenze e dobbiamo sfruttarle
sicuramente meglio), ci vuole formazione, ci vogliono dei giovani -
dico giovani per intendere nuova linfa - anche nei vari
Dipartimenti e nelle varie strutture, per poter far fronte
realmente ad una sfida che non ha assolutamente nulla di ordinario,
né per la Regione Valle d'Aosta né per i Comuni valdostani.
Presidente -
Sempre per replica, il consigliere Aggravi,
ne ha facoltà.
Aggravi (LEGA VDA) -
Grazie Presidente. Per aggiungere
alcuni punti rispetto anche a quello che ha rappresentato molto
correttamente il collega Carrel. Che l'impostazione a bando del
PNRR fosse portatore di problematiche ed inefficienze, questo ce lo
siamo detti più volte e soprattutto anche il fatto che non si sia
sfruttata la strategicità anche della programmazione regionale è
sicuramente un elemento di forte debolezza e questo lo si è detto
in più fasi. Quello che ci permetterà, io penso, di capire un po'
meglio quello che si sta facendo, è sicuramente quest'audizione del
prossimo 7 marzo, perché sinceramente quello che appare è uno
scenario, a mio giudizio almeno, abbastanza confuso, nel senso che
si è parlato di una cabina di regia, c'è il discorso degli esperti,
non si capisce però effettivamente il coordinamento quanto sia
efficace e soprattutto come funzioni. Dico anche questo perché, in
particolare, l'interrogazione da noi proposta viene da delle
sollecitazioni, o meglio, delle segnalazioni che arrivano
direttamente dagli enti locali.
Forse quello che manca è stato anche leggere in fase di
definizione del PNRR - e qua parlo in particolare delle strutture
tecniche - quello che sarebbe poi stato il
modus operandi
.
Questo ha portato, e porta oggi, sicuramente a rincorrere i singoli
bandi, che sono molto complicati, però, se qualcun altro ce la fa e
qualcun altro spenderà questi soldi, dobbiamo interrogarci e capire
il perché noi non riusciamo a farlo; se la debolezza è nell'ente
locale o se la debolezza è nella Regione, bisogna cercare di
risolverlo, perché altrimenti facciamo delle strutture di
coordinamento che in realtà dovrebbero coordinare già sé
stesse.
Presidente -
A questo punto sospendiamo per arieggiare i
locali.
La seduta è sospesa dalle ore 17:11 alle ore 17:41.
