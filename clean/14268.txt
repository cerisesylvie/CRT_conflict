Classificazione
DEMANIO E PATRIMONIO REGIONALE
EDILIZIA
Edilizia residenziale


Resoconto integrale del dibattito dell'aula
Oggetto del Consiglio n. 791 del 6 luglio 1994 - Resoconto
OGGETTO N. 791/X - Vendita al Comune di Morgex di terreni con
entrostanti fabbricati, da destinare all'edilizia residenziale
pubblica.
Deliberazione - Il Consiglio
Premesso che:
Il Comune di Morgex, con nota in data 26 gennaio 1991, ha
richiesto a questa Amministrazione di acquistare un'area di
proprietà regionale, distinta al C.T. al F. 36 con i mappali nn. 65
- 66 - 67 e 68, da destinare all'edilizia residenziale
pubblica.
Trattasi di un'area della superficie catastale di mq. 1820 con
entrostanti due fabbricati, uno in legno e l'altro in muratura, in
pessimo stato di conservazione, che, a seguito di una variante del
P.R.G. recentemente approvata, è destinata all'edilizia pubblica
residenziale.
Gli immobili richiesti sono stati acquistati dalla Regione con
rogito Notaio Guido Marcoz in data 31 dicembre 1990.
L'Ufficio Patrimoniale dell'Assessorato del Bilancio e delle
Finanze con perizia di stima in data 26 febbraio 1991 aveva
valutato i terreni di cui trattasi in lire 95.380 al mq. (importo
complessivo lire 173.600.000); con successiva nota del 4 marzo 1994
ha rivalutato l'area in lire 115.000 al mq. (importo complessivo
lire 209.300.000).
Il Comune di Morgex, con nota in data 20 maggio 1994, ha
espresso il proprio parere favorevole all'acquisto, alle condizioni
proposte dall'Amministrazione regionale.
Visto il parere favorevole rilasciato dal Vice Dirigente del
Servizio Affari Generali e Legali della Presidenza della Giunta, ai
sensi del combinato disposto dell'articolo 72 della Legge regionale
n. 3/1956 e successive modificazioni, e dell'articolo 21 della
Legge regionale n. 18/1980 e successive modificazioni, in ordine
alla legittimità della presente deliberazione;
Visto il parere della II Commissione consiliare permanente;
Delibera
1) di approvare la vendita al Comune di Morgex, per il prezzo
complessivo a corpo di lire 209.300.000
(duecentonovemilionitrecentomila), di un'area di terreno di
proprietà regionale sita nel medesimo Comune, con entrostanti due
fabbricati in pessimo stato di conservazione, il tutto distinto al
Catasto come segue:
- CATASTO TERRENI
F. 36 n. 65/1 porzione di fabbricato rurale
n. 66 seminativo mq. 240
n. 67 Prato irriguo mq. 582
n. 65 Ente urbano mq. 413
n. 68 Ente urbano mq. 585
- CATASTO FABBRICATI
F.36 n.65 sub.2 - fraz. Liarey P.T. A/5 vani 5
n.65 sub.3 - fraz. Liarey A/5 vani 5
n.65 sub.4 - fraz. Liarey P 2 A/5 vani 6
n. 68 - fraz. Liarey P.T.B/l mq. 607
2) di introitare la somma complessiva di lire 209.300.000
(duecentonovemilionitrecentomila) al capitolo 10200 ("Provento
vendite beni immobili") del bilancio di previsione della Regione
per l'anno finanziario 1994;
3) di onerare il Comune acquirente delle spese di stipulazione,
registrazione, trascrizione ed ogni altra inerente dell'atto di cui
trattasi;
4) di stabilire che il trasferimento è condizionato
all'approvazione da parte degli organi comunali competenti della
vendita di cui trattasi, al prezzo stabilito dalla Regione;
5) di conferire al Presidente della Giunta od eventualmente, in
caso di delega, all'Assessore regionale che interverrà alla
stipulazione dell'atto conseguente al presente provvedimento, la
facoltà di autorizzare l'inserzione nello stesso delle
precisazioni, rettifiche ed aggiunte che il Notaio riterrà
necessarie per il perfezionamento del rogito;
6) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lett. d) del decreto legislativo 22
aprile 1994, n. 320.
Si dà atto che, dalle ore 12,36, presiede il Vicepresidente
Marco Viérin.
Presidente -
Qualcuno intende intervenire? Se
nessuno chiede di intervenire, pongo in votazione la delibera in
oggetto.
Presenti, votanti e favorevoli: 25
Il Consiglio approva all'unanimità
