Classificazione
ISTRUZIONE PUBBLICA
LINGUA FRANCESE


Resoconto integrale del dibattito dell'aula
Oggetto del Consiglio n. 1854 del 21 febbraio 2001 - Resoconto
OGGETTO N. 1854/XI Iniziative finalizzate a riconoscere alla
quarta prova sostenuta e superata in sede di esame di Stato una
valenza nazionale e sovranazionale. (Interpellanza)
Interpellanza Preso atto del Progetto Lingue 2000 attivato
dall’anno scolastico 1998/99 dal Ministero della P.I
per diffondere e potenziare la conoscenza di due lingue comunitarie
nelle scuole di ogni ordine e grado;
Attesa la valenza innovativa di tale progetto:
- dal punto di vista dei contenuti, in quanto si fa riferimento
ai livelli di conoscenza della lingua così come sono codificati nel
documento europeo "Quadro comune europeo di riferimento. Consiglio
d’Europa, Strasburgo, 1997";
- dal punto di vista della certificazione perché è prevista,
oltre alla valutazione interna della scuola, anche una
certificazione esterna, rilasciata da Agenzie europee a ciò
accreditate;
Considerato che tali certificati costituiscono crediti formativi
per il curricolo scolastico e professionale ed hanno valore anche
fuori dai confini nazionali;
Preso atto che le scuole della Regione non sono state coinvolte
in tale progetto, ma che esse, almeno per quanto riguarda la lingua
francese, sono caratterizzate dalla continuità di apprendimento
della lingua dalle materne alle superiori e che tale conoscenza è
certificata con un’apposita prova, e con relativa
distinta valutazione, all’interno
dell’esame di stato che conclude il curricolo
scolastico;
Ritenendo che la conoscenza della lingua francese acquisita
nelle scuole della Regione sia almeno pari alle competenze
linguistiche certificate dall’Alliance Française
(Agenzia Europea di certificazione della conoscenza della lingua
francese);
Ritenendo inoltre opportuno operare per dare alla "spendibilità"
dell’esame di stato sostenuto in Valle una valenza
nazionale e sovranazionale;
i sottoscritti Consiglieri regionali
Interpellano
l’Assessore competente per sapere:
- se, e come, intenda attivarsi perché la quarta prova sostenuta
e superata in sede di esame di stato in Valle
d’Aosta sia riconosciuta come omologa al DALF
(Diplôme Approfondi de Langue Française), così da diventare un
credito formativo valido a tutti gli effetti.
F.to: Squarzino Secondina - Curtaz - Beneforti
Président
La parole à la Conseillère Squarzino
Secondina.
Squarzino (PVA-cU)
Il nostro gruppo riprende un'iniziativa
già avviata dal gruppo di Forza Italia, perché credo che un
problema importante non appartenga né a una forza politica né
all’altra, ma appartenga a chi lo recepisce,
all’intera comunità.
Vogliamo qui ricordare che da tre anni è in atto, a livello
nazionale, una sperimentazione avviata dal Ministero della pubblica
istruzione, che si chiama "Progetto Lingue 2000", che ha il compito
di diffondere e potenziare la conoscenza di due lingue comunitarie
nelle scuole di ogni ordine e grado.
È un progetto che ha alcune valenze innovative interessanti. In
primo luogo per quanto riguarda i contenuti, nel senso che si fa
riferimento ai livelli di conoscenza della lingua così come sono
codificati a livello europeo nel quadro comune europeo di
riferimento "Cadre de référence".
Vi è una seconda novità interessante, non essendo mai stato
fatto finora un rapporto così stretto fra scuola e certificazione
esterna, ed è la seguente: attraverso questo progetto si propone
alle scuole di far sostenere gli alunni, che hanno seguito un
percorso curriculare linguistico, che è tarato sulle competenze
linguistiche definite dal "Cadre de référence", anche un esame
all’esterno della scuola presso quelle agenzie
europee di certificazione che rilasciano diplomi di livelli diversi
di conoscenza della lingua. Si tratta di diplomi che hanno un
valore che va oltre il semplice valore scolastico; essi diventano
crediti formativi sia per la professione, sia per
l’inserimento nel mondo del lavoro, anche a livello
scolastico universitario, e soprattutto sono crediti formativi che
hanno valore al di là del confine del comune, della provincia,
della regione o dello Stato che li ha rilasciati, perché sono
riconosciuti in tutto il mondo.
Ora le scuole della Valle d’Aosta non sono state
coinvolte in questo progetto: non giudico questa scelta, mi limito
a prenderne atto.
Ma dobbiamo prendere atto di una cosa chiaramente interessante:
all’interno delle scuole valdostane
c’è un patrimonio di esperienze di insegnamento
plurilingue che, a nostro avviso, dovrebbe essere valorizzato.
Riteniamo pertanto che alcune di queste innovazioni che sono
state introdotte nella scuola italiana, innovazioni collegate con
tutto il processo che avviene a livello europeo di apprendimento,
conoscenza, certificazione delle lingue, riteniamo - dicevo - che
questo valore innovativo sia fatto proprio anche dalla scuola
valdostana.
E quali sono i due elementi importanti di questo processo
innovativo? Lo ricordavo in premessa: da una parte è
l’adeguamento dei curricula di apprendimento
linguistico ai principi che a livello europeo sono definiti nel
"Cadre de référence", dall’altra è il collegamento
della scuola con agenzie estere di valutazione, nel senso che la
scuola prepara gli alunni a conseguire certificati che danno loro
la possibilità di veder riconosciuto il proprio risultato
scolastico attraverso questi crediti formativi.
Abbiamo in particolare una lingua nella scuola valdostana che è
appresa in modo continuativo dalla scuola materna fino alle
superiori.
Abbiamo una conclusione di questo curricolo scolastico
attraverso l’esame di Stato che prevede che ci sia
una quarta prova valutata a sé stante, quindi con una valutazione
ad hoc.
Cosa si chiede? Questa è la domanda che poniamo con
l’interpellanza all’Assessore.
Chiediamo se non sia possibile fare in modo che questa quarta
prova, sostenuta e superata all’esame di Stato,
abbia una valenza di credito formativo equiparabile ai certificati
di conoscenza della lingua francese che vengono rilasciate dalle
agenzie europee, in questo caso dall'Alliance française.
Su questo tema, che a noi sembra estremamente interessante per
gli studenti valdostani, vorremmo sapere il parere
dell’Assessore.
Président
La parole à l’Assesseur à
l’éducation et à la culture, Pastoret.
Pastoret (UV)
Pour la deuxième fois cet argument,
concernant le Projet "Lingue 2000", est porté à
l’attention de cette Assemblée. Il y a quelques mois
c’était M. Tibaldi qui avait interpellé le
Gouvernement à cet égard et aujourd’hui
c’est Mme Squarzino qui avance ces questions.
Il y a des arguments qui se représentent de temps à autre à
l’attention du Conseil et surtout des médias qui
suivent les travaux de cette Assemblée; ce sont les thèmes sur
lesquels les auteurs de l’initiative estiment
pouvoir le plus retenir l’attention de
l’opinion publique à laquelle on cligne
l’?il en espérant pouvoir tirer du profit politique
et électoral.
Pour ce faire quel est le comportement? Il s’agit
de poser une question sur des événements et puis de porter sur ces
événements de jugements politiques.
Malheureusement les règles de comportement de
l’Assemblée se soumettent à une liturgie qui prévoit
qu’il y a des questions initiales presque toujours
différentes par rapport au contenu de l’initiative,
ça il faut bien le dire et par la suite une réplique, qui reviendra
dans quelques minutes à la collègue Squarzino, qui en général
représente l’occasion pour créer le bruit nécessaire
afin que l’initiative devienne une véritable
nouvelle qui soit à même d’être répandue par les
médias et connue par l’opinion publique.
Je dois dire que pendant ces deux ans et demi
j’ai pu apprécier l’honnêteté et le
comportement de quelques collègues, mais j’ai dû
prendre acte que trop souvent il y a eu une aptitude désagréable de
comportement face aux réponses qui sont données en construisant par
la suite des théorèmes faux et parfois en les diffusant parmi
l’opinion publique.
Peut-être faire de la politique entraîne aussi ces habitudes qui
à mon avis par contre disqualifient la politique en général et le
rôle de cette Assemblée et cela peut importer relativement peu
quand les arguments ne sont pas importants, mais
c’est assez grave quand tout cela peut créer des
malentendus dans l’opinion publique comme en est et
en a été le cas avec ce Projet "Lingue 2000".
Je dis cela parce que l’on évoque cet argument
pour revenir au fameux thème de la spendibilità qui assez longtemps
était chevauché à l’intérieur et à
l’extérieur de cette salle.
J’estime donc nécessaire de revenir
d’une façon plus ample sur l’argument
de cette interpellation et pour ces raisons je ne serai pas
bref.
Je veux le faire afin de remettre un peu le pendule à
l’heure effectivement sur cette question et je le
ferai en fournissant à vous tous, chers collègues, les informations
nécessaires sur ce Projet "Lingue 2000" en tirant par la suite
quelques conclusions.
Permettez-moi de le dire, je trouve d’ailleurs
juste que tous les collègues aient le même niveau de connaissance
de Mme Squarzino sur ce sujet, car je ne veux pas vous cacher que
la collègue Squarzino a bien assumé ses informations auprès de
moi-même et de l’Assessorat pour préparer cette
initiative.
A la suite d’un message de sa part
j’ai cherché Mme Squarzino pour lui fournir la
réponse aux doutes et aux éléments dont elle avait besoin.
Certainement je n’ai pas réussi dans cette tâche.
Voilà donc pourquoi cette initiative tombe sur nos bancs
aujourd’hui.
Mais je dois aussi remarquer que l’initiative
n’aborde pas d’autres points qui sont
strictement liés à cet argument Progetto "Lingue 2000" et pourquoi?
Parce que cela tient encore à la liturgie dont j’ai
parlé tout à l’heure: "Ne pas écrire et ne pas dire
tout au préalable". Sinon comme pourrait-on par la suite opérer
avec le coup de scène final en sortant peut-être du chapeau du
magicien les arguments plus savoureux?
Mais laissons tomber ces arguments, revenons donc à ce Projet
"Lingue 2000". Qu’est-ce que c’est ce
projet?
Il Progetto "Lingue 2000 è un'iniziativa avviata dal Ministero
della pubblica istruzione nel 1999. Si tratta di un progetto
triennale, quindi a termine, che si concluderà nel 2001 e che ha lo
scopo di promuovere lo studio delle lingue straniere secondo gli
orientamenti del Consiglio d’Europa contenuti nel
documento: "Les langues vivantes: apprendre, enseigner, évaluer un
cadre européen de référence".
Gli obiettivi del Progetto "Lingue 2000" sono:
l’introduzione precoce di una lingua straniera nella
scuola primaria e di una seconda lingua straniera nella scuola
secondaria, l’aggiornamento in questa prospettiva
degli insegnamenti e dei programmi, l’organizzazione
più efficace degli insegnamenti linguistici, la promozione
dell’acquisizione delle competenze linguistiche da
parte di studenti individuati e preparati dai docenti di
lingue.
Tale progetto si pone degli obiettivi in linea con il processo
di riforma e di crescita delle competenze linguistiche degli
studenti, di fatto - lo ricordo velocemente - gli obiettivi
principali del Progetto "Lingue 2000" sono già stati ampiamente
realizzati in Valle d’Aosta poiché nella nostra
Regione è già presente l’apprendimento di tre lingue
comunitarie con le seguenti modalità:
- educazione bilingue italiano/francese con il metodo originale
dell’alternanza delle lingue progressivamente dalla
scuola materna all’università;
- insegnamento della lingua tedesca, articolo 40 bis dello
Statuto, dalla scuola materna alla scuola media nella valle di
Gressoney con proseguimento della lingua in alcuni istituti
secondari;
- insegnamento della lingua inglese come terza lingua
comunitaria con le seguenti modalità: dalla scuola elementare
dall’anno scolastico 1999-2000 in forma sperimentale
ma vieppiù generalizzata, data di partenza del Progetto "Lingue
2000", nella scuola media dall’anno scolastico
1989-1990, dieci anni prima del Progetto "Lingue 2000", in quasi
tutte le scuole superiori, all’Università della
Valle d’Aosta.
In Valle d’Aosta poi sono realizzate da tempo
modalità di formazione docenti e di insegnamento secondo gli
orientamenti del Consiglio d’Europa, modalità che
hanno largamente anticipato il Progetto "Lingue 2000".
Queste attività consistono in:
- attività formative regionali a sostegno
dell’educazione bilingue in tutti i gradi di
scuola;
- formazione di formatori dell’area
linguistica;
- piano regionale pluriennale di formazione a sostegno
dell'introduzione della lingua inglese prima nella scuola media e
poi nella scuola elementare;
- formazione docenti di lingua tedesca nella valle di
Gressoney;
- convegni, seminari, stage di formazione
all’estero;
- scambi scolastici;
- partecipazione a progetti europei internazionali quali la
Coopération transfrontalière, Programma europeo "Socrates",
"Comenius", "Lingua", "Ario", il Programma "Leonardo da Vinci";
- la coopération con la communauté française de Belgique, con
l’Académie de Grenoble.
Tutto ciò è stato ed è realizzato su vasta scala in Valle
d’Aosta indipendentemente dal Progetto "Lingue 2000"
del quale vale la pena di ricordare la diffusione recente ed anche
assai ridotta, difatti lo stesso Ministero della pubblica
istruzione stima che il progetto abbia interessato finora il 6
percento della popolazione scolastica italiana, mentre in Valle
d’Aosta l’introduzione della terza
lingua comunitaria ha interessato la quasi totalità degli alunni
dei vari ordini di scuola.
Va sottolineato come il Progetto "Lingue 2000" si ponesse come
obiettivo l’ampliamento dell'offerta di formazione
linguistica e la creazione delle condizioni atte a favorire il
potenziamento della lingua curriculare e della seconda lingua
straniera, ma per fare questo individuava la creazione di ristretti
gruppi di apprendimento. Cito:
"? Si tratta di individuare
all’interno della singola classe o di più classi
gruppi di alunni con bisogni omogenei di potenziamento linguistico
e formare aggregazioni diverse all’interno della
stessa classe o fra classi diverse?"
, circolare ministeriale n.
217 del 13 settembre 1999.
E tutto ciò con il chiaro indirizzo di prevedere questo percorso
non in modo generalizzato, ma appunto per gruppi, esattamente
l’opposto di quanto si è fatto, si fa e si intende
continuare a fare in Valle d’Aosta con
l’inserimento generalizzato, come si evince dai dati
forniti, di un'ulteriore lingua comunitaria.
Come si vede, quindi, il Progetto "Lingue 2000" è un'ottima
iniziativa, ma limitata rispetto ai bisogni degli insegnamenti
linguistici delle scuole italiane e della realtà della Valle
d’Aosta, dove l’educazione bilingue
inizia nella scuola materna e l’insegnamento
plurilingue con l’introduzione della terza lingua
comunitaria inizia già nella scuola elementare.
C’è da aggiungere poi che il Progetto "Lingue
2000" difficilmente sopravvivrà in futuro poiché allo stato di
fatto esso è al terzo anno di attuazione e per il prossimo anno non
sono stati previsti ulteriori finanziamenti perché tale progetto è
stato considerato troppo oneroso per lo Stato continuare a pagare
laddove erano state richieste le certificazioni esterne su scala
nazionale. Ricordo per inciso che le certificazioni esterne non
sono state presenti dappertutto e vedremo poi perché.
Per contro i progetti e le sperimentazioni per
l’insegnamento plurilingue nella nostra Regione sono
destinate ancora a crescere, questo per una scelta politica della
maggioranza, in modo generalizzato fino a coprire interamente tutti
gli ordini di scuola e, poiché le illazioni corrono rapide, ricordo
che del Progetto "Lingue 2000" è stata data opportuna informazione
dall'Amministrazione regionale e questo ben prima che le diverse
iniziative consiliari se ne occupassero e nonostante che il
Ministero avesse inviato alla Regione Valle d’Aosta
tale progetto solo per conoscenza, dal momento che, come dovrebbe
essere noto a chi si occupa della pubblica amministrazione, la
Regione Valle d’Aosta non ha accesso ai
finanziamenti dei progetti ministeriali.
Ma certo è che il vero nodo, posto nella speranza di sollevare
ancora una volta discussioni e perché no? Polemiche, è la
spendibilità.
A suo tempo il Consigliere Tibaldi aveva sostenuto che il
Progetto "Lingue 2000" darebbe una spendibilità diversa e maggiore
rispetto a quella attualmente in essere in Valle
d’Aosta. Va ricordato a questo proposito che il
Progetto "Lingue 2000" non introduce spendibilità nei termini che
aveva sostenuto allora il collega Tibaldi. Tale progetto prevede
che la competenza linguistica acquisita dagli studenti - cito
-:
"? abbia certificazione interna e/o esterna delle competenze
acquisite. Nel caso della certificazione esterna delle competenze
acquisite le scuole potranno rivolgersi agli enti certificatori che
operano a livello internazionale e con i quali potranno realizzare
anche forme di collaborazione in itinere. Questo Ministero, che ha
in corso con gli enti predetti i contatti necessari per la
definizione di intese, fornirà indicazioni orientative sui costi. I
risultati conseguiti dagli alunni, e si intendono qui sia quelli
interni che quelli esterni, saranno documentati in un portfolio
linguistico o libretto personale la cui configurazione potrà essere
messa a punto dalla scuola stessa anche in base agli esempi
proposti nei documenti del Consiglio d’Europa
richiamati nelle linee guida?"
.
Questo e non altro è quanto il Ministero ha dettato in relazione
al Progetto "Lingue 2000" con la citata circolare n. 217/1999 e
questa è la citazione di detta circolare.
I contenuti sono quindi chiari e sulla base di questo progetto
lo studente, che desideri ottenere questa certificazione, deve
sottoporsi o attraverso percorsi interni alla scuola o attraverso
una di queste agenzie ad un accertamento linguistico, nel caso
delle agenzie, atto a verificarne il livello di preparazione e
tutto ciò è possibile anche in Valle d’Aosta con una
positiva differenza: non si parla da noi di gruppi di
apprendimento, difatti a tutti gli studenti valdostani viene data
la formazione all’interno di ogni classe secondo
quanto già esposto in precedenza per le scuole elementari, materne
e secondarie.
Coloro che sulla base del lavoro svolto dalle singole scuole
vogliono poi essere sottoposti alla certificazione esterna, come
gli studenti delle scuole italiane che secondo il Progetto "Lingue
2000" potevano farlo, sono posti in condizione di avere questa
certificazione, difatti è a questo scopo che è stata fatta
dall’Assessorato la presentazione di tale
opportunità il 7 novembre 2000, cosa che sembra da alcuni sia
ignorata.
È il caso di ricordare che, per esempio, in una scuola
secondaria della nostra Regione ciò si sta già facendo e che
attualmente sono diversi gli insegnanti che si stanno rivolgendo
all’Assessorato per sfruttare questa opportunità ma,
ripeto, si tratta di un di più dal momento che in modo
generalizzato la certificazione interna per le diverse lingue è già
fatta dalle stesse scuole.
Ed è appena il caso di ricordare ancora che
l’inglese nelle scuole medie è insegnato a tutti e
che la conoscenza dell’inglese è per tutti
certificata dalla scuola. Una bella differenza, credo, con i
risultati del Progetto "Lingue 2000" che, pur facendo ricorso anche
alle agenzie certificatrici, ha assicurato in questa fase la
possibilità di seguire questo percorso linguistico a meno di uno
studente su dieci sul territorio dello Stato.
Attualmente, mentre i fondi necessari per continuare a
finanziare il Progetto "Lingue 2000" non sono stati previsti dal
Ministero della pubblica istruzione, in Valle
d’Aosta si intende invece continuare a sostenere
l’apprendimento plurilingue in modo significativo,
anche con certificazioni esterne per coloro che lo desiderano.
Quanto poi alla spendibilità del Progetto "Lingue 2000", va
ricordato che le competenze certificate dalle agenzie consistono in
valutazioni che non sostituiscono in alcun modo le valutazioni
interne alle scuole e che pertanto possono essere accettate in casi
ben definiti, ma ciò non costituisce un obbligo come nel caso dei
titoli di studio rilasciati dalle scuole.
Esse costituiscono pertanto un valore aggiunto, certo
importante, ma non sostitutivo all'educazione così come è stato
ricordato nello scorso novembre nell’apposita
conferenza organizzata dall’Assessorato che ho
ricordato prima, conferenza durante la quale le agenzie sono state
appositamente invitate e durante la quale hanno illustrato le loro
attività proprio in relazione alla loro adesione anche in Valle
d’Aosta alla certificazione a costi agevolati per
gli studenti delle scuole valdostane.
Queste certificazioni non sono però né rilasciate né
rilasciabili dalle scuole per quanto riguarda i percorsi esterni
bensì dalle agenzie esterne che verificano il grado di conoscenza e
competenza linguistica con appositi esami di verifica.
Queste agenzie, ed è questa la loro stessa ragione di esistere,
offrono questa certificazione in Valle d’Aosta come
negli altri paesi del mondo e nelle altre regioni
d’Italia in qualità di soggetti esterni alla scuola
ed ai quali è la scuola che indirizza gli allievi che ritiene in
possesso dei requisiti per affrontare tale certificazione, in buona
sostanza gli allievi bravi. Questo è quanto prevede il Progetto
2000, una bella contraddizione con gli ammonimenti che da lei,
Consigliera Squarzino, abbiamo sempre ricevuto in ordine alla
necessità di non discriminare gli studenti. Ricordiamo tutti bene
il dibattito sulla maturità bilingue e il rifiuto della
meritocrazia quando si parlava della IV prova.
Va poi anche ricordato che le certificazioni di queste agenzie
non sono state introdotte dal Progetto "Lingue 2000". Queste
certificazioni sono presenti da decenni, come queste agenzie, e la
loro spendibilità non è stata modificata né tanto meno ampliata dal
Progetto "Lingue 2000", è la stessa che si otteneva già venti anni
fa con il PET dell’English Centre o il DELF o il
DALF dell’Alliance française venti anni fa.
E voglio ancora ricordare con forza come questo progetto
statale:
- abbia avuto ed abbia un carattere temporaneo: tre anni;
- non continuerà a meno di sconvolgenti cambiamenti;
- nonostante il boom di richieste esso non ha coinvolto un
numero significativo di studenti;
- non ha consentito né consente di avere spendibilità totali
generalizzate di diplomi degli studi, queste spendibilità laddove
ci sono non sono sostitutive del sistema scolastico né possono
adottare i risultati delle certificazioni della scuola in
sostituzione delle proprie certificazioni.
E vorrei ancora sottolineare che in relazione al Progetto
"Lingue 2000" la Valle d’Aosta si è fatta
interprete, come ho già anticipato prima, in modo diligente di
questo progetto adottandone di fatto le linee guida e più in
particolare quelle ancora più ampie ed importanti del Consiglio
d’Europa.
Nell’autunno 1999, quando il Ministero inviava la
circolare n. 217, stava partendo nelle scuole della Valle
d’Aosta la sperimentazione dell'introduzione della
terza lingua comunitaria nelle scuole elementari e materne e questo
in piena sintonia con quanto si sviluppava a livello
ministeriale.
Ricordo che nelle scuole medie vi era già da noi la presenza di
una terza lingua comunitaria con ben dieci anni di anticipo: 1989;
in ogni caso, tanto per dire se sono state o meno coinvolte le
scuole della Regione, del Progetto "Lingue 2000" è stata data
opportuna conoscenza e diffusione con nota della Sovrintendenza
agli studi del 25 ottobre 1999.
Il servizio ispettivo ha collaborato con tutte le scuole che
hanno richiesto informazioni per quanto riguarda il Progetto 2000 e
la conferenza del novembre 2000 è stata la testimonianza che
c’è stato un lavoro di presentazione, di
preparazione e di volontà di fare accedere le scuole a questo tipo
di progetto.
Quanto poi alla supposta spendibilità di questi titoli, non vedo
l’ora che lo Stato chiarisca se sarà in grado di
rendere attivi questi progetti, che invece non sono più stati
finanziati, e di vedere se lo Stato consentirà, di conseguenza, una
spendibilità effettiva delle competenze linguistiche acquisite
nelle scuole. Lo Stato è partito con i progetti, ma li renderà poi
praticabili introducendo la spendibilità che qui si reclama?
Invito la collega Squarzino, in qualità di appartenente ad un
partito che contribuisce a reggere le sorti del Governo italiano, a
farsi parte diligente affinché si superino le contraddizioni del
Progetto "Lingue 2000" e che le certificazioni rilasciate dal
sistema scolastico siano totalmente riconosciute. Perché non lo fa
lo Stato?
Ricordo che la spendibilità ottenuta con le certificazioni
esterne nei casi in cui questa è possibile viene ottenuta a seguito
di un esame che accerta dei livelli codificati ed è quindi
selettiva, per numeri fra l’altro assai ridotti di
studenti, per élites scolastiche. Questa è la contraddizione che è
stata introdotta con il Progetto "Lingue 2000" quando si doveva
riconoscere la competenza linguistica acquisita
all’interno del processo scolastico!
Ma, in attesa di interventi che consentano una modifica
dell’attuale stato di cose, chiarisco che qualsiasi
certificazione esterna alla Valle d’Aosta,
conseguita in qualsivoglia modo, quindi anche
all’interno del Progetto "Lingue 2000", non
consente, contrariamente a quanto molti hanno detto,
l’accesso al pubblico impiego nella nostra Regione
senza l’accertamento linguistico preliminare,
accertamento che invece non è richiesto, come ben si dovrebbe
sapere, per gli studenti della nostra Regione che abbiano superato
con successo la quarta prova di francese all’esame
di maturità e questo non è chiarito dal sottoscritto, ma
dall’articolo 8 della legge regionale n. 52/1998 e
dall’articolo 4 della legge regionale n.
25/1999.
Sono pertanto ragioni prive di costrutto quelle secondo le quali
un titolo conseguito con il Progetto "Lingue 2000" esenterebbe
dall’accertamento linguistico chi volesse accedere
al pubblico impiego nella nostra Regione. Le leggi votate da questo
Consiglio, colleghi, dicono esattamente chi e come può accedere
senza accertamenti linguistici a posti del pubblico impiego nella
nostra Regione.
E io auspico che almeno all’interno di questo
Consiglio si conosca ciò che si è votato rendendolo esecutivo in
forza di legge, ma credo che questo mio ottimismo sia destinato ad
essere smentito, e lo è già nei fatti, dal senso dell'iniziativa
della Consigliera Squarzino che fonda naturalmente tutta la sua
interpellanza sulla lingua francese poiché il Progetto "Lingue
2000" ancora una volta viene usato strumentalmente per introdurre
il tema della spendibilità del francese. Capisco, si tratta di una
tigre da cavalcare.
Così come cerca di cavalcare questa stessa tigre un gruppo di
giovani di Forza Italia che diffondono volantini il cui contenuto
non è vero in relazione a quanto detto prima non perché
l’ho detto io, ma perché questo è statuito dalle
leggi n. 52 e n. 25. Il titolo di piena conoscenza della lingua
francese, ottenuto in sede di esame di maturità, esenta
perennemente i nostri studenti da ogni ulteriore verifica della
conoscenza della lingua francese in questa Regione, nessun altro è
ammesso a questa esenzione tanto meno con il Progetto "Lingue 2000"
come ha avuto modo di sostenere il collega Tibaldi e come altri
hanno avuto modo di sostenere.
Ma dicevamo del francese ed è a questo che voglio tornare. Le
iniziative sul francese, anzi secondo me contro il francese perché
mi pare che sia questa l’immagine che fuoriesce da
questa Assemblea, rappresentano un cavallo di battaglia di alcune
forze politiche.
Certamente ognuno di noi ha il diritto e il dovere di professare
idee politiche proprie, di perseguire filosofie che ad esse si
rifanno. Trovo singolare se non grave che in questa stessa sala,
che rappresenta l’istituzione della nostra comunità,
ci si scagli a volte, non faccio il processo alle intenzioni e non
parlo di oggi, contro uno degli elementi fondanti la nostra
autonomia?
Squarzino
(fuori microfono)
? sta rispondendo a
me, Assessore. Le faccio presente che sta rispondendo a me.
Pastoret (UV)
? certo, sto rispondendo a lei e venendo
all'interpellanza posta dalla Consigliera Squarzino e senza
dilungarci su questi temi e al suo quesito finale, la Consigliera
ci chiede come e se ci si intenda attivare perché la IV prova di
francese sia riconosciuta come omologa al DALF.
Va innanzitutto ricordato che il DELF e il DALF sono due livelli
di competenza linguistica riconosciuti in base ad esami effettuati
presso les Alliances françaises sulla base di una valutazione delle
competenze di comunicazione, di competenze linguistiche, secondo
progressivi livelli in coerenza al quadro europeo di riferimento,
per l’apprendimento all’insegnamento
delle lingue del Consiglio d’Europa.
Si tratta di diplomi rilasciati dal Ministero
dell’éducation nationale francese come sistema di
certificazioni che richiedono prove specifiche sostenute in
sessioni di esame una o più volte all’anno a seconda
del livello a cui un individuo chiede di partecipare; si articolano
su più livelli che corrispondono a gradi via via più elevati di
apprendimento, il DELF 1 ad esempio ha quattro unità che sono
progressivamente più complesse, il DELF 2 consiste in due unità
anche queste progressivamente più complesse, il DALF è un elemento
continuativo del DELF 1 e 2 e richiede delle competenze molto
elevate per quanto riguarda la conoscenza della lingua francese.
Per accedere al DALF è necessario aver superato il DELF di secondo
grado o il test di controllo di accesso al DALF con due prove
scritte e due orali. Ricordo che il test ha una validità di due
anni contrariamente alla maturità bilingue e alla certificazione
che abbiamo introdotto con validità perenne.
Il percorso certificativo DELF e DALF ha uno sviluppo
assolutamente autonomo dai percorsi scolastici e presuppone diverse
verifiche che sono veri e propri esami con selezioni apposite. Chi
esamina e certifica è un'agenzia esterna, in questo caso
l’Alliance française. La Consigliera Squarzino ci
chiede se l’Alliance potrà riconoscere
l’esame di Stato degli studenti valdostani.
Essendo in tema di Progetto "Lingue 2000", perché non si chiede
se non sia possibile che gli studenti che fanno per svariati anni
l’inglese a scuola non possano avere il
riconoscimento del PET che è un analogo titolo di conoscenza
linguistico e che ha gli stessi procedimenti di riconoscimento del
DELF e del DALF? Certamente non lo chiede la collega perché bisogna
continuare a presentare l’ingiustizia del francese
nelle scuole valdostane, il tema è monocorde e non
c’è possibilità di uscirne. Sarà questo un
tormentone che ci porteremo dietro.
Rimango comunque sempre perplesso che non si chieda che ci sia
automatismo fra la certificazione scolastica e quella degli enti
esterni né per l’inglese, né per il tedesco, né per
lo spagnolo eppure già attualmente vi sono in questa Regione
studenti che fanno otto anni consecutivi di inglese a scuola.
Le iniziative che stiamo assumendo e che abbiamo assunto sono
diverse e io le ripeto ho già avuto modo di dirle a telefono alla
collega Squarzino. Ma ripeto qui cosa stiamo facendo per avere un
riconoscimento internazionale che desideriamo quanto lei, se non
più di lei, visto che stiamo anche lavorando per cercare di
ottenerlo anche se si tratta di un'operazione complessa che
presuppone accordi a livello politico-istituzionale rispetto ai
quali l’Assessorato si è mosso su diversi
fronti.
Abbiamo sollecitato prima e sottoposto poi
all’attenzione della Commissione ministeriale
italo-francese la richiesta formale di riconoscimento
dell’esame di francese sostenuto in sede di esame di
Stato per l’accesso alle università francesi in
sostituzione degli accertamenti linguistici relativi alle
immatricolazioni degli studenti stranieri.
Abbiamo avviato un’articolata procedura per
giungere al risultato di double délivrance de diplôme attraverso un
progetto con la Francia, con l’Académie de Grenoble
sul modello del diploma franco-tedesco denominato "abibac" che
potrà consentire agli studenti valdostani di vedere riconosciuto in
Francia il loro titolo e reciprocamente evidentemente agli studenti
francesi analogo riconoscimento in Italia.
In più rispetto alla sua domanda, l’Assessore, la
Giunta e la maggioranza non sono pregiudizialmente contrari ad
accordi con l’Alliance française per un
riconoscimento della IV prova all’esame di Stato
come omologa ad un titolo riconosciuto dall’Alliance
française, ma per fare ciò bisogna tenere conto di due presupposti
che vanno valutati.
Il primo che non può essere fatto obbligo a nessun soggetto
esterno alla Regione di accettare un accordo tanto meno se questo
accordo toglie ad un'agenzia certificatrice la sua stessa ragione
di essere: l’esistenza di un mercato di riferimento.
L’Alliance française o meglio les Alliances
françaises potranno aderire ad una tale iniziativa se questa sarà
la scelta del Ministero francese de l'éducation nationale. Ricordo
per inciso che fra pochi anni avremo degli studenti valdostani che,
secondo il vecchio assioma citato a proposito del francese, avranno
completato un curriculum scolastico con tredici anni di studio
dell’inglese essendo questo presente a partire dalle
elementari. Dovremo chiedere allora in questo caso, sulla base di
questa logica, agli English centres, attraverso il loro Ministero
dell'istruzione, di riconoscere i nostri titoli scolastici? Io lo
auspico! Mi chiedo però se il Regno Unito, famosissimo per aver
creato un impero finanziario sull’apprendimento
dell’inglese, aderirà a un'iniziativa che minerebbe
il business dell’apprendimento
dell’inglese nel mondo.
Ma il secondo punto è più complesso poiché, se anche fosse
possibile il ragionamento che ho fatto finora sul riconoscimento
dell’esame di Stato come omologo al DALF o al DELF,
certo è che vi dovrebbe essere una corrispondenza fra i livelli
dell’esame di Stato, quindi della conoscenza
linguistica che si porta all’esame di Stato e del
diploma esterno e questo non potrebbe significare che un
adeguamento del percorso scolastico - mi riferisco alle scuole
valdostane - alle procedure di certificazione
dell’Alliance, procedure che sono uguali in tutto il
mondo.
Una scelta di questo genere comporterebbe in principio un
abbandono di quella libertà didattica tanto cara a molte persone, a
meno che non si pensi che un sistema di certificazione mondiale con
esperienza pluridecennale venga abbandonato dalle agenzie a ciò
proposte e dai relativi Stati per uniformarsi al percorso del
sistema scolastico valdostano. Caso che considero abbastanza
difficile.
In ogni caso, per non lasciare nulla di intentato, e qui
concludo, rassicuro la collega Squarzino perché ci siamo proposti
di fare un raffronto fra le competenze richieste alla fine del
percorso scolastico agli studenti che frequentano le scuole
secondarie superiori e quelle che sono richieste dal Ministero
dell’istruzione francese, e quindi
dall’Alliance française, per rilasciare il titolo
del DELF e del DALF. Faremo dei raffronti e questo ci dirà in quali
modi si dovrebbe eventualmente operare per giungere alla
conclusione che mi è parso capire la collega Squarzino auspica.
Si dà atto che, dalle ore 11,41, presiede il Vicepresidente
La Torre.
Presidente
La parola alla Consigliera Squarzino
Secondina.
Squarzino (PVA-cU)
Le chiederei, Assessore, se è possibile
di affrontare in V Commissione l’argomento in modo
che sia possibile per tutti approfondire l’argomento
e confrontarsi sulle varie visioni. A me non resta che risponderle
a flash.
La ringrazio, Assessore, per gli ultimi tre minuti perché negli
ultimi tre minuti dal suo intervento lei ha dato una risposta al
quesito. In tutto il resto lei aveva in mente un altro
destinatario, non la sottoscritta; aveva in mente il collega
Frassy, i giovani di Forza Italia, aveva in mente un articolo
apparso sul giornale "Nuova informazione", aveva in mente forse
delle risposte che non era riuscito a dare a Tibaldi; lo stesso
Presidente della Giunta passandomi accanto un attimo fa ha detto:
"Adesso dopo due ore, c’è anche la Squarzino a
cui rispondere"
, nel senso che finalmente si arriva al
dunque.
È chiaro che non posso in dieci minuti riprendere tutte le sue
considerazioni e vorrei anche dire che volutamente ho scelto un
unico punto del grande problema del Progetto "Lingue 2000", quello
che lei ha poi affrontato negli ultimi tre minuti.
Credo che molte delle informazioni che lei ha dato avessero come
destinatari i colleghi della maggioranza o i giornalisti e penso
anche che fosse giusto che lei con chiarezza e con precisione, in
modo puntiglioso e dettagliato, presentasse il "Progetto Lingue
2000" su cui non sono entrata in dettaglio evidenziando solo due
elementi, gli stessi che poi lei, Assessore, ha ripreso
successivamente e che sono quelli che più ci interessano.
Quando ho affermato:
"? Preso atto che le scuole della
Regione non sono state coinvolte in tale progetto?"
, ho
volutamente parlato di presa d’atto. Anch'io, come
lei, penso che le scuole valdostane rispetto alle lingue facciano
molto; credo che la scuola valdostana abbia un grosso atout dal
punto di vista linguistico, e le chiedo che questo atout venga
valorizzato fino in fondo.
Altro elemento a flash: certificazione esterna. Tutti quelli che
hanno letto con attenzione il "Progetto Lingue 2000" e che vogliono
portare seriamente avanti il problema, quindi tutti quelli che sono
intellettualmente onesti ed informati non direbbero mai che la
certificazione esterna è la stessa cosa del curriculum. Tutti sanno
che è un valore aggiunto, è un di più che viene offerto agli
studenti. La certificazione interna non è identificabile tout court
con la certificazione esterna.
Quando lei afferma che il diploma preso ha un valore diverso
rispetto alla certificazione, dice una cosa ovvia, si rivolge a chi
non è informato, a chi non sa le cose, non alla sottoscritta che le
poneva un preciso problema, quello di lavorare perché la
certificazione esterna, che è un valore aggiunto, un credito
formativo importantissimo, sia attribuibile a chi ha concluso in
modo positivo a scuola il percorso linguistico.
Mi stupisce che lei, Assessore nel suo discorso equipari
inglese, francese e tedesco, e anche spagnolo aggiungerei. Io ho
consapevolezza che il francese in questa Regione ha uno status
linguistico totalmente diverso dalle altre lingue, non posso
trattarlo allo stesso modo, assolutamente.
Per le altre lingue al massimo potrei fare? (ma come si può dire
tutto in dieci minuti?), la seguente proposta: aiutare
economicamente le scuole che hanno preparato gli alunni alla
certificazione esterna, in modo che queste possano pagare le tasse
della certificazione che deve sostenere ogni alunno. Questo vale
per tutte le altre lingue, non per il francese che ha uno status
diverso. Per questo, Assessore, mi sono occupata del francese, non
perché sia contro il francese, Assessore.
È vero che lei in quel momento ha detto:
"? parlando
così?"
, però lei rispondeva alle domande che avevo posto,
quindi implicitamente lei mi attribuiva una serie di valutazioni
che non mi appartengono.
Quando lei all’inizio dice:
"Voi avete
l’abitudine di scrivere delle cose qui, che sono poi
diverse da quelle che dite?"
, mi sembra che lei, Assessore,
abbia parlato per i nove decimi su cose diverse dall'interpellanza,
quindi non rimproveri a noi ciò che ha fatto lei?
(interruzione dell’Assessore Pastoret, fuori
microfono)
? ma io non l’ho fatto! Io qui ho scritto le cose
che ho detto, infatti non mi occupo di queste lingue, ma solo del
francese perché ha uno status particolare.
Ripeto: mi stupisco che lei metta sullo stesso piano il francese
con le altre lingue, non me lo sarei aspettato dal membro di un
partito per il quale il francese è un importante elemento di
identità.
Sono d’accordo con lei che la double délivrance è
una cosa molto interessante, ma è un’altra cosa
rispetto alla possibilità di far riconoscere l'esame di francese
superato all'esame di Stato come diploma di DALF.
Lei ci rimprovera di occuparci adesso di questo argomento in
modo strumentale. Assessore, nel 1990 c’erano già i
crediti formativi, ma non c’era questo quadro di
riferimento a livello europeo e non c’era questa
direttiva chiara a livello europeo che invita tutti i paesi a far
apprendere ai loro cittadini almeno due lingue comunitarie.
Recentemente quindi c’è un’attenzione
particolare sull’apprendimento delle lingue.
Non solo, ma a livello di Paesi europei si indica anche, nel
quadro di riferimento, qual è la struttura linguistica che i nostri
ragazzi, cittadini europei, dovrebbero sapere nelle varie lingue
per cui, quando lei fa quell’affermazione:
"Mi
stupisce che la Consigliera Squarzino accetti che il percorso
scolastico degli alunni sia adeguato a quello
dell’Alliance?"
, io le chiedo: lei sarebbe
stupito che le scuole valdostane nel loro percorso linguistico non
tenessero conto di quello che è il quadro europeo di riferimento?
Quello ci dovrebbe stupire, non l’attuale
situazione.
Infine non vedo dalle sue argomentazioni delle contraddizioni
rispetto alla domanda finale che ho posto tant’è
vero che lei, dopo aver cercato di dimostrare che tutta questa
questione è strumentale e non ha senso, alla fine ha dichiarato:
"? Non siamo pregiudizialmente contrari ad un accordo con
l’Alliance".
Questo vuol dire che si è intravista questa possibilità. È
chiaro che non è una cosa automatica.
Certo, Assessore, che ci vuole un accordo con il Ministero
dell’educazione, ma anche qui non è il Ministero
dell’educazione che deve muoversi da Parigi per
venire a chiederci:
"Avete voglia voi, visto che siete una
Regione bilingue particolare, di fare un accordo con noi in cui
stabiliamo certe cose?".
Ci vuole secondo me anche da parte
dell’Assessorato e della Giunta un'attivazione in
questo senso.
Sono d’accordo con lei che
l’Alliance non è assolutamente obbligata a recepire
le nostre richieste, ma tutto si gioca nel confronto e
nell'accordo. Prendo atto che non c’è una
pregiudiziale contraria da parte sua a questa questione.
E su questa questione noi torneremo, non per voler fare
demagogia, ma perché questo è un problema che riguarda i nostri
ragazzi, loro soprattutto!
Rispetto alla mobilità che caratterizza l'attuale mercato del
lavoro, sarebbe ingiusto che i nostri ragazzi che sanno il francese
fossero in qualche modo discriminati rispetto ad altri giovani del
restante territorio nazionale ed europeo, solo perché questi hanno
un DALF e i nostri solo un esame di francese che non ha alcun
riconoscimento ufficiale al di là delle frontiere regionali.
Presidente
La parola al Consigliere Tibaldi per fatto
personale.
Tibaldi (FI)
Ho chiesto la parola per fatto personale e la
ringrazio, Presidente, perché sono stato citato impropriamente o
perlomeno sono state riprese alcune mie affermazioni, sono stato
chiamato in causa da un'interpellanza che è stata proposta
dall’Ulivo nei confronti
dell’Assessore Pastoret.
Innanzitutto abbiamo constatato che la risposta
all'interpellanza che abbiamo proposto noi il 6 dicembre arriva con
due mesi di ritardo perché buona parte?
Presidente
Lei ha diritto di intervenire per fatto
personale, ma deve essere un fatto personale, non inerente
all'interpellanza?
Tibaldi (FI)
? mi permetta di finire, Presidente. È fatto
personale quando un Consigliere viene coinvolto...
(interruzione del Presidente della Regione, fuori
microfono)
? Presidente Viérin, lei non è il Presidente del Consiglio, se
permette. È stato assente durante il dibattito, viene qua e vuole
dettare l’ordine di poter discutere oppure no?
Presidente
Mi consenta, Tibaldi, le ho dato la parola per
fatto personale e glielo confermo, ma lei mi deve specificare in
cosa consiste il fatto personale.
Tibaldi (FI)
L’Assessore Pastoret ha
attribuito al sottoscritto alcune dichiarazioni che non sono
dichiarazioni facenti parte di ciò che ho detto in aula il 6
dicembre scorso. Mi ha citato due o tre volte, Assessore?
(interruzione dell’Assessore Pastoret, fuori
microfono)
? certamente, quelle in cui io avrei attribuito un immediato
parallelismo fra la spendibilità e la certificazione riconosciuta
dal Progetto "Lingue 2000". Oggi abbiamo appreso della visione
minimalista e riduttiva che ha l’Assessore di questo
progetto.
Presidente
Abbiamo chiarito che non è un'affermazione sua
e direi che il fatto si è esaurito? per fatto personale?
La parola all’Assessore
all’istruzione e cultura, Pastoret, per fatto
personale.
Pastoret (UV)
Semplicemente perché mi vengono attribuite
delle affermazioni che non ho fatto. Io ho citato il Consigliere
Tibaldi relativamente a una sua iniziativa e ho fatto delle
considerazioni di carattere generale, tutto lì.
