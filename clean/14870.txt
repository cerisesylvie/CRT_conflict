Classificazione
AMMINISTRAZIONE REGIONALE
Ordinamento degli uffici e del personale


Resoconto integrale del dibattito dell'aula
Oggetto del Consiglio n. 1335 del 24 maggio 1995 - Resoconto
SEDUTA ANTIMERIDIANA DEL 24 MAGGIO 1995
OGGETTO N. 1335/X Espletamento da parte dei geometri
dell'Assessorato regionale dei lavori pubblici di mansioni di
direzione lavori pubblici. (Interrogazione con risposta
scritta)
Interrogazione r.s. Venuto a conoscenza che circa una ventina di
geometri dipendenti della Regione Autonoma Valle d'Aosta presso
l'Assessorato ai Lavori pubblici inquadrati ai 7° ed 8° livello
funzionale continuano a svolgere mansioni di direzione lavori
nonostante tali compiti competano esclusivamente ai vice-dirigenti
e nonostante che l'espletamento di tali mansioni comporti gravi
responsabilità d'ordine professionale e penale in capo agli
stessi;
Tenuto Conto che la situazione di fatto di cui sopra contrasta
sia col mansionario previsto dalla legge regionale 10 maggio '83 n.
32 e successive modificazioni a carico dei dipendenti inquadrati
nel 7° ed 8° livello funzionale, sia con l'articolo 16 della legge
regionale 30 aprile '80 n. 18 che attribuisce esclusivamente al
"personale appartenente alle qualifiche vice-dirigenziali lo
svolgimento del compito della direzione lavori";
Dato Atto che la C.I.S.L. della Valle d'Aosta, fin dal 26 agosto
1994, investiva la Giunta regionale della problematica
suesposta;
Dato Atto, altresì, che l'attuale legislazione regionale
attribuisce, mediante la legge regionale 29 maggio '92 n. 19,
all'Assessorato ai Lavori pubblici la competenza della risoluzione
delle questioni succitate;
il sottoscritto Consigliere regionale
Interroga
l'Assessore ai Lavori pubblici per sapere:
1) se è a conoscenza di quanto sopraesposto;
2) quali iniziative abbia assunto al fine di garantire uno
status di legalità nell'azione della Pubblica amministrazione
regionale nel settore degli appalti pubblici, in tema di direzioni
lavori;
3) quali iniziative intenda adottare al fine di valorizzare al
meglio le professionalità dei tecnici in questione contemperando
tale opportuna esigenza con lo stato giuridico ed economico del
personale regionale tuttora in vigore.
F.to: Dujany
Presidente La risposta verrà consegnata nei prossimi giorni.
