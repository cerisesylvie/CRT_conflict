Classificazione
ATTIVITÀ CULTURALI


Resoconto integrale del dibattito dell'aula
Oggetto del Consiglio n. 2011 del 26 giugno 1996 - Resoconto
SEDUTA POMERIDIANA DEL 26 GIUGNO 1996
OGGETTO N. 2011/X Concessione, ai sensi della legge regionale 20
agosto 1993, n. 69, di un contributo di lire 20.000.000 alla
Cooperativa "Musica & Muse" di Aosta per l'organizzazione della
settima edizione della manifestazione "Concerti Aperitivo".
Deliberazione Il Consiglio
Premesso che:
Il Signor Giorgio Costa, presidente della Cooperativa "Musica
& Muse" di Aosta, ha presentato, con lettera in data 29 aprile
1996, una richiesta tendente ad ottenere un contributo per
l'organizzazione della settima edizione della manifestazione
"Concerti Aperitivo".
L'iniziativa consiste, come per le scorse edizioni, in una serie
di concerti di alto livello, che si terranno nella mattinata di
cinque domeniche consecutive, con un aperitivo finale offerto dalla
ditta "Cinzano".
La manifestazione si svolgerà presso il Salone delle
manifestazioni del Palazzo regionale secondo il seguente
programma:
- 10 novembre 1996
Laboratorio strumentale "musica & muse"
musiche di Mozart
direttore: Raffaele Napoli
- 17 novembre 1996
Giovanni Umberto Battel, pianoforte
musiche di Schumann, Ravel
- 24 novembre 1996
Michael Jelden, violino
Fabiana Biasini, pianoforte
musiche di Beethoven, Hubay
- 1° dicembre 1996
Patrick Dheur, pianista
musiche di Liszt, Schubert, Schumann e Brahms
- 8 dicembre 1996
Laboratorio vocale-strumentale "musica & muse"
La pazzia senile di Bianchieri
direttore: Teresio Colombotto
La spesa prevista per l'organizzazione dell'intera iniziativa
ammonta a Lire 40.000.000, così suddivisa:
- compensi per gli artisti (comprensivi delle L.
20.000.000
ritenute previste dalla legge)
- spese di vitto e alloggio L. 3.000.000
- materiale scenografico L. 4.000.000
- stampa e materiale pubblicitario L. 3.000.000
- spese di organizzazione L. 4.000.000
- SIAE L. 800.000
- spese varie L. 5.200.000
Il signor Giorgio Costa ha dichiarato inoltre che l'iniziativa
sarà sovvenzionata anche dalla RAI - sede regionale per la Valle
d'Aosta e da vari sponsor per un ammontare complessivo di Lire
20.000.000.
I Servizi Culturali dell'Assessorato della Pubblica Istruzione
hanno provveduto all'istruttoria e alla valutazione della domanda,
ritenendola ammissibile a contributo, ai sensi dell'articolo 3,
comma 3 e dell'articolo 8 comma 1 della legge regionale 20 agosto
1993, n. 69.
Tenuto conto del positivo riscontro di pubblico ottenuto nelle
precedenti edizioni dei "Concerti Aperitivo", la Giunta, su
proposta dell'Assessore alla Pubblica Istruzione, ritiene pertanto
opportuno aderire alla richiesta mediante la concessione, ai sensi
dell'articolo 3 comma 1 della legge regionale n. 69/1993, di un
contributo di lire 20.000.000, pari al 50 percento della spesa
preventivata.
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione, ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1
- lett. e) e 59 - comma 2 della legge regionale n. 45/1995, in
ordine alla legittimità della presente deliberazione.
Delibera
1) di approvare, ai sensi dell'articolo 3 comma 1 della legge
regionale 20 agosto 1993, n. 69, la concessione alla Cooperativa
"Musica & Muse" di Aosta (P. IVA 00195060074) di un contributo
di lire 20.000.000 (ventimilioni), pari al 50 percento delle spese
preventivate, per l'organizzazione della manifestazione denominata
"Concerti Aperitivo" in programma dal 10 novembre all'8 dicembre
1996;
2) di impegnare la spesa di lire 20.000.000 (ventimilioni) con
imputazione al capitolo 57260 ("Contributi ad Enti ed Associazioni
culturali ed educativi per manifestazioni ed iniziative culturali e
scientifiche"), richiesta n. 3510, del bilancio di previsione della
Regione per l'anno 1996 che presenta la necessaria
disponibilità;
3) di stabilire che alla liquidazione si provveda ai sensi
dell'articolo 58 della legge regionale 27 dicembre 1989, n. 90 e
successive modificazioni in due rate:
- la prima di L. 12.000.000 (dodicimilioni), pari al 60 percento
dell'importo;
- il saldo del 40 percento fino ad un massimo di L. 8.000.000
(ottomilioni) a manifestazione avvenuta e su presentazione di un
dettagliato e documentato rendiconto.
4) di stabilire che il contributo in questione è soggetto alla
ritenuta d'acconto del 4 percento prevista dal DPR n. 600 del 29
settembre 1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate all'articolo 8 del
decreto legislativo 22 aprile 1994, n. 320 e di darne
esecuzione.
Si dà atto che il Consigliere Lanièce non partecipa alla
discussione e alla votazione dell'oggetto.
Presidente É aperta la discussione generale. Chi chiede la
parola?
Se nessuno chiede la parola, dichiaro chiusa la discussione
generale.
Pongo in votazione la delibera in oggetto:
Presenti: 30
Votanti e favorevoli: 29
Astenuti: 1 (Chiarello)
Il Consiglio approva
