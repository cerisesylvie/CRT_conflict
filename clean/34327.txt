Classificazione
BILANCIO E CONTABILITA' REGIONALE



Oggetto del Consiglio n. 2125 del 21 dicembre 2011 - Resoconto
OGGETTO N. 2125/XIII - Comunicazione di provvedimenti
amministrativi di variazione al bilancio.
Il Consiglio
Premesso che l'articolo 29, sesto comma, della legge
regionale 4 agosto 2009, n. 30 (Nuove disposizioni in materia di
bilancio e di contabilità generale della Regione autonoma Valle
d'Aosta/Vallée d'Aoste e principi in materia di controllo
strategico e di controllo di gestione), stabilisce che le
deliberazioni della Giunta regionale che dispongono le variazioni
al bilancio sono trasmesse al Consiglio regionale entro quindici
giorni dalla loro adozione;
Rilevato che la legge regionale di approvazione del bilancio
di previsione della Regione per il triennio 2011/2013 ha
autorizzato la Giunta regionale ad apportare, con proprie
deliberazioni, variazioni al bilancio;
Richiamata la legge regionale n. 30/2009, nonché la legge
regionale di approvazione del bilancio di previsione per il
triennio 2011/2013;
Prende atto
della comunicazione delle seguenti deliberazioni della Giunta
regionale:
Oggetto n. 2580 in data 11 novembre 2011:
Variazioni al bilancio di previsione della Regione per il
triennio 2011/2013 per storno di fondi tra unità previsionali di
base appartenenti alla medesima area omogenea e conseguente
modifica al bilancio di gestione.
Oggetto n. 2582 in data 11 novembre 2011:
Prelievo dai fondi di riserva correnti e investimenti del
bilancio di previsione della Regione per il triennio 2011/2013 ad
integrazione di stanziamenti di spese obbligatorie e conseguente
modifica al bilancio di gestione e al bilancio di cassa.
Oggetto n. 2583 in data 11 novembre 2011:
Variazioni al bilancio di previsione della Regione per il
triennio 2011/2013 per storno di fondi tra unità previsionali di
base diverse nell'ambito della stessa funzione obiettivo e
conseguente modifica al bilancio di gestione.
Oggetto n. 2624 in data 11 novembre 2011:
Variazione al bilancio di previsione della Regione per il
triennio 2011/2013 e conseguente modifica al bilancio di gestione e
di cassa per l'iscrizione di fondi assegnati dallo stato e di altre
entrate a destinazione vincolata.
Oggetto n. 2645 in data 18 novembre 2011:
Variazioni al bilancio di previsione della Regione per il
triennio 2011/2013 per storno di fondi tra unità previsionali di
base appartenenti alla medesima area omogenea e conseguente
modifica al bilancio di gestione.
Oggetto n. 2647 in data 18 novembre 2011:
Prelievo dai fondi di riserva correnti e investimenti del
bilancio di previsione della Regione per il triennio 2011/2013 ad
integrazione di stanziamenti di spese impreviste e conseguente
modifica al bilancio di gestione e al bilancio di cassa.
Oggetto n. 2648 in data 18 novembre 2011:
Variazioni al bilancio di previsione della Regione per il
triennio 2011/2013 per storno di fondi tra unità previsionali di
base diverse nell'ambito della stessa funzione obiettivo e
conseguente modifica al bilancio di gestione.
Oggetto n. 2649 in data 18 novembre 2011:
Variazione al bilancio di previsione della Regione per il
triennio 2011/2013 e conseguente modifica al bilancio di cassa per
l'iscrizione di fondi assegnati dallo stato e dalla Comunità
europea.
Presidente
- La parola al Consigliere Louvin.
Louvin (ALPE)
- Grazie Presidente.
Non so se l'Assessore alle finanze è in grado di fornirci dei
chiarimenti oppure se sia necessario aspettare il rientro del
Presidente della Regione, ma fra le variazioni di bilancio che sono
oggetto di questa comunicazione al Consiglio ce n'è una relativa a
spese per atti a difesa diritti della Regione, per pagamento di
parcelle ad un professionista in materia di contenzioso tributario
e di causa fra la Regione, l'Ufficio del Registro e la SITAV. Si
tratta di pendenze molto antiche, addirittura risalenti agli anni
'70, mi riferisco alla delibera n. 2582, UPB 01.03.002 (oneri
fiscali, legali e assicurativi).
In ogni caso approfitto della parola per chiedere all'Assessore
alla sanità in che quadro rientri il recupero di somme a carico
delle aziende farmaceutiche per il ripiano della spesa
farmaceutica, perché non conosco il meccanismo, ma c'è un recupero
di 460.000 euro, è la delibera n. 2649, ed è una riscossione dalle
aziende farmaceutiche per il ripiano della spesa farmaceutica.
Volevo sapere che procedura segue questo e se si tratta di un
recupero che avviene annualmente, o con quale altra cadenza e con
quale destinazione questi fondi rientrano nella contabilità
successivamente dell'Unità sanitaria locale. Grazie.
Presidente
- La parola all'Assessore al bilancio, finanze
e patrimonio, Lavoyer.
Lavoyer (FA)
- Grazie Presidente.
Per quanto attiene la delibera n. 2582, che è una variazione
necessaria per il pagamento di alcune prestazioni professionali, la
variazione si è resa necessaria al fine di provvedere al pagamento
di tre parcelle per il saldo delle prestazioni svolte dal dottor
Giuseppe Piaggio, di Aosta, a tal uopo designato con delibera di
Giunta n. 887/2011 nei seguenti sei nuovi contenziosi tra la
Regione e l'Ufficio del Registro di Aosta, ora Agenzia delle
Entrate, dinanzi alla Commissione tributaria centrale, Sezione di
Aosta, in materia di imposta suppletiva di registro. Il primo
contenzioso fra la Regione e l'Ufficio del Registro, ora Agenzia
delle Entrate, per l'imposta di registro suppletiva sulla
contrattazione di cui alla convenzione, repertorio n. 4060/1973,
stipulata fra la Regione e la Cassa di risparmio, assuntore del
servizio di ricevitoria e cassa della Regione stessa; cinque
contenziosi fra la Regione e l'Ufficio del Registro, ora Agenzia
delle Entrate, per l'imposta di registro suppletiva su tardive
presentazioni di denunce per introiti imponibili relativi ai
proventi realizzati dall'esercizio della casa da gioco negli anni
1974-1975-1976. Sono dei contenziosi aperti dove la Regione ritiene
di essere dalla parte della ragione. C'è il professionista che sta
seguendo queste sei problematiche, di cui cinque riguardano la casa
da gioco ed una il rapporto con la Tesoreria. Ci fossero poi delle
richieste di maggiore approfondimento, le faccio pervenire.
Per quanto attiene la delibera n. 2649, qui le problematiche
sono diverse, sono praticamente quattro le strutture: Direzione
politiche strutturali affari europei, Direzione salute...
(interruzione del Consigliere Louvin, fuori
microfono)
...se mi dice qual è la delibera, io le do la
documentazione...la n. 2649, è questa la delibera...qua ci sono
praticamente quattro strutture che richiedono delle modificazioni
di variazioni. La prima struttura è la Direzione politiche
strutturali affari europei: qua c'è l'iscrizione di fondi assegnati
dallo Stato e dalla Comunità europea per il finanziamento del
progetto ALP FFIRS nell'ambito del programma di cooperazione
territoriale transnazionale spazio alpino; il progetto promuove la
prevenzione degli incendi boschivi nello spazio alpino tramite la
creazione di un sistema di allarme condiviso, basato sull'analisi
delle condizioni ambientali che influenzano gli incendi. Seconda
variazione: sono iscrizioni di fondi assegnati dallo Stato per gli
anni 2008-2009 per iniziativa di farmacovigilanza e di informazioni
agli operatori sanitari sui medicinali, nonché per campagne di
educazione sanitaria nella stessa materia. L'importo più grande
della variazione, di 463.000 euro per il 2011, riguarda
l'iscrizione di fondi derivanti dal recupero di somme a carico di
aziende farmaceutiche, legge 27 dicembre 2006, articolo 1, comma
66, legge finanziaria 2007; la variazione è necessaria perché
abbiamo in entrata questa somma come recupero di somme.
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Grazie Presidente.
Ad integrazione di quello che ha detto l'Assessore Lavoyer,
questa è la procedura del pay back, cioè da alcuni anni gli sconti
che vengono fatti dalle case farmaceutiche, rientrano nell'azienda
USL rimpinguando il settore. Poi le faccio avere i dettagli.
