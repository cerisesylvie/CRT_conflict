Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 927 del 28 novembre 1984 - Resoconto
OGGETTO N. 927/VIII - NECESSITA' DI RIATTIVAZIONE DEL
SERVIZIO SPECIALISTICO DI DERMATOLOGIA E DEL DISPENSARIO CELTICO DI
AOSTA. - (Interrogazioni).
PRESIDENTE
: Le interrogazioni concernenti l'oggetto,
iscritte ai punti 7 e 10 dell'ordine del giorno, vengono trattate
congiuntamente. Do lettura dell'interrogazione presentata dal
Consigliere Baldassarre:
INTERROGAZIONE
Con lettera datata 12 novembre 1984 del Sindacato SUMAI della
Valle d'Aosta viene denunciata l'abolizione del Servi zio
specialistico di dermatologia.
Considerato che il Servizio è di estrema importanza sociale
tale chiusura ha conseguenze negative per i cittadini
valdostani.
INTERROGA
l'Assessore alla Sanità ed Assistenza Sociale per
conoscere:
1)
quali provvedimenti intende prendere per riattivare
tale Servizio;
2)
come mai nel Piano Sanitario Regionale,
personalmente sul Piano ha enormi perplessità, non è stato tenuto
conto di un servizio utile per la popolazione della Valle
d'Aosta.
PRESIDENTE
: Do lettura dell'interrogazione presentata dal
Consigliere Mafrica:
INTERROGAZIONE
Avuta notizia che l'Unità Sanitaria Locale ha, in data 6
novembre 1984, deciso la chiusura del Dispensario Celtico di Aosta,
il sottoscritto Consigliere regionale
INTERROGA
l'Assessore alla Sanità ed Assistenza Sociale per
sapere:
1)
le ragioni che hanno portato alla chiusura di tale
servizio;
2)
quando tale servizio specialistico verrà
ripristinato;
3)
come nel frattempo verranno assistiti gli utenti
che necessitano di esami
o
visite prima effettuati in tale
struttura.
PRESIDENTE
: Ha chiesto la parola l'Assessore alla Sanità
ed Assistenza Socia le Voyat; ne ha facoltà.
VOYAT (U.V.):
Je dois dire d'abord que les services de
Dermatologia et de Dermosifilopatia n'ont jamais été suspendus avec
une délibération. Il y a eu quand même un problème au moment où la
CORECO a repoussé une délibération de l'Unité Sanitaire Locale qui
donnait une charge à un médecin pour continuer ce service. Vu que
la CORECO avait annulé la délibération, l'Unité Sanitaire Locale,
déjà en date 12 novembre, avait chargé le médecin spécialiste de
dermatologie de l'hôpital de suivre le problème. Après trois ou
quatre jours on a prévu que le spécialiste doit se rendre aussi
dans le dispensaire de Rue Festaz pour le service de
Dermosifilopatia quatre heures pour semaine. Donc, même si on a eu
quelques difficultés, le service n'a jamais été interrompu et il
continue comme toujours.
Pour les deux Conseillers, Baldassarre et Mafrica, qui ont posé
cette question, je dirai que sur le plan sanitaire est déjà prévu
le service de Dermatologia, Unità Operativa di Dermatologia qui
s'occupera aussi du secteur de la "Dermosifilopatia". Vous voyez
donc que l'impasse a été provoqué par le repoussement d'une
délibération de la part de la CORECO et non pas par la volonté de
l'Unité Sanitaire Locale de suspendre le service.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Io prendo atto delle
dichiarazioni dell'Assessore alla Sanità, ma devo constatare che in
questo settore ci troviamo in un caos enorme, non c'è giorno che
non arrivino sui nostri tavoli lettere indirizzate ai Capigruppo,
al Procuratore della Repubblica, al Presidente della Giunta ed al
Presidente dell'Unità Sanitaria Locale. Speriamo che questo
fenomeno finisca, perché quanto avviene dimostra che nell'Unità
Sanitaria Locale c'è qualcosa che non funziona. Prendo atto delle
affermazioni fatte dall'Assessore e gli raccomando di vedere che
cosa sta succedendo nell'Unità Sanitaria Locale per apportarvi
eventualmente maggiore funzionalità e chiarezza, perché si tratta
di un settore di vitale importanza per la comunità valdostana.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Non ho motivi per mettere in dubbio
quanto ha riferito l'Assessore alla Sanità. Devo dire, però, che le
proteste del sindacato dei medici ambulatoriali sono continuate
anche in questi ultimi tempi e hanno posto in evidenza non solo il
problema del congelamento di questo ambulatorio ma tutta una serie
di disfunzioni molto gravi nei servizi che riguardano le
prestazioni ambulatoriali.
Scrivono i medici ambulatoriali: "Gli ambulatori specialistici
dell'U.S.L. sono ormai in stato di cronico disservizio a causa
della inadeguata distribuzione territoriale di alcune specialità,
che provoca intasamenti, e dell'abituale insufficienza del
personale paramedico. Tutto ciò provoca un eccesso di prenotazioni
con conseguenti disagi per gli utenti e impossibilità di cure
ripetitive in tempi brevi ai pazienti bisognosi. Negli ambulatori
si riscontra sovente una carenza dei servizi igienico-sanitari e
una sfasatura nell'approvvigionamento dei materiali e degli
strumenti necessari, che aggrava notevolmente il disagio agli
assistiti. A causa di quanto sopra gli specialisti sono costretti a
operare in un clima di crescente difficoltà per l'esasperazione
degli utenti che sovente li ritengono responsabili delle carenze su
esposte. Tale esasperazione porta ad episodi di intimidazione e di
minaccia fisica".
Io credo che la situazione qui descritta sia molto grave. So che
alcune responsabilità sono dell'U.S.L., ritengo però che
l'Amministrazione regionale, per i compiti di indirizzo che ha e
per la necessità che ha di applicare il piano sanitario regionale,
abbia delle possibilità di intervento. Come osservazione generale,
mi sembra che in questi anni tutta la medicina con servizi
territoriali, invece di fare dei passi in avanti, abbia fatto dei
passi indietro, sotto determinati aspetti. Una serie di servizi che
in precedenza erano organizzati dai Comuni, da quando sono passati
all'Unità Sanitaria Locale, sono diventati sempre più limitati.
Credo che l'Assessore alla Sanità e la Giunta dovrebbero
prendere in seria considerazione queste proteste fatte dal
personale tecnico, perché gli ambulatori ed i servizi sul
territorio sono le strutture a più diretto contatto con i
cittadini. Ci riserviamo di verificare con gli interessati se le
cose stanno migliorando o se tutto rimane come prima.
