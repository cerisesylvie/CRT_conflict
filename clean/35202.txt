Classificazione
ARTIGIANATO



Oggetto del Consiglio n. 2748 del 19 dicembre 2012 - Resoconto
OGGETTO N. 2748/XIII - Disegno di legge: "Modificazioni alla
legge regionale 24 maggio 2007, n. 10 (Nuova disciplina
dell'Institut valdôtain de l'artisanat de tradition
(IVAT))".
Articolo 1
(Sostituzione dell'articolo 2)
1. L'articolo 2 della legge regionale 24 maggio 2007, n. 10
(Nuova disciplina dell'Institut Valdôtain de
l'artisanat de
tradition
(IVAT)), è sostituito dal seguente:
"Articolo 2
(Attività commerciale)
1. L'IVAT può commercializzare i prodotti dell'artigianato
valdostano di tradizione riconducibili alle categorie di cui
all'articolo 3 della l.r. 2/2003 e i prodotti dell'artigianato
valdostano di cui all'articolo 7, comma 2, della medesima
legge.
2. I prodotti di cui al comma 1 sono contrassegnati con un
marchio registrato le cui caratteristiche grafiche e modalità d'uso
sono approvate dal consiglio di amministrazione.".
Articolo 2
(Modificazioni all'articolo 5)
1. Il comma 2 dell'articolo 5 della l.r. 10/2007 è sostituito
dal seguente:
"2. Il consiglio di amministrazione è responsabile della
gestione e del funzionamento complessivo dell'IVAT.".
2. Dopo il comma 2 dell'articolo 5 della l.r. 10/2007 è
inserito il seguente:
"2bis. Il consiglio di amministrazione, compatibilmente con
le risorse finanziarie disponibili, può nominare, su proposta del
presidente, un direttore avente i requisiti di professionalità di
cui all'articolo 22 della legge regionale 23 luglio 2010, n. 22
(Nuova disciplina dell'organizzazione dell'Amministrazione
regionale e degli enti del comparto unico della Valle d'Aosta.
Abrogazione della legge regionale 23 ottobre 1995, n. 45, e di
altre leggi in materia di personale), al quale sono affidate, con
incarico di durata quadriennale, la gestione e la responsabilità
del funzionamento dell'IVAT. Al direttore sono delegabili tutti gli
adempimenti che non siano altrimenti riservati agli altri organi
dell'IVAT, in particolare quelli correlati all'esercizio delle
funzioni di cui agli articoli 4 e 16 della l.r. 22/2010.".
Articolo 3
(Sostituzione dell'articolo 6)
1. L'articolo 6 della l.r. 10/2007 è sostituito dal
seguente:
"Articolo 6
(Organo di revisione contabile)
1. Il controllo sulla gestione amministrativa e contabile
dell'IVAT spetta all'organo di revisione contabile, costituito, con
le modalità e la durata stabilite dallo statuto, in forma
monocratica.
2. Il revisore dei conti è scelto tra gli iscritti al
registro dei revisori legali e non può assumere, presso l'IVAT o
presso organismi ad esso collegati, rapporti di lavoro o di
consulenza, ovvero altri rapporti di natura patrimoniale che ne
compromettano l'indipendenza.
3. Al revisore dei conti spetta un'indennità annuale, nella
misura stabilita con deliberazione della Giunta
regionale.".
Articolo 4
(Sostituzione dell'articolo 8)
1. L'articolo 8 della l.r. 10/2007 è sostituito dal
seguente:
"Articolo 8
(Commissione tecnica)
1. L'individuazione dei prodotti di artigianato di tradizione
sui quali può essere apposto il marchio di cui all'articolo 2,
comma 2, anche se non commercializzati direttamente dall'IVAT, è
affidata ad una commissione tecnica i cui membri sono designati dal
consiglio di amministrazione.
2. La commissione è composta da:
a) il presidente dell'IVAT ovvero il direttore, ove nominato,
che la presiede;
b) il conservatore del MAV;
c) un addetto alla rete commerciale.
3. Le funzioni di segretario della commissione sono assegnate
ad un dipendente dell'IVAT.
4. Periodicamente, la commissione tecnica informa il
consiglio di amministrazione sulla propria attività.
5. L'incarico di componente della commissione non dà diritto
a compensi o rimborsi spese comunque denominati.".
Articolo 5
(Modificazioni all'articolo 10)
1. Al comma 2 dell'articolo 10 della l.r. 10/2007, le parole:
", su proposta del direttore" sono sostituite dalle seguenti: "su
proposta del presidente o del direttore, ove nominato".
2. Il comma 3bis dell'articolo 10 della l.r. 10/2007 è
sostituito dal seguente:
"3bis. Le disposizioni di cui ai commi 1 e 3 non si applicano
al personale inquadrato nell'organico del MAV, di cui all'articolo
2bis, né a quello incaricato della gestione della rete commerciale,
i cui rapporti di lavoro restano ad ogni effetto regolati dai
contratti collettivi nazionali di categoria.".
Articolo 6
(Abrogazioni)
1. Sono abrogate le seguenti disposizioni della l.r.
10/2007:
a) la lettera d) del comma 1 dell'articolo 3;
b) i commi 3 e 7 dell'articolo 5;
c) l'articolo 7.
Articolo 7
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Président -
La parole au rapporteur, le Conseiller
Crétaz.
Crétaz (UV)
- Merci Présidente.
Il disegno di legge n. 217, che è oggi sottoposto all'attenzione
del Consiglio Valle, porta modificazioni alla legge regionale n.
10/2007. Il testo di legge è composto da sette articoli, alcuni di
questi sono dei semplici aggiornamenti introdotti in considerazione
del fatto che presente disegno di legge doveva obbligatoriamente
intervenire per poter regolarizzare alcune posizioni
particolarmente delicate. Si tratta in particolare degli articoli 2
e 5, che riguardano rispettivamente i ruoli e le funzioni di
direttore e il personale incaricato della gestione della rete
commerciale di IVAT. Con la modifica all'articolo 2 si prevede che
il consiglio di amministrazione sia responsabile della gestione e
del funzionamento dell'IVAT: ciò si rende necessario per consentire
all'ente un risparmio significativo sulle spese che, alla luce
delle forti restrizioni di bilancio per gli anni a venire, non
consentirebbero di avere una figura dirigenziale nelle vesti di
direttore dell'IVAT. Malgrado l'introduzione di questa novità, è
comunque possibile che lo stesso consiglio di amministrazione,
qualora lo ritenesse opportuno e compatibilmente con le risorse
finanziarie disponibili, nomini su proposta del Presidente un
direttore. All'articolo 3, sempre nell'ottica della riduzione della
spesa, si prevede che il collegio di revisione diventi un organo
monocratico. L'articolo 4 sostituisce l'articolo 8 della previgente
legge e disciplina una parziale ricomposizione della commissione
tecnica, inserendo tra l'altro il conservatore del Museo
dell'artigianato valdostano e prevede altresì la figura del
presidente in assenza del direttore. Infine, si eliminano i
compensi per i membri della commissione. L'articolo 5, nell'ottica
di dare una risposta alla situazione dei lavoratori che operano nei
punti vendita IVAT e a seguito delle disposizioni normative di
riforma del mercato del lavoro (la "riforma Fornero") che non
consentono più di mantenere dei contratti di associazione in
partecipazione, considera che al personale incaricato della
gestione della rete commerciale si applichino, come per il
personale del Museo dell'artigianato valdostano di tradizione, i
contratti collettivi nazionali di categoria. L'articolo 6 reca le
disposizioni abrogative rese necessarie dai nuovi assetti
organizzativi che prescindono dalle funzioni del direttore e delle
nuove incombenze del consiglio di amministrazione e del presidente,
che andranno poi raccordati e disciplinati dallo statuto dell'ente.
Infine, l'articolo 7 prevede la dichiarazione d'urgenza proprio per
il fatto che le disposizioni del disegno di legge, una volta
approvato, trovino applicazione entro l'inizio del nuovo anno, per
consentire ai lavoratori della rete commerciale di beneficiare
della nuova disciplina in presenza del decadimento di quella
preesistente, non più compatibile con la nuova riforma del mercato
del lavoro. Merci.
Presidente
- Apro la discussione generale.
La parola alla Consigliera Carmela Fontana.
Fontana (PD)
- Grazie Presidente.
Il disegno di legge in discussione interviene sulla legge
regionale n. 10/2007, che ha innovato la disciplina dell'IVAT con
l'obiettivo di snellire e semplificare il funzionamento di tale
istituto. Le principali modifiche sono dettate dall'esigenza di
contenere i costi, la figura del direttore diventa eventuale, il
consiglio di amministrazione - che ha la gestione complessiva di
IVAT - può, compatibilmente con le risorse finanziarie disponibili,
nominare un direttore a cui affidare la gestione e la
responsabilità del funzionamento dell'ente. Si prevede che l'organo
di revisione sia costituito da un solo revisore dei conti e non da
un collegio. Si modifica la disciplina della commissione tecnica e
si dispone che l'incarico di componente della commissione non dia
diritto a compensi o rimborsi, spese comunque denominate.
La modifica più rilevante è quella che prevede che al personale
incaricato della gestione della rete commerciali, parimenti al
personale inquadrato nell'organico del Museo dell'artigianato
valdostano di tradizione, si applicano i contratti collettivi
nazionali di categoria. Tale modifica, a quanto abbiamo appreso
dalle audizioni in commissione, si è resa necessaria perché ha
permesso di salvare dei posti di lavoro che altrimenti si sarebbero
dovuti sopprimere in conseguenza della "riforma Fornero". Il PD si
schiera sempre con forza in difesa di ogni singolo posto di lavoro,
pertanto apprezziamo la modifica introdotta, che consente ad alcuni
lavoratori di conservare la loro occupazione. Riteniamo però che
quanto realizzato con il disegno di legge dimostri che, quando c'è
la volontà, l'occupazione riesce ad essere salvaguardata. Ci
chiediamo perché non si faccia altrettanto nei confronti di tutti i
lavoratori precari che nella nostra regione rischiano di perdere il
lavoro, o che lo hanno già perso a causa della grave crisi
economica; di conseguenza, pur apprezzando l'obiettivo di
contenimento della spesa e la conservazione dei posti di lavoro
nell'IVAT, il nostro gruppo ha deciso di astenersi sul disegno di
legge per richiamare l'attenzione sulla necessità di battersi per
la difesa di tutti i posti di lavoro e non solo di alcuni.
Grazie.
Président -
La parole au Vice-président Chatrian.
Chatrian (ALPE)
- Grazie Presidente.
Una riflessione a livello di metodo e di forma. Ci siamo trovati
questo disegno di legge confezionato all'ultimo momento la scorsa
settimana, avremmo gradito come gruppo portare un contributo più
fattivo sul provvedimento, perché se è vero che abbiamo degli
obblighi contrattuali legati a delle scelte nazionali sulla riforma
del lavoro, non sarebbe stato male approfondire in maniera più
dettagliata il futuro di IVAT nel suo complesso, nelle sue
prospettive e non solo, come purtroppo oggi discutiamo, la modifica
a seguito di modifiche nazionali. Il nostro gruppo avrebbe gradito
mettere sul tavolo lo stato dell'arte, i punti di forza che
l'istituto ha messo in campo in questi anni e trovare magari delle
soluzioni che non siano solo - scusate il termine - al ribasso
legate ad un discorso di natura contrattuale, come recita
l'articolo 5. Ad esempio, sul risultato ad oggi dell'attività
commerciale di IVAT magari ci si poteva confrontare e trovare
d'accordo a trovare delle alternative al modello che IVAT ha messo
in campo fino ad oggi. È inutile oggi entrare nel dettaglio dei
numeri, piuttosto che dei negozi periferici o nelle varie località
quello che funziona meglio...altri che funzionano meno, chi ha una
redditività, perché lo spirito di IVAT è quello di valorizzare le
nostre maestranze e i nostri artigiani, quindi mi limito a dire il
nostro rammarico: che a "babbo morto" oggi affrontiamo questo
disegno di legge, soprattutto per quanto riguarda l'articolo 5,
dove ci si poteva confrontare e trovare delle soluzioni
alternative.
Stessa considerazione per l'articolo 2, che con l'articolo 5 è
il secondo punto cardine. Nella relazione del collega Crétaz si
dice:
"ciò si rende necessario per consentire all'ente un
risparmio significativo sulle spese"
, mi spiace leggere questa
affermazione in una relazione, perché o IVAT ha bisogno di un
"motore" di natura giuridica e di preparazione di competenze o che
cosa, altrimenti qualcosa non va in questa considerazione, al di là
del punto di vista di natura giuridica che un direttore deve avere
requisiti di professionalità stante la legge n. 22/2010. Il
dibattito mi sarebbe piaciuto che fosse: "IVAT ha bisogno di un
dirigente, di un motore propulsivo nella sua organizzazione",
oppure "non ne ha mai avuto bisogno, bastava un consiglio di
amministrazione", altrimenti, come è successo in altre occasioni di
fronte a società o aziende, che si dicesse: "c'è bisogno di un
amministratore unico che fa tutto, dà gli indirizzi, ha una sua
mission
e ne risponde al Consiglio regionale o alle
commissioni". Mi sarebbe piaciuto assistere ad un dibattito franco,
non ad un nascondersi dietro la manina dicendo che un dirigente
l'IVAT non può più permetterselo. Mettiamo al centro: l'IVAT ha
bisogno di un dirigente? L'IVAT dove vuole andare? L'IVAT cosa
vuole fare? Vuole cercare di mantenere e la sfida del domani qual
è? Quella di mantenere le nostre maestranze e migliorare i nostri
artigiani? Mi sarebbe piaciuto nelle sedi opportune discuterne,
oggi è tardi, perché questo disegno di legge deve essere approvato
soprattutto per quanto riguarda l'articolo 5, ma avremmo voluto
affrontare il dossier in maniera diversa e non nascondendoci dietro
le normative, soprattutto quelle nazionali. Grazie.
Président
- S'il y a personne qui demande la parole, je
ferme la discussion générale.
La parole à l'Assesseur aux activités productives, Pastoret.
Pastoret (UV)
- Merci Madame la Présidente.
Tout d'abord je remercie les Commissaires de la II
e
et de la IV
e
Commission pour avoir examiné avec une
procédure d'urgence ce projet de loi et pour avoir accepté
l'inscription supplémentaire de cet objet à l'ordre du jour de ce
Conseil. Comme j'ai déjà dit en commission, ce projet de loi a vu
le jour suite à la nécessité de résoudre la difficile situation qui
se serait produite pour les travailleurs du réseau commercial,
lesquels, suite à la réforme du marché du travail, comme cela a
déjà été rappelé par les Conseillers Crétaz et Rosset, que je
remercie pour le rapport, se trouveraient dans une situation de
difficulté. En effet, les actuels contrats d'associations à
participation ne seront plus applicables pour le futur, la réforme
du marché du travail a introduit des critères qui ne sont pas si
simples, tels que ceux que je viens d'énoncer. Je dois justifier un
peu le fait que les temps aient été si réduits, parce qu'avant
d'arriver à prévoir un projet de loi portant les modifications
annoncées tel que celui-ci, il y a eu une longue opération d'étude
et d'interprétation des principes de la loi de l'Etat, pour voir
s'il y avait des issues différentes. Là les avis étaient
contradictoires, car, lorsqu'on donne confiance et on demande aux
experts légaux d'interpréter les dispositions de l'Etat, qui
parfois ne sont même pas claires pour l'Etat même, les temps
deviennent un peu longs. Quand même on a pris acte qu'il n'y avait
aucune possibilité de maintenir l'actuel système et on a dû
chercher une issue pour sauvegarder les places de travail de ces
personnes. Voilà les raisons qui d'ailleurs ont déjà été rappelées
soit par le rapporteur, soit par les collègues qui sont intervenus.
J'arrête ici donc...je dois quand même faire deux
considérations.
Intanto voglio ringraziare la collega Fontana per le
considerazioni positive che ha espresso, anche se ha annunciato il
voto di astensione del suo gruppo, così come ringrazio il gruppo
ALPE per aver partecipato ai lavori della commissione e aver
consentito al provvedimento di arrivare in aula, malgrado la scelta
dell'astensione.
Devo precisare che questa non è una legge di riforma, come
avrebbe auspicato il collega Chatrian, ma è un provvedimento che ha
un carattere di risoluzione di un problema sostanziale. Per quanto
riguarda la questione del direttore, è previsto oggi che questa
mansione, fino a quando non approveremo tale provvedimento, sia
svolta da un dirigente. Questo elemento è diventato cogente in
rapporto all'approvazione della legge n. 22/2010 ed è un problema
che si era posto e che si sarebbe risolto normalmente, ma oggi
dobbiamo tenere conto che nel giro di sei mesi il mondo è cambiato
dal punto di vista dei bilanci di IVAT, dei quali è stato fatto
cenno in commissione. Oggi pertanto una spesa come questa, della
previsione di una figura dirigenziale all'interno di IVAT, che
comunque si è sempre gestita senza la presenza di questa figura e
ha dimostrato di poter continuare a farlo, affidando al consiglio
di amministrazione e al presidente, come prevede questo
provvedimento, alcune responsabilità, consentirà un risparmio di
40-45.000 euro all'anno.
Il futuro speriamo sia più sorridente per quanto riguarda tutti
noi e anche IVAT e ciò non impedirà in futuro di rivedere la
struttura organizzativa sotto questo punto di vista, augurando
anche all'ente di avere una crescita maggiore per il proprio futuro
e di radicarsi ancora di più sul territorio, come pare stia facendo
con l'iniziativa del MAV, che oggi rappresenta in termini generali
un costo, ma in termini più ampi un'opportunità significativa per
l'artigianato di tradizione sia per quanto riguarda la sua storia,
sia per la sua diffusione dal punto di vista di contenuti e di
significati sul territorio.
Mi fermo qui, perché non è il caso oggi di affrontare questi
argomenti, vi ringrazio per il contributo che avete voluto dare a
tale provvedimento.
Presidente
- Passiamo all'esame dell'articolato.
Pongo in votazione l'articolo 1:
Consiglieri presenti: 29
Votanti e favorevoli: 22
Astenuti: 7 (Bertin, Cerise, Chatrian, Donzel, Carmela Fontana,
Patrizia Morelli, Rigo)
Il Consiglio approva.
Presidente
- Articolo 3: stesso risultato. Articolo 4:
stesso risultato. Articolo 5: stesso risultato. Articolo 6: stesso
risultato. Articolo 7: stesso risultato.
Pongo in votazione la legge nel suo complesso:
Consiglieri presenti: 30
Votanti e favorevoli: 23
Astenuti: 7 (Bertin, Cerise, Chatrian, Donzel, Carmela Fontana,
Patrizia Morelli, Rigo)
Il Consiglio approva.
