Classificazione
ASSISTENZA SOCIALE



Oggetto del Consiglio n. 3160 del 11 gennaio 2024 - Resoconto
OGGETTO N. 3160/XVI - Reiezione di risoluzione: "Emergenza
sanitaria-Uragano perfetto".
Bertin (Presidente) -
Punto n. 57.01, Risoluzioni. Per
illustrare la risoluzione, ha chiesto la parola il consigliere
Baccega, ne ha facoltà.
Baccega (FI) -
Certamente questo Consiglio regionale lo
ricorderemo come un grande approfondimento in sanità sull'emergenza
sanitaria, l'abbiamo intitolato: "Uragano perfetto" perché le
vicende di questo ultimo mese e mezzo in qualche modo hanno
preoccupato noi, gli utenti e quant'altro.
Abbiamo parlato di Pronto Soccorso, abbiamo parlato dei centri
traumatologici, del Pronto Soccorso ortopedico, c'è anche la
questione del Pronto Soccorso pediatrico che va valutata, è
necessario capire quali cooperative collaborano nei vari contesti e
la collaborazione delle strutture territoriali in sanità.
Approfondirei anche il ruolo dei medici di medicina generale sul
territorio che direi che può essere un elemento importante.
Noi richiamiamo la determinazione dirigenziale n. 660 del 7
luglio 2023 che abbiamo già illustrato: le numerose lettere che
sono state inviate ai
media
e all'URP da parte di utenti
poco fortunati, problemi in Pronto Soccorso, i problemi che abbiamo
già evidenziato nei centri traumatologici, in particolare quello di
Courmayeur, le richieste del Direttore del Dipartimento di
emergenza rianimazione anestesia locale per l'apertura di ulteriori
letti in
Admission Room
. Avevamo più sollecitato e
anticipato che l'affluenza di turisti, che ha determinato il
sold out
verso la fine dell'anno, era stata ampiamente
anticipata da tutte le strutture ricettive e anche delle
associazioni di categoria. Avevamo capito che il picco influenzale
avrebbe coinvolto molte persone e molti disagi avrebbe procurato,
soprattutto nelle persone più anziane e più in difficoltà; che il
Covid-19 stava continuando a circolare nuovamente e stava cercando
una nuova e forte penetrazione - era già stato annunciato - e che
la grande affluenza di sciatori nella nostra regione - e, per
fortuna, che sono arrivati - avrebbe comunque intasato i centri
traumatologici e il Pronto Soccorso ortopedico: ecco perché abbiamo
chiamato e intitolato quest'emergenza nella risoluzione "Emergenza
sanitaria - Uragano perfetto". Abbiamo evidenziato i vari disagi
che si sono verificati, quindi è nostra intenzione andare proprio
nella direzione di collaborare e contribuire.
Abbiamo verificato che dobbiamo agire anche subito perché tra
poche settimane partono le settimane bianche, quindi l'affluenza
sarà ancora maggiore, quindi il Pronto Soccorso ortopedico e i
centri traumatologici avranno il loro bel da fare, soprattutto
laddove alcuni gruppi delle settimane bianche non hanno grossa
pratica con lo sci.
Abbiamo anche evidenziato il problema delle chiusure a
singhiozzo delle sale operatorie, inevitabile.
Citiamo anche in questa risoluzione le dimissioni del dottor
Giardini e il cambio del Direttore sanitario all'interno della
Direzione strategica. Che un medico della professionalità del
dottor Giardini, neurologo, che torni a fare il Direttore della
struttura di Neurologia, dal nostro punto di vista - lo avevamo
detto -, è sicuramente una cosa buona vista e gradita la
professionalità che ha sempre dimostrato.
Abbiamo anche saputo che
l'Admission Room
è diventata la
Discharge Room
; questo ci fa capire che probabilmente è
cambiata l'impostazione, magari l'Assessore ce lo dirà. Discharge
Room significa solo in uscita, immagino; forse chiamarla in un
altro modo sarebbe stato sicuramente...
Abbiamo evidenziato le tante iniziative di attrattività in
sanità che avete messo in campo, e che noi abbiamo sostenuto finora
nella nostra Regione, e sono state insufficienti devo dire. Abbiamo
visto che le cooperative, che hanno sottoscritto convenzioni
operative nel contesto dell'emergenza con l'USL... bisogna in
qualche modo riverificare, soprattutto nel Pronto Soccorso
ortopedico.
Abbiamo richiamato le numerose iniziative che sono state
promosse da tutte le forze di opposizione ed è importante che
questa risoluzione sia stata firmata da tutte le forze di
opposizione, quindi vuol dire che c'è una grande attenzione da
parte di tutte le forze che vanno nella direzione di dare delle
risposte ai cittadini. Abbiamo anche richiamato in questa
risoluzione il Presidente della V Commissione - che ride - ed è
stato sollecitato più volte ad affrontare il tema all'oggetto,
oltre ad altri soggetti, proposte e verifiche sulla sanità. Il
dottor Padovani non vuol sentire, proprio non ne vuol sentire di
questa cosa qua, stavo citando le cose che abbiamo evidenziato
nella nostra risoluzione.
Assessore e colleghi, questa vuole essere una logica
assolutamente propositiva e collaborativa, è un tema che riguarda
tutti, è un tema che vogliamo affrontare confrontandoci nella V
Commissione consiliare e quindi per questo chiediamo di convocare
con urgenza, e comunque non oltre trenta giorni, una riunione della
V Commissione per un confronto sulle attività del Dipartimento di
emergenza, con particolare riferimento al Pronto Soccorso
ortopedico e ai centri traumatologici della Regione.
A nome di tutte le forze che hanno firmato questa risoluzione,
un ringraziamento comunque va a tutto il personale che si è
prodigato in questi ultimi due mesi, che hanno davvero fatto delle
cose straordinarie, a partire da quelli che vanno in elicottero
quotidianamente, io me li vedo passare sopra casa quotidianamente,
fino a coloro che sono al Pronto Soccorso e fanno l'accoglienza
Pronto Soccorso. A loro va tutto il ringraziamento, però noi
dobbiamo dare ulteriori risposte politiche che si devono tradurre
in azioni per evitare che ci siano le criticità che si sono
evidenziate in questi mesi.
Presidente -
Per il Governo, risponde in replica
l'assessore Marzi.
Marzi (SA) -
Collega Baccega, ho già avuto modo durante
la giornata di ieri di anticipare il fatto che il sottoscritto e il
vituperato Presidente della V Commissione, che in realtà sta
facendo il meglio possibile in un periodo assolutamente complesso,
comunque verremo incontro alle richieste politiche di tutte le
forze di minoranza prevedendo un confronto in V Commissione nel
momento in cui avremo la possibilità di avere anche il nuovo
Direttore sanitario, non tanto perché il nuovo direttore sanitario,
il dottor Occhi, non ha degli effetti taumaturgici semplicemente
con il suo arrivo e la sua presenza rispetto alla situazione
rappresentata da questa risoluzione, ma più che altro perché è
assolutamente corretto che sia presente in V Commissione rispetto a
un tema che ci auguriamo possa accompagnarlo per tutti quanti i
mesi e gli anni che darà una mano alla sanità valdostana.
Da un punto di vista politico, noi riteniamo che la vostra
iniziativa sia assolutamente meritoria di dignità e abbiamo
cercato, sia come Governo che come Commissione, di rappresentare la
sensibilità su questo tema quotidianamente. Poi però per entrare
nel merito, e lei quindi lo capirà, l'iniziativa ha una serie di
premesse e una serie di impegnative che danno una visione
giustamente politica di quanto fatto in merito all'emergenza, ma
assolutamente di parte. Pertanto se l'obiettivo è comune, sia da
parte della maggioranza che della minoranza, le premesse
dell'iniziativa sono delle premesse che giustamente danno una
visione assolutamente di parte di quanto rappresentato dove, a
partire dall'assoluta inerzia del povero Presidente della V, fino
al fatto che di fatto si sia venuta a creare una situazione...
anche alcune iniziative presentate tra ieri e oggi hanno reso
evidente non essere esattamente così, nel senso che ci sono una
serie di dati rispetto alla situazione del Pronto Soccorso della
Regione Autonoma Valle d'Aosta sui quali mai come negli ultimi mesi
si è cercato di prendere atto del lavoro fatto nel corso degli anni
anche da lei e stigmatizzarlo con una piena e assoluta
stagionalità, che bisogna avere rispetto, ad esempio, agli
interventi.
Anche per quanto riguarda il tema "sale operatorie aperte a
singhiozzo", in realtà non abbiamo chiuso le sale operatorie a
singhiozzo, ma le abbiamo chiuse volutamente e abbiamo addirittura
stigmatizzato il fatto che probabilmente anche l'attività delle
sale operatorie del Parini dovrà connotarsi in maniera ineccepibile
in termini stagionali.
Il fatto che nel corso del 2023 ci fosse stato un incremento
dell'attività operatoria programmata ha a maggior ragione
suffragato la scelta fatta in un periodo straordinario come le
festività natalizie di chiudere le sale operatorie per lasciarle
all'urgenza, e quindi alla non programmazione, per due motivi
sostanziali: il primo assolutamente positivo, i dati turistici in
Valle d'Aosta sono positivi, per fortuna, i turisti vengono a
visitare la Valle d'Aosta, ma vengono a visitarla non soltanto in
maniera serena e stanziale, ma anche per porre in essere
un'attività sportiva e turistica, che, ahimè, in alcuni casi ha
anche la controindicazione che alcuni di loro possano farsi male,
quindi questo richiede gli interventi straordinari e urgenti che
devono essere garantiti da un Ospedale che è in grado di
accoglierli immediatamente. Questo è sempre stato ed è sempre stato
fatto, di conseguenza di fatto tre mesi all'anno, quindi luglio,
agosto e nel periodo delle festività natalizie, di andare a
incentivare l'attività delle sale operatorie, soprattutto
sull'urgenza, e quindi non sulla non programmazione, è un dato che
è stato fortemente sancito.
Secondo aspetto di cui ieri, tra l'altro, grazie anche a sue
iniziative... perché le sue iniziative ieri sono state sia in
termini di iniziative programmate che come
question time
delle iniziative che hanno sollecitato la sua attenzione a questo
tema, e di questo secondo me bisogna darle assolutamente atto... ma
proprio in quell'occasione abbiamo avuto la possibilità di dare dei
dati. Quelli che ad oggi sono i flussi italiani, e non solo,
rispetto alle sindromi influenzali, sono dei flussi - per motivi
che possono essere anche interpretati, ma, secondo me, non è questo
il caso e soprattutto non spetta a un non tecnico come me farlo -
che evidenziano accessi al Pronto Soccorso che non si vedevano da
quindici anni. Una straordinarietà in tal senso probabilmente
legata anche a tutto quanto successo negli ultimi anni,
probabilmente legata anche a una storia di una popolazione che
spesso abbiamo trattato che sta invecchiando, con tutta una serie
di aspetti legati alle cronicità e con tutta una serie di aspetti
legati anche alla forte azione che stiamo facendo, e che è partita
anche grazie al Covid, di rafforzamento della medicina territoriale
che però è in via di atterraggio.
Tutta una serie di azioni straordinarie che, anche a causa del
Covid o grazie al Covid, di rafforzamento della medicina
territoriale si stanno ponendo in essere hanno cominciato a dare
qualche risultato ma sono cose che lei conosce benissimo, perché è
l'Assessore alla sanità che ha dovuto vivere l'arrivo della
pandemia, quindi si ricorda sicuramente come tutta quanta la
medicina territoriale italiana magari si era persa dei pezzi e, di
fatto, grazie a tutta un'azione posta in essere negli ultimi anni,
ovviamente non dal sottoscritto ma da tutti quanti noi, si sta
cercando di rafforzare quel tipo di attività. Guarda caso, abbiamo
appena approvato un'iniziativa che prevede che ci sarà a breve un
sopralluogo nel primo ospedale di comunità di questa Regione,
evidentemente, se gli ospedali di comunità stanno partendo in
questo periodo, è anche perché ci si è resi conto di determinati
tipi di problematiche.
L'Admission Room
è stata una delle cose su cui lei ha più
combattuto, io posso raccontare semplicemente gli ultimi dieci mesi
da Governo della sanità e una delle prime iniziative che lei aveva
fatto era proprio sulla Admission Room. L'Admission Room è partita,
nel corso degli ultimi mesi, con soltanto nove posti letti per la
mancanza di infermieri, c'è necessità di un numero minimo di
infermieri per poter tenere aperto un reparto. Lei da subito ha
dimostrato sensibilità su questo tema, nel corso di questi mesi,
anche grazie alle sollecitazioni che sono arrivate a livello
consiliare, siamo riusciti un pezzo alla volta prima ad aprirla,
poi a portarla a diciotto posti letti dedicando degli infermieri
che altrimenti sarebbero andati in altri reparti, invece la scelta
del mese di dicembre è stata quella di dedicarli espressamente
all'Admission Room. L'Admission Room nella sua attuale
declinazione, come da lei richiamato nell'iniziativa, è
contemporaneamente una struttura che prevede che i pazienti cronici
che non hanno immediatamente un posto nei reparti, perché oberati e
pieni, possa fare sia da anticamera del reparto, ma dal mese di
dicembre ci stiamo impegnando anche per fare in modo che gestisca
le cronicità quando la fase acuta gestita in reparto non vede
immediatamente un posto sul territorio, quindi possa essere sia
camera di compensazione in entrata che camera di compensazione in
uscita; questo anche nel passaggio e nell'arrivo ai diciotto posti
letto.
Ieri abbiamo avuto, anche grazie a iniziative presentate sempre
dalla minoranza, quindi anche da alcuni colleghi che hanno firmato
questa risoluzione, la possibilità di spiegare che, ad esempio,
abbiamo aumentato con un'ulteriore risorsa umana, una OSS che
lavora direttamente con la Responsabile dell'emergenza, la
possibilità di verificare immediatamente che i pazienti che non
devono semplicemente essere gestiti dal Pronto Soccorso, ma quelli
che sono in attesa,
in boarding
, vengano contati e gestiti
anche per quanto riguarda i pranzi direttamente in Pronto Soccorso,
anche questo è nato nel mese di dicembre.
Con tutto quanto quello che ho rappresentato, cogliendo
positivamente la vostra attenzione politica, ma anche connotando
questa risoluzione in maniera assolutamente politica e da
minoranza, il sottoscritto si prende l'impegno di fare una sessione
dedicata della V Commissione, con il beneplacito del Presidente
della V, su questo tema. Per quello che giustamente la sua
iniziativa propone, quindi un'azione di forte richiamo politico di
minoranza, dove nelle premesse c'è una forte critica che noi
capiamo, ma sulla quale non siamo d'accordo, siamo a chiederle di
ritirare l'iniziativa, altrimenti ci asterremo, pur cogliendo lo
spirito e andando in Commissione ad affrontare i temi da lei
richiamati.
Presidente -
Consigliere Baccega, a lei la parola.
Baccega (FI) -
Assessore, io sono lieto del suo
intervento avvolgente. La verità è che facciamo politica e questa
risoluzione era fortemente politica, andava proprio nella direzione
di dire: ci sono una serie di temi che abbiamo evidenziato e questi
temi che sono stati trascritti in questa risoluzione riguardano dei
fatti, sono la conseguenza dei fatti che sono stati anche
evidenziati, come ha detto lei, nel
question time
di ieri,
parlando di Pronto Soccorso, di Pronto Soccorso ortopedico,
parlando di centri traumatologici, sui quali insisto: bisogna
andare a vedere che cosa succede, perché ancora ieri uno che
portava giù uno con il toboga ha detto all'utente: "Non vada al
centro traumatologico ma vada direttamente all'Ospedale Parini al
Pronto Soccorso". Ieri, ho qui la nota che mi è arrivata. È
certamente un problema. Poi è andato a parlare di sale operatorie
chiuse, certo, per forza, si andavano a prendere le barelle in sala
operatoria per portarle al Pronto Soccorso. Questo va detto,
chiarito, giusto, l'efficienza è anche quella, laddove si può, però
ci sono cinquanta posti letto vuoti in Ospedale che non sono
utilizzati, cinquanta, non uno, e anche questo va chiarito.
Francamente sono dispiaciuto che la maggioranza non voglia
accogliere questa risoluzione che, in qualche modo, raccoglie tutto
il tema dell'emergenza, che va rivisto, va approfondito, va
guardato con attenzione, magari cogliendo anche qualche suggestione
che arriva dall'opposizione che sì è vero che in quei venti mesi
del 2020 ho fatto l'Assessore, ma non è per quello, perché in quei
venti mesi, lei sa benissimo che cosa è capitato: è arrivato
l'uragano non perfetto, drammatico. Non si sapeva dove si era, non
c'erano i presidi, non c'erano le mascherine, dovevamo cercare di
tutto e di più - drammatico, drammatico -, però diciamo che insieme
alla collaborazione di tutti i sanitari, si è fatto comunque un
certo lavoro importante.
Io non ho nessuna intenzione di ritirare questa risoluzione e
guardo anche i miei colleghi se mi fanno un cenno, perché
francamente è davvero fortemente politica l'idea di questa
risoluzione di dire: mettiamo al centro il Consiglio regionale e
parliamo una volta per tutte di sanità e d'emergenza della sanità.
Va bene aspettare che il dottor Occhi sia operativo, però
francamente è solo una richiesta di andare in Commissione. Prima ci
dite: "Sì, siamo d'accordo", però ci chiedete di ritirarla. Non la
ritiriamo, noi andiamo al voto, e davvero l'auspicio è che ci sia
qualche voto in più rispetto a quelli dell'opposizione.
Presidente -
Ci sono altri interventi? Se non ci sono
altri interventi, metto in votazione. La votazione è aperta. La
votazione è chiusa.
Presenti: 34
Votanti: 16
Favorevoli: 16
Astenuti: 18 (Barmasse, Bertin, Bertschy, Carrel, Caveri,
Chatrian, Cretier, Grosjacques, Guichardaz Jean-Pierre, Jordan,
Lavevaz, Malacrinò, Marguerettaz, Marzi, Padovani, Rosaire, Sapinet
e Testolin)
La risoluzione non è approvata.
