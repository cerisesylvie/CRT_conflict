Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2212 del 24 maggio 1991 - Resoconto
OGGETTO NN. 2212/IX Programma di lavori pubblici per l'anno
1991 e riferimenti al triennio 1991/93.
PresidenteDo lettura del testo della delibera:
Deliberazione Il Consiglio
- visto il parere della III Commissione consiliare
permanente;
delibera
- di approvare in via di massima il Programma di opere di
pubblica utilità per l'anno 1991 di competenza dell'Assessorato dei
Lavori Pubblici secondo gli allegati 1, 2 e 3 che formano parte
integrante della presente deliberazione;
- di delegare la Giunta regionale ad assumere, per le opere
elencate, le decisioni relative all'approvazione dei progetti,
all'appalto e all'esecuzione dei lavori, all'approvazione dei
finanziamenti ed alla liquidazione delle spese nei limiti degli
stanziamenti recati dai corrispondenti capitoli di Bilancio;
- di autorizzare la Giunta regionale a derogare all'ordine delle
opere, quale indicato nelle tabelle di programma, nei casi in cui i
motivi tecnici e di opportunità lo rendano necessario e a superare
il limite massimo di spesa di cui al Regolamento regionale 5
febbraio 1962 e successive modificazioni ed integrazioni per
l'esecuzione in economia dei lavori da finanziare sui Capitoli n.
56360, 33110, 5Z160, 51360, 51820 e 52120 del Bilancio di
previsione della Regione per l'anno 1991.
Presidente
Ha chiesto di parlare l'Assessore ai
Lavori Pubblici, Martin.
Martin (ADP)
La presentazione al Consiglio
regionale del programma dei lavori pubblici per il 1991 e i
riferimenti al triennio 1991-93 è una conseguenza della
approvazione del bilancio di previsione ed è un impegno più
analitico di ogni singolo capitolo per quanto riguarda i capitoli
di pertinenza dei lavori pubblici.
Con questo piano lavori si intende dare un minimo di
programmazione nei vari settori di intervento dei lavori pubblici,
non solo per quanto riguarda il 1991, ma anche per quanto riguarda
il triennio. Molte opere, infatti, che sono previste nell'arco del
triennio, trovano riscontro già fin da quest'anno ma vengono
riportate nel triennio successivo, mentre alcune, evidentemente le
più piccole, verranno completate entro quest'anno.
La filosofia adottata per completare questo piano lavori è la
seguente: abbiamo inserito tutti i progetti che erano esecutivi e
quindi tutte le opere che potevano essere immediatamente
appaltabili. Abbiamo dato la precedenza a quelle opere che erano
già in essere e che necessitavano di un completamento. Abbiamo
anche cercato, soprattutto per quanto riguarda gli interventi
stradali, di intervenire prioritariamente sulle direttrici di
fondovalle prima di intervenire sulle direttrici delle valli
laterali, perché ci sembra giusto che sia la direttrice principale
a dover essere affrontata per prima. A titolo di esempio, la strada
che collega Valpelline e le valli laterali di Ollomont, di Bionaz,
di Oyace è una strada regionale che necessita di forti interventi;
si cercherà in questo triennio di completare gli interventi sulla
strada di fondovalle che collega Variney con Valpelline prima di
intervenire sulle valli laterali, perché questa è la direttrice che
subisce il maggior traffico.
Il piano dei lavori è molto dettagliato sia per quanto riguarda
gli interventi, sia per quanto riguarda la descrizione dei singoli
interventi, sia per quanto riguarda i connotati fisici, ossia la
lunghezza delle strade, o i metri quadrati o i metri cubi per gli
edifici, o la popolazione servita per quanto riguarda acquedotti e
fognature e cose di questo genere, sia per quanto riguarda i
connotati finanziari, che riportano sia gli interventi relativi al
singolo anno sia quelli relativi al triennio e soprattutto, con gli
interventi di quest'anno, quanto si riesce a fare di ogni singola
opera.
Non starei ad entrare nel merito dei singoli programmi, che come
dicevo sono spiegati molto bene e in maniera dettagliata
nell'elaborato che è stato presentato a tutti i consiglieri; mi
riservo eventualmente di rispondere a singole richieste di
chiarimento che vorranno fare i consiglieri relativamente alle
singole opere.
Presidente
Ricordo che in proposito è stato allegato,
al momento della distribuzione del programma, il parere della
commissione.
È aperta la discussione. Ha chiesto di parlare il Consigliere
Riccarand, ne ha facoltà.
Riccarand (VA)
Questo presentato dall'Assessore ai
Lavori Pubblici è un piano lavori sicuramente robusto, con
investimenti da realizzare in tre anni di circa 365 miliardi e
quindi una mole notevole di opere. Quello che abbiamo notato è che
ancora una volta la parte principale e più significativa di queste
opere è rappresentata da opere stradali: allargamenti e
ammodernamenti di strade regionali, costruzioni e collegamenti di
strade definite di interesse regionale anche se non sono strade
regionali in senso vero e proprio, per un totale di trentacinque
interventi stradali, che rappresentano un investimento ipotizzato
in tre anni di 180 miliardi di lire, di cui 35 sono ipotizzati nel
1991.
Alcune di queste opere sono sicuramente necessarie, alcune
indispensabili, si tratta di ammodernamenti che sono opportuni, di
impianti di illuminazione, di marciapiedi, eccetera, mentre altre
sono discutibili.
Quello che vorrei sottolineare è che con questo tipo di
provvedimento andiamo a delegare la Giunta regionale ad assumere
tutti gli atti successivi, dall'approvazione del progetto agli
appalti e così via; ma in particolare l'approvazione dei progetti
per questo tipo di opere non passa più attraverso il Consiglio, le
sue commissioni, attraverso un esame approfondito, cosa che, se può
essere giustificabile per gran parte di queste opere, per alcune
pone problemi non indifferenti.
C'è in particolare un'opera che è molto discutibile inserita
impropriamente nelle strade di interesse regionale; in realtà non
di strada si tratta ma di una pista da sci: è la pista nera Col
Chécrouit - Dolonne, per cui c'è una previsione di spesa di 2
miliardi che è inserita nell'elenco delle strade di interesse
regionale.
Questa è un'opera di cui si è parlato molto in passato. Sono
andato a vedere la documentazione parziale che c'era su questa
pista Plan Chécrouit - Dolonne e ho visto che il progetto è del 15
marzo 1985, con un aggiornamento successivo del 15 gennaio 1988.
Quindi è un progetto che giace da tantissimo tempo ed è fermo
perché pone dei problemi non indifferenti; si tratta di un'opera
che richiede interventi di scavo notevoli, che presenta dei tratti
significativi di pista costruita completamente in artificiale,
attraverso dei ponteggi in ferro o in acciaio che devono essere
realizzati sul costone della montagna. E' un'opera che
probabilmente va incontro ad un certo tipo di esigenza, che è
quello del rientro degli sciatori dal Col Chécrouit verso
Courmayeur, ma che non so se è in grado, e in che misura, di far
fronte al problema del deflusso delle migliaia di sciatori portati
al Col Chécrouit dalla cabina che parte dal centro di Courmayeur.
Perché si tratterà comunque di una pista nera, di una pista
difficile, quindi accessibile solo per alcuni sciatori, una pista
che si conclude a Dolonne, quando invece il punto di partenza di
gran parte di questi sciatori è il centro di Courmayeur.
Si tratta di un'opera su cui non so se l'Amministrazione
regionale oppure l'Amministrazione comunale di Courmayeur hanno in
passato commissionato uno studio di impatto ambientale, studio che
credo sarebbe opportuno poter valutare in modo da capire tutti i
problemi connessi a questo tipo di realizzazione.
La proposta che farei è di stralciare da questo piano lavori
questa opera, che a mio avviso vi è stata impropriamente inserita.
Lo stralcio non significa evidentemente che questa opera non possa
essere realizzata, ma significa che il progetto dovrà essere
esaminato dalle commissioni, congiuntamente all'esame dello studio
di impatto ambientale, per valutare se esistono tutte le condizioni
necessarie per realizzare quest'opera, se va effettivamente fatta,
se va fatta con quelle caratteristiche, o se invece non è opportuno
pensare a delle soluzioni diverse.
Inserirla oggi nel piano lavori significa dare la partenza alle
procedure di appalto senza che si possa avere a livello consiliare
un ulteriore momento di esame e di approfondimento che credo sia
quanto mai opportuno. Quindi presento un emendamento per stralciare
dalla tabella allegata al piano lavori, a pag. 7 A, la costruzione
della pista nera Col Chécrouit-Dolonne.
Presidente
Ha chiesto di parlare il Consigliere
Rollandin, ne ha facoltà.
Rollandin (UV)
En présentant le budget régional,
on avait déjà eu la possibilité de présenter une série de requêtes
face à l'engagement qui avait été prévu soit pour l'année 1991 que
pour les années suivantes. Une série de problèmes avaient déjà été
l'objet de ce débat, par conséquent le plan présenté aujourd'hui
donne la possibilité de mieux saisir dans les années quels seront
les engagements. De ce point de vue on ne peut que partager ce
système.
De petites notes qu'on peut faire, surtout pour ce qui est des
routes principales, concernent un problème qui est aussi important:
le raccord des vallées latérales qui doit être sollicité avec
l'Anas. Il y a encore ce thème qui malheureusement est là depuis
des années; on avait prévu de faire une convention avec l'Anas pour
résoudre le problème de l'entrée des vallées latérales, soit pour
la vallée du Lys que pour la vallée de l'Evançon, Valtournenche
encore plus, et là je crois que c'est un thème qui est à l'examen
soit des communes intéressées que de la communauté de montagne que
de l'ANAS. Par conséquent ce sont des thèmes que je veux rappeler
pour solliciter une réponse.
Pour ce qui est des différentes propositions, on demande
quelques renseignements. Par exemple, il y a, parmi les
interventions,
allargamento strada ospedale Beauregard.
Là
ce serait important de voir aussi la partie qui concerne
Saint-Christophe et étudier une circulation qui puisse mieux donner
une réponse aux problèmes de l'hôpital.
J'ai vu la question de la route en localité Croix Noire: là
aussi je crois qu'il faudra relier mieux la circulation de la
commune d'Aoste avec la commune de Saint-Christophe, surtout en
liaison avec les routes régionales.
Pour ce qui est de l'intervention qui doit être faite sur le
torrent Clou-Neuf, je voudrais quelques renseignements. Là il y
avait eu une étude spécifique pour voir s'il était possible de
faire un certain travail pour couvrir l'ensemble; ici il y a un
travail de 600 millions, donc ce n'est pas grand-chose. Il s'agit
de réaménager ce torrent, tout de même c'est un travail important,
par conséquent je demande quelles sont les intentions face à cette
solution.
Pour ce qui est de l'intervention pour la
pista nera,
là
finalement on arrive à une solution. En effet le projet est là
depuis six ans, on a fait l'étude d'impact d'environnement, il
existe tous les avis, on a vu les différentes solutions et je crois
que finalement un problème très important va être résolu.
La solution qu'on va suivre c'est la solution possible. Il est
difficile de voir la question de sécurité avec la question de
liaison d'une façon possible. Ce sera toujours, comme venait de
dire M. Riccarand,
pista nera,
car c'est dans la plupart des
cas pour les émergences, mais pour le restant il s'agit d'une
liaison normale avec Dolonne. N'oublions pas que même dans les
autres projets le départ est toujours Dolonne, donc je crois qu'il
est évident qu'on puisse avoir une piste qui va relier Dolonne avec
les domaines de ski.
Pour le problème de l'aménagement extraordinaire au niveau des
écoles, là il y avait la loi qui prévoyait une intervention
extraordinaire en accord avec les communes, car il y a le problème
des écoles régionales, communales et cetera. J'ai vu qu'il y a une
série d'interventions, mais je ne sais pas s'il y a aussi la
volonté de présenter, face à une liste de requêtes, une liste
spécifique, ou bien d'intégrer le plan qu'on vient de saisir.
Je vois ici:
rifacimento chalet in località Sylvenoire;
là il y a une petite histoire, par conséquent je voudrais savoir si
les problèmes qui le concernent ont été réglés ou non.
Après il y a deux points que je me permets de souligner et je ne
sais pas la raison pour laquelle ils sont insérés dans ce plan de
travaux. Il s'agit de l'intervention pour la surface externe de la
micro-communauté de Cogne et les interventions
"sugli stabili
rurali e alpeggi".
Je comprends que ces interventions sont
faites compte tenu qu'il s'agit d'un patrimoine régional, mais je
crois que, compte tenu de l'expérience de l'Assessorat à
l'Agriculture, pour intervenir dans les différents domaines il
faudrait au moins qu'il y ait un travail coordonné entre les deux
Assessorats. Pour ce qui est de la micro-communauté de Cogne, je
crois que déjà dans d'autres cas c'est toujours l'Assessorat à la
santé qui va intervenir dans ce domaine; par conséquent je voudrais
avoir quelques renseignements.
Pour le restant, j'espère que les problèmes des aqueducs soient
terminés dans le plus bref délai; je vois qu'il y a
"costruzione
di opere di presa e adduzione dell'acquedotto di
Pont-Saint-Martin"
et je crois qu'il s'agit du dernier tronçon
qui va finalement résoudre les problèmes de cette zone, qui encore
dernièrement a eu des difficultés pour ce qui est de l'eau potable.
Le même se passe pour les autres réalités. Si j'ai bien compris, là
il y a aussi une intervention de la part de l'Etat pour un
milliard; je crois qu'il y a même l'exigence de prévoir un plan
plus général selon la loi Prandini. Je voudrais des renseignements
à cet égard. La même chose pour ce qui est des parkings: qu'est-ce
qu'on prévoit, compte tenu des difficultés qui existent surtout
pour la ville d'Aoste. Il y avait un projet qui avait été présenté
pour le financement au niveau national et qui n'a été accepté que
pour une partie très réduite. Il s'agit là de quelques milliards;
je voudrais savoir si on va reprendre ce projet et si on va
intervenir au niveau régional, ou bien on prévoit de donner une
contribution aux communes.
Voilà les points principaux, tout en partageant le fait qu'il y
ait ce plan de travaux. On insisterait sur le fait de prévoir que
le plan de travaux puisse être présenté avec le budget, afin de ne
pas avoir de difficultés par la suite pour la réalisation, compte
tenu surtout du fait que certains travaux sont faits dans des
communes là où, si (comme nous l'espérons) continuera à neiger, on
ne peut que travailler pendant une période très courte.
Presidente
Ha chiesto di parlare il Vicepresidente
Stévenin, ne ha facoltà.
Stévenin (UV)
Je voudrais un renseignement à
l'égard de la salle de gymnastique de Chambave; là c'est une
vieille histoire qui a commencé il y a plusieurs années et je crois
que la commune avait présenté une requête à la Caisse Dépôts et
Emprunts et on n'a plus su rien. C'est-à-dire on ne connaît pas
encore à tout aujourd'hui la réponse de la Caisse, et par contre
j'ai vu que ce bâtiment est prévu dans le plan de travaux de cette
année. Je voudrais savoir à l'égard l'intention de l'Administration
régionale.
Presidente
Ha chiesto di parlare il Consigliere
Viérin, ne ha facoltà.
Viérin (UV)
Je voudrais avoir quelques
éclaircissements. Tout d'abord sur le financement de tous ces
ouvrages. Dans une annexe sont reportés les travaux de compétence
du budget 1991, avec indication du montant des interventions
prévues. Il nous semble qu'il y a une différence considérable. Je
voudrais donc savoir comment sera financée cette différence.
Ensuite un éclaircissement, concernant l'intervention prévue
pour l'éboulement dans le hameau de Freyan à Châtillon. Il s'agit
d'un problème qui traîne depuis quelque temps.
Je voudrais donc avoir des éclaircissement à ce sujet, pour
savoir si le projet est déjà achevé et quelles sont les modalités,
les temps d'intervention pour faire face au danger d'éboulement de
toute cette zone.
Presidente
Ha chiesto di parlare l'Assessore ai
Lavori Pubblici Martin, ne ha facoltà.
Martin (ADP)
Partirei prima di tutto dalla
considerazione che ha fatto il Consigliere Rollandin di presentare
quanto prima questo piano lavori, perché questo ci dà la
possibilità di intervenire fin dall'inizio dell'anno, fin da quando
il bilancio di previsione è approvato, con gli appalti e quindi con
la realizzazione delle opere.
Sono anche del parere che proprio l'adozione di questo piano
lavori, che non era più stata fatta negli ultimi due anni, ci dia
questa possibilità, nel senso che questo piano lavori che
presentiamo oggi è un documento che prevede di fare certe opere da
qui al 1993, e quindi sia più facile e possibile presentare il
prossimo anno, in tempi più brevi, questo piano, proprio perché c'è
un riferimento preciso a molte delle opere che oggi sono messe qui.
Penso che il prossimo piano lavori sarà non dico la fotocopia di
questo, ma ripeterà molti di questi interventi perché evidentemente
sono riferiti a più anni. Ci saranno interventi che io spero
saranno terminati e quindi saranno rimpiazzati da altri interventi.
Però questo piano ci dà la possibilità, fino al prossimo anno, di
presentare un piano lavori all'inizio dell'anno, come è giusto che
sia, con la possibilità di intervenire immediatamente e quindi con
la possibilità di lavorare durante un periodo dell'anno molto più
lungo rispetto a quanto riusciremo a fare quest'anno.
Pertanto è una considerazione certamente valida, ma che parte
dalla necessità di avere questo piano, fatto anche in maniera molto
dettagliata sullo schema con cui già vengono preparate le schede
Frio, che mi sembra sia la maniera più giusta. Ci sono ancora cose
da rivedere perché alcuni dati sono ancora un po'approssimati e
vanno limati meglio, però mi pare che la partenza sia comunque
giusta.
Detto questo, venendo alla richiesta di chiarimenti da parte di
alcuni Consiglieri, per quanto riguarda la pista nera del Col
Chécrouit, in effetti non è questa una pista ripetibile. Questa è
una pista che deve servire in casi eccezionali; mi ricordo che il
Consigliere Faval aveva sollevato il problema alcuni mesi fa, in
occasione di un guasto della funivia che da Col Chécrouit porta a
Courmayeur, sottolineando la necessità di avere una pista di
riserva per casi eccezionali, per far rientrare la gente in caso di
guasto della funivia. Certamente questa non è una pista ripetibile,
può anche esserlo in condizioni di neve ottimali e con sciatori
provetti, però non è costruita per aumentare il comprensorio
sciabile, quanto per dare la possibilità in casi eccezionali di far
rientrare a valle in tempi ragionevoli le persone da Col
Chécrouit.
Il progetto è stato commissionato dal comune di Courmayeur ed è
stato presentato anche un progetto di impatto ambientale. Il
progetto presentato tiene conto delle indicazioni fornite dal
progetto di impatto ambientale. Non penso che sia possibile fare
altrimenti, proprio perché la zona non si presta ad altri
interventi. Posso condividere che l'intervento sull'ambiente sarà
piuttosto violento, ma non mi risulta che tecnicamente ci siano
possibilità di altre soluzioni.
Detto questo, non ho nessuna difficoltà a venire in commissione
ad illustrare il progetto, anzi mi impegno a farlo prima di fare
gli appalti. Chiederei al Consigliere Riccarand di ritirare questo
emendamento, perché questo piano ci dà comunque la possibilità di
partire con le procedure di appalto, cosa che non farò finquando la
commissione consiliare non si sarà espressa. Se in commissione
verranno delle indicazioni migliorative, facciamole, non c'è nessun
problema; però pregherei il Consigliere Riccarand di ritirare
l'emendamento perché se dovessimo andare avanti negli appalti, il
fatto di stralciarlo dal piano dei lavori ci porterebbe a delle
conseguenze di lungaggini burocratiche che penso nessuno in questo
Consiglio voglia, perché ripeto è una cosa che assolutamente va
fatta.
Concordo su quanto diceva il Consigliere Rollandin per i
raccordi fra le strade statali e le strade laterali; evidentemente
questi interventi non trovano spazio in questo piano lavori perché
sono oggetto di una convenzione che purtroppo, non da parte
dell'Amministrazione - anzi l'Amministrazione ha sempre spinto
perché questa convenzione venisse fatta - trova sordo l'ente di
Stato, in questo caso l'ANAS. Stiamo cercando di spingere in questo
senso. Per quanto riguarda Châtillon è stata costituita, su
iniziativa della comunità montana, una commissione mista fra
comunità montana, Regione e SAV, per studiare questo problema;
speriamo che si riesca quanto prima ad andare avanti.
Per quanto riguarda Ayas, ci sono ancora dei problemi di
tracciato; per Pont-Saint-Martin probabilmente è la volta buona,
nel senso che il progetto che ci hanno presentato mi pare vada
bene; il comune si è espresso in questo senso. E'un progetto
certamente migliorativo rispetto al precedente, quindi speriamo che
sia la volta buona. Lo stiamo seguendo, c'è tutta la disponibilità
da parte dell'Amministrazione, chiaramente non trova spazio in
questo piano lavori perché è una cosa leggermente diversa.
Per quanto riguarda l'ospedale Beauregard, l'intervento che è
previsto nel piano lavori (mi pare 600 milioni) prevede
l'allargamento della stradina attuale che dal piazzale del
Beauregard si collega con Saint-Christophe. Rimane da risolvere il
problema del collegamento della Bassa Valle verso il Beauregard;
ora la prima soluzione, sulla quale un tecnico sta lavorando, era
quella di collegare l'ospedale Beauregard con l'albergo Casale
(grosso modo). Stiamo vedendo se non sia il caso di studiare una
possibile alternativa, che è quella di collegare il Beauregard con
il cavalcavia; abbiamo visto che forse è molto più facile perché è
appena sotto e per chi viene dalla Bassa Valle il tragitto è
praticamente lo stesso perché, fra uscire dal semaforo dove
attualmente c'è il bivio per l'autoporto e uscire sopra, non ci
sono grosse differenze. Si tratta di capire quale delle due
soluzioni sia migliore dal punto di vista tecnico e dal punto di
vista operativo dei costi. Lo stiamo studiando, però o in un modo o
nell'altro il collegamento dovrebbe essere fatto.
Per la "Croix Noire" va fatta quella indagine di collegamento
fra la città di Aosta e il comune di Saint-Christophe. Per il
"Clou-Neuf" è stato fatto recentemente un sopralluogo con i comuni
di Sarre e di Aosta; entrambi i comuni sono per la soluzione
"tombamento", naturalmente con delle sezioni abbastanza grandi per
permettere anche ad un mezzo meccanico di poter entrare dentro per
la pulizia. Questo permetterebbe di allargare la sede stradale, di
costruire dei marciapiedi, cioè di rendere più accessibile quella
zona. Comunque la soluzione prospettata dai due comuni è quella per
un tombamento, facendo delle griglie a monte che permettano di
fermare l'eventuale materiale che durante un caso di piena si
potrebbe fermare. Adesso c'è un primo intervento che non è molto
elevato, di 500 milioni, però nel triennio sono previsti 2,5
miliardi, che dovrebbe essere il costo complessivo per la chiusura
del "Clou-Neuf", anche perché sia il comune di Sarre che il comune
di Aosta hanno concordato sul fatto che se questo torrente rimane a
cielo aperto, diventa in effetti una fogna a cielo aperto. Pertanto
i comuni interessati sono del parere di chiuderlo.
A Sylvenoire ci sono due problemi: il primo è lo
chalet
in legno che esiste attualmente, mezzo diroccato, sul campo di
calcio, sul quale abbiamo tutti i pareri (sia la concessione
edilizia, sia il parere dell'ente Parco) su un progetto presentato
già alcuni anni fa da parte dell'Amministrazione regionale, per il
quale potrebbe partire l'appalto. Lo
chalet
viene rifatto in
pietra e legno e, se ricordo bene, oltre ad un locale adibito a
bar, ci sono dei servizi igienici soprattutto per il campo sportivo
che viene utilizzato principalmente in estate.
Sempre a Sylvenoire la Regione è proprietaria di un alpeggio e
proprio in questi giorni ci siamo ritrovati con l'Assessorato
all'Agricoltura e con l'Assessorato alle Finanze per capire a che
punto è questa pratica. Sembra di capire che il Parco è favorevole
ad un progetto che preveda il rifacimento dell'alpeggio in una
posizione diversa dall'attuale, perché dove sta attualmente ci sono
delle infiltrazioni d'acqua e praticamente i muri si stanno
aprendo; però l'ente Parco è contrario all'iniziativa che la
Regione aveva portato avanti di costruire un alpeggio che facesse
anche da agriturismo. La zona si presta molto bene; secondo me
sarebbe stata una ottima idea, però non c'è il parere favorevole
del Parco su questo progetto, quindi immagino che per intanto si
procederà al rifacimento dell'alpeggio. Non è previsto ancora in
piano lavori perché il progetto deve essere ancora definito.
Sempre rimanendo a Cogne, per la microcomunità si tratta di un
piccolo intervento di 130 milioni: è la sistemazione dell'area
esterna.
Per gli alpeggi l'intervento previsto nel piano lavori riguarda
un alpeggio in comune di Ayas, per il quale con la collaborazione
dell'Assessorato all'Agricoltura stiamo facendo un progetto per la
sua ricostruzione; si pensa di poter iniziare i lavori fin da
questo anno. L'alpeggio naturalmente è di proprietà regionale.
Per quanto riguarda i parcheggi, Aosta ci ha presentato numerose
richieste di parcheggio; sarebbe da capire se continuiamo a far
parcheggi e poi questi rimangono vuoti, come sta succedendo per il
parcheggio di Via Carrel. Forse la prima risposta da dare è se
veramente questi parcheggi servono o se si vuole farli soprattutto
servire. Sapete che adesso è stata data la disdetta unilaterale,
sia da parte della Regione che da parte della cooperativa, che ha
perso quasi cento milioni in questo anno di gestione. Non so chi
vorrà rifare l'appalto e prendersi la gestione di questo
parcheggio, considerato che c'è l'usanza a parcheggiare dappertutto
tranne che nel parcheggio.
Purtroppo bisogna dire che il comune di Aosta in questo caso non
aiuta molto i gestori del parcheggio a far utilizzare questa
struttura, perché si sente dire da più parti che vanno valorizzate
le mura romane, i reperti archeologici, e poi in certi giorni si
vedono le auto messe addirittura sulle mura romane. Quindi è un
discorso di cultura, di educazione automobilistica, ma anche il
comune di Aosta dovrebbe intervenire perché così non è più
possibile andare avanti.
Nel piano Tognoli non è stato inserito nessun parcheggio di
Aosta, anche perché i finanziamenti erano molto ridotti, erano
circa 5 miliardi in due anni. Questo non vuol dire che, se si
dovesse stabilire di dare priorità ad alcuni parcheggi - e mi pare
che quelli indicati dal comune di Aosta fossero in primo luogo
quello della palestra CONI e quello di Piazza della Repubblica -
non si debba procedere in questo senso. Per il momento sono stati
inseriti due parcheggi più piccoli, che sono immediatamente
eseguibili, che sono in comune di Châtillon, dove ci sono già i
progetti e dove si può andare avanti.
Per la palestra di Chambave si tratta di un progetto che è stato
presentato da alcuni anni, dove è stato richiesto alla Cassa
Depositi e Prestiti, da parte del comune, tramite la Regione, un
finanziamento, e la rimanenza è a carico dell'Amministrazione
regionale. E' stata chiesta una ulteriore documentazione non più di
un mese fa; questa documentazione è stata inviata, per cui non
abbiamo ancora la certezza di avere il finanziamento statale.
Su questa palestra ci sono dei pro e dei contro, nel senso che
alcuni sono favorevoli, altri sono meno favorevoli, anche per la
popolazione scolastica che potrebbe essere servita da questa
palestra. E'una palestra, questa, che serve sia la popolazione
scolastica, sia gli abitanti di Chambave. Nei dati che abbiamo
presentato al Ministero per avere i finanziamenti della Cassa
Depositi e Prestiti, dati che sono stati forniti dal comune,
sembrerebbe che questa palestra, per quanto riguarda la popolazione
scolastica, sia necessaria. Siamo nella fase in cui ancora non
sappiamo se il finanziamento statale ci verrà concesso o meno;
dovrebbe però essere una pratica che si sblocca, sia in senso
positivo che negativo, fra non molto, perché mi risulta che il
prossimo mese dovrebbe esserci un'altra riunione della Cassa
Depositi e Prestiti dove verranno esaminate queste domande, per
sapere se c'è veramente questo finanziamento.
Per la frana di Freyan vi è un progetto che sta per essere
ultimato; può essere che sia già ultimato perché vedo sul piano
lavori che, per quanto riguarda la progettazione, è indicato come 7
A, cioè è un progetto esecutivo in fase di ultimazione. Può essere
che in questo momento, visto che è passato un po' di tempo da
quando abbiamo presentato il piano lavori, sia anche ultimato.
Comunque è intenzione dell'Amministrazione di intervenire su questa
frana, infatti sono previsti 170 milioni già quest'anno, che con un
intervento nel prossimo anno per raggiungere i 400 milioni,
dovrebbe essere sufficiente per fare l'intervento più
necessario.
Sempre a proposito di finanziamenti, il Consigliere Viérin
sollevava il dubbio che, a fronte di finanziamenti di un certo tipo
previsti a bilancio, oggi sul piano lavori ci troviamo con una
differenza, globalmente, dell'ordine del 30 per cento circa. Questo
deriva dal fatto che, in primo luogo, non penso che tutto quello
che è previsto in questo piano possa essere mantenuto e possa
essere fatto, nel senso che o i progetti non saranno pronti, o sarà
successo qualcos'altro, ma non penso che saremo così bravi da far
tutto; quindi ci deve essere comunque una riserva. In secondo
luogo, è possibile che durante l'anno ci possa essere un
aggiustamento di alcuni capitoli e un assestamento di bilancio. In
terzo luogo, teniamo conto che siamo al mese di maggio, che prima
che gli appalti vengano fatti saremo praticamente in estate, e
quindi c'è la certezza che molti di questi lavori andranno a
cavallo di due anni, di questo anno e del prossimo anno, per cui
questi finanziamenti saranno più che sufficienti. Sono sicuro che
ci sarà difficoltà a spendere questo denaro, per cui penso che,
come sempre è successo e come succede in tutti gli Assessorati (e
non è certamente una cosa positiva), avremo dei residui passivi
anche abbastanza alti, perché fra le cifre esposte e il lavoro
materialmente eseguito ci sarà una differenza abbastanza grande.
Questo è il motivo per cui c'è questa maggiore previsione rispetto
alle previsioni di bilancio.
Spero di aver risposto più o meno a tutti i quesiti e più o meno
esaurientemente. Detto questo, prego il Consiglio di voler
esaminare benevolmente questo piano lavori, di modo che si possa
passare dalla fase delle intenzioni alla fase pratica e portare a
compimento le opere che qui sono espresse. Pregherei ancora il
Consigliere Riccarand di ritirare il suo emendamento, con l'impegno
di portare in commissione quanto prima questo progetto, in modo che
tutti i commissari possano vederlo.
Presidente
Ha chiesto di parlare il Consigliere
Rollandin, ne ha facoltà.
Rollandin (UV)
Je remercie l'Assesseur pour les
éclaircissements. Je voudrais seulement souligner deux aspects. En
premier lieu, la question des parkings pour la Commune d'Aoste.
C'est vrai que l'expérience du parking tout près de la gare a été
désastreuse, et c'est en effet un effort qu'il faudra faire, pour
faire la publicité, pour dire qu'il existe un parking. Mais tout de
même je crois que, si on veut sauvegarder le centre historique, il
faut prévoir des parkings dans la ceinture.
En deuxième lieu je voudrais reprendre la question de
"Clou-Neuf". Il y a des relations des experts qui vont mettre
l'accent sur la difficulté de faire une opération de couverture,
compte tenu du fait qu'il y a déjà eu, il y a cinquante ans, un
problème lié à un mouvement extraordinaire de la zone en amont de
"Clou-Neuf". La relation des services compétents donnait comme très
dangereux le fait de prévoir cette couverture. Je prierais de
prévoir au préalable les oeuvres qui doivent empêcher ce mouvement
de terre avant de faire la couverture. C'est une recommandation que
je me permets de faire.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Prendo atto dell'impegno
dell'Assessore a portare in esame in commissione il progetto della
pista Plan Chécrouit - Dolonne, quindi ritiro l'emendamento che
avevo presentato.
Presidente
Si dà atto che viene ritirato
l'emendamento presentato dal Consigliere Riccarand.
Pongo in votazione la delibera in oggetto:
Esito della votazione
Presenti: 28
Votanti e favorevoli: 27
Astenuti: 1 (Riccarand)
Il Consiglio approva
Presidente
I lavori sono terminati. Ricordo che il
Consiglio sarà convocato nei giorni 4 e 5 giugno e che, come
concordato nella Conferenza dei Capigruppo, i lavori avranno inizio
alle ore 9.
La seduta è tolta.
