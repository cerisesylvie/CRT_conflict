Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2891 del 4 dicembre 1991 - Resoconto
OGGETTO N. 2891/IX Comunicazioni del Presidente del Consiglio
sulla protesta dei giornalisti addetti ai lavori consiliari.Errore.
L'origine riferimento non è stata trovata.
Dolchi (Presidente)
Colleghi Consiglieri, vi
informo che nel corso del pomeriggio i giornalisti che normalmente
seguono i lavori del Consiglio mi hanno fatto presente che nel
corso del dibattito di questa mattina, a loro avviso, sono stati
usati nei confronti degli operatori dell'informazione espressioni
offensive, ingiuste e gratuite, soprattutto per certi articoli che
citavano la fonte degli argomenti trattati negli articoli
stessi.
Poiché forse alcuni di voi hanno notato che per un circa un'ora
la tribuna riservata agli operatori dell'informazione è stata
deserta, mi sono impegnato a leggervi il seguente comunicato che è
stato appositamente diramato e che testualmente recita:
"I sottoscritti giornalisti, che seguono abitualmente e con
continuità i lavori del Consiglio regionale della Valle d'Aosta, in
accordo con l'Associazione Stampa Valdostana, in segno di protesta
per le gravi accuse, gratuite ed infondate, di cui sono stati fatti
oggetto nell'ambito del dibattito mattutino sulla vicenda degli
appalti, al centro di un'inchiesta giudiziaria, si astengono per
un'ora dal seguire i lavori del Consiglio regionale stesso.
Nel contempo precisano che le notizie diffuse sono state attinte
da fonti autorevoli. Ribadiscono il proprio impegno per fornire una
corretta informazione sui lavori consiliari e chiedono il rispetto
della loro dignità professionale".
Il comunicato è stato firmato dai giornalisti accreditati alla
tribuna stampa per i lavori del Consiglio regionale: Pier Luigi
Bertello, Alessandro Camera, Piero Minuzzo, Laura Agostino, Renato
Godio, Ruth de Guio e Agostino Borio.
Questo è quanto dovevo al Consiglio regionale e anche agli
operatori dell'informazione che seguono i nostri lavori
