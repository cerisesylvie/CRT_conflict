Classificazione
CONSIGLIO REGIONALE
Attività consiliare d'aula



Oggetto del Consiglio n. 2607 del 12 luglio 2023 - Resoconto
OBJET N° 2607/XVI - Communications du Président du
Conseil.
Bertin (Presidente) -
Alla presenza di 33 Consiglieri
possiamo dare avvio ai lavori di questa sessione del Consiglio
regionale. Punto n. 1 all'ordine del giorno.
In apertura di questo Consiglio desidero esprimere il nostro
cordoglio per la scomparsa di Igino Bajocco, consigliere regionale
per le legislature dal 1978 al 1993. Eletto nelle file del Partito
Comunista Italiano, poi Gauche Valdôtaine Partito Democratico della
Sinistra di cui era stato anche Capogruppo. Bajocco era un uomo di
ideali che amava il confronto e che intendeva la politica come
servizio alla comunità. Alla famiglia vanno le nostre più sentite
condoglianze.
Chiedo se qualche Consigliere vuole intervenire. Si è prenotato
il consigliere Cretier a cui passo la parola.
Cretier (FP-PD) -
Un breve intervento alla memoria di
Igino Bajocco, consigliere del Partito Comunista Italiano.
Mi sembra doveroso ricordare in quest'aula Igino Bajocco, prima
Consigliere comunale della città di Aosta, poi per molti anni
Consigliere regionale del Partito Comunista, proprio qui in
quest'aula dove ha svolto il suo operato nel rispetto del mandato
elettorale, al servizio della comunità e successivamente con molto
impegno in associazioni e nelle cooperative.
Non l'ho conosciuto personalmente ma ho fatto una breve ricerca
negli archivi del Consiglio regionale, erano anni di fervida ma
onesta politica, blocchi politici in contrapposizione, maggioranza
e minoranza, interventi sempre con toni pacati e rispettosi con
argomenti trasversali e diretti, con pochi fronzoli, sostenuto dal
gruppo di appartenenza, il Partito Comunista Italiano, e
discussioni su temi essenziali della vita pubblica, sulla gestione
della RES pubblica, temi necessari al miglioramento delle
condizioni sociali della nostra comunità, del lavoro e della
vivibilità del nostro territorio. Pochi temi concreti e necessari
in una visione razionale di vita politica, piena di disponibilità
per la cittadinanza, propositiva e concreta, sia prima che dopo il
mandato politico.
Alla famiglia vadano le nostre più sentite condoglianze.
Presidente -
Ha chiesto la parola la
consigliera
Erika Guichardaz, ne ha facoltà.
Guichardaz E. (PCP) -
Per unirmi al cordoglio per il
compagno Igino Bajocco con cui io invece ho avuto modo di
collaborare nella mia attività politica ma principalmente
all'interno delle Feste dell'Unità, dove sicuramente chiunque fosse
andato in via Monte Solarolo, piuttosto che in Corso Lancieri,
avrebbe ricordato questo omone che garantiva un'organizzazione
perfetta rispetto a quella che era una grande affluenza che si
aveva in quei tempi.
Successivamente si è dedicato alla cooperativa per anziani che
ha seguito con impegno e dedizione. Accanto a lui sempre la sua
consorte, invece una donna minuta che però anche solo con uno
sguardo e con una parola riusciva in qualche modo a calmare anche
il temperamento piuttosto forte di quest'uomo che tutti noi
ricordiamo.
Ha avuto una vita sicuramente molto intensa, ha dato moltissimo
alla comunità e soprattutto alla città di Aosta, è andato, secondo
me, anche nel modo in cui avrebbe voluto, senza grandi onori ma
accanto a quelle persone che gli hanno voluto bene nel tempo.
Sentite condoglianze quindi anche da parte del gruppo di PCP ai
figli che sicuramente avranno da lui appreso molto e potranno in
qualche modo portare avanti i valori che Igino ha trasmesso a tanti
di noi.
Presidente -
Ha chiesto la parola il consigliere
Rollandin, ne ha facoltà.
Rollandin (PA) -
Credo sia dovuto un riscontro di quella
che era la figura e come sapeva presentarla in quest'aula e fuori.
Credo che avesse la possibilità e la capacità seria di mantenere le
stesse situazioni in quest'aula come fuori e questa è una
caratteristica che non è di molti. La sua presenza era segno di
coordinamento e di necessità di far sapere perché lui era diverso
da altri e questa diversità si trasformava in politica attiva
nell'ambito della sua attività non solo ad Aosta ma anche nella
Valle nel suo insieme. Questo dobbiamo riconoscerlo e voglio, a mia
volta, dirlo chiaramente perché questo non è da tutti e soprattutto
non aveva bisogno di essere interpretato da altri, era lui che
quando doveva dire alcuni aspetti, anche non sempre così facili,
gradiva fare direttamente la sua posizione e saperla illustrare in
modo tale da essere capito.
Con questo spirito quindi vogliamo ricordarlo, dirgli grazie per
quello che ha fatto e che ha saputo fare non solo per i suoi amici
ma anche per gli altri che si ponevano con lui a discutere su
tematiche anche difficili nella nostra Regione.
Presidente -
Ha chiesto la parola il Presidente della
Regione, ne ha facoltà.
Testolin (UV) -
Anche da parte mia, a nome del Governo,
un pensiero e un ricordo a Igino Bajocco, personaggio da ricordare
per quello che ha fatto all'interno di quest'aula sicuramente per
15 anni come Consigliere, come Assessore comunale nel Comune di
Aosta ma, per quanto mi concerne, da un punto di vista personale,
soprattutto come persona, per quello che ha saputo trasmettere alla
comunità, per l'impegno che ha sempre messo nel sociale e
nell'essere vicino alla gente. Questo è un riconoscimento che va
riconosciuto alle persone che hanno saputo fare politica con
dignità e correttezza ma anche che hanno saputo confrontarsi con la
società civile in maniera sempre molto aperta e disponibile a
trovare delle soluzioni.
Io me lo ricordo quando, giovane amministratore di Aymavilles,
lui era prodigo di consigli nell'allestimento di una festa che
ormai è diventata tradizione nel comune di Aymavilles in quel di
Ozein, dove lui aveva una piccola casetta e dove usciva
periodicamente durante l'allestimento di questa festa per elargire
consigli che poi si sono rivelati utili e con lo stesso entusiasmo
di quando aveva 25-30 anni. Poi ancora quando organizzava per la
comunità di Aosta, ma non solo di Aosta, le gite fuori porta per i
meno giovani con quell'entusiasmo che caratterizza chi vuole
veramente bene alla collettività e alla comunità e si rende
disponibile nei percorsi che sono necessari per rendersi vicini
alle esigenze della gente.
Con questo un ricordo e un saluto a lui e le più vive
condoglianze verso i figli Rudi e Mara, che sicuramente ne avranno
un ottimo ricordo, da tutti noi.
Presidente -
Propongo di osservare un minuto di silenzio
in suo ricordo.
L'Aula osserva un minuto di silenzio.
Bertin (Presidente) -
Il 6 luglio scorso la Giunta
regionale ha depositato due disegni di legge: il primo contenente
disposizioni in materia di gestione e funzionamento dell'ente
gestore del Parco naturale Monte Avic, assegnato alle Commissioni
II e III; il secondo disposizioni urgenti per il reclutamento di
personale per il rafforzamento amministrativo delle istituzioni
scolastiche, assegnato alla II Commissione.
Il 5 luglio il gruppo di Forza Italia ha depositato una proposta
di legge in materia di un intervento a sostegno delle famiglie
residenti in Valle d'Aosta a ristoro dei costi per i consumi di
energia elettrica. L'atto è stato assegnato alla IV Commissione per
competenza e alla II per quanto riguarda la compatibilità
finanziaria.
Il 28 giugno la Giunta ha presentato un secondo provvedimento di
assestamento di bilancio di previsione della Regione per il 2023 e
variazione al bilancio di previsione per il triennio 2023-2025.
L'atto è stato assegnato alla II Commissione.
Le 27 juin le Gouvernement régional a présenté un projet de loi
portant dispositions pour la célébration du 80e anniversaire de la
Résistance, de la Libération et de l'Autonomie. L'acte a été
attribué aux Commissions I
e
et V
e
.
La Conferenza dei Capigruppo, riunitasi ieri, ha convenuto di
discutere congiuntamente i punti 25 e 27, oltre ai punti 51, 56 e
57.
Il 27 giugno scorso con una deliberazione dell'Ufficio di
Presidenza, di concerto con la Conferenza dei Capigruppo, l'Ufficio
di Presidenza ha destinato 47 mila euro a favore del conto
solidarietà "Il sistema Valle d'Aosta per l'Emilia Romagna",
promosso dalla Regione, dal Consiglio regionale, dal Consiglio
permanente degli Enti locali, dalla Chambre, dalla Camera delle
imprese e delle professioni e dalle associazioni di categoria per
finanziare progetti di aiuto e sostegno alla ripresa riguardante la
Regione alluvionata. La somma deriva dalle autoriduzioni delle
indennità di carica e di funzione dei Consiglieri regionali oltre
che dalla rinuncia ai contributi da parte dei gruppi consiliari,
accantonata nel primo semestre del 2023.
Le 4 juillet dernier, à l'invitation de Madame Maupertuis, de la
Présidente Maupertuis que je remercie, j'ai eu l'honneur d'assister
à la session extraordinaire de l'Assemblée de Corse, consacrée au
débat sur l'autonomie en vue de la révision constitutionnelle
envisagée en France. La réunion s'est conclue par l'approbation
d'une résolution qui pose enfin les bases d'une évolution
institutionnelle, radicale pour l'Île.
Nous souhaitons que la Corse acquière au plus vite son autonomie
qui signifie avant tout plus de responsabilité et de
démocratie.
Ha chiesto la parola il consigliere Manfrin, ne ha facoltà.
Manfrin (LEGA VDA) -
Intervengo perché credo sia
opportuno evidenziare un qualcosa che è accaduto nella giornata di
ieri, ovvero le chiederei qual è la dinamica con la quale, a
seguito delle riunioni delle Commissioni e delle audizioni, vengono
poi redatti i comunicati stampa, perché il problema è che ci siamo
trovati di fronte a un comunicato stampa a senso unico dove i
Presidenti delle Commissioni III e IV hanno dipinto una situazione
dei parcheggi di Aosta idilliaca che non è emersa dalle Commissioni
III e IV e dall'audizione che era in corso in quel momento. Allora
io le chiederei, Presidente, se è normale che nella dialettica
delle Commissioni vi sia una maggioranza inevitabilmente ma anche
una minoranza che esprime delle posizioni che a volte sono diverse,
oppure se si deve semplicemente raccontare che Aosta ha un sacco di
parcheggi, che sono praticamente tutti gratuiti, senza dire che il
Sindaco ci ha ribadito che non ha intenzione di togliere gli
aumenti dei parcheggi, che meno del 10 percento dei parcheggi che
sono inseriti in quell'elenco sono situati nelle vicinanze del
centro di Aosta. Obiettivamente questi sono dati che sono
importanti che non sono stati dati e giustamente gli organi di
informazione hanno ripreso questa versione.
Obiettivamente la troviamo una versione di parte, quindi le
chiederei, Presidente, di spiegarci come funziona e magari di
chiedere che durante e a seguire delle audizioni delle Commissioni
vengano riportate tutte le posizioni dei Commissari in aula dei
gruppi presenti, non soltanto quella della maggioranza che fa
sembrare che ci sia soltanto un'univocità di vedute quando in
realtà non è così.
Presidente -
Ha chiesto la parola il consigliere Aggravi,
ne ha facoltà.
Aggravi (LEGA VDA) -
Presidente, io ho ascoltato le sue
comunicazioni e sono sicuro che ci sono degli argomenti molto più
importanti e lei è stato anche molto preso dal lavoro, però volevo
richiamare alla sua attenzione una lettera che le ho scritto a fine
giugno che riguardava il rispetto del comma 3 dell'articolo 78
della legge 30/2009 di cui, se non erro, io oggi non ho ricevuto
risposta.
Io volevo mettere a conoscenza tutta l'Aula, perché mi sembra
corretto e nell'interesse dell'Aula, il fatto che io in questa
missiva molto semplice le chiedo gentilmente di poter avere copia
delle relazioni sull'attività condotta in tema di controllo
strategico e controllo di gestione di cui già alla richiamata legge
trasmessa alla Presidenza del Consiglio e presentata in Consiglio
Valle successivamente alla seduta del 20 giugno 2017. Non cito a
caso il 20 giugno 2017. Io quindi la inviterei a informare i
colleghi se queste relazioni sono state trasmesse all'attenzione
della Presidenza del Consiglio e se è intenzione discuterne in
aula. Dico questo perché ci sono delle leggi che devono essere
rispettate nel bene o nel male, ammetto e faccio
mea culpa
che ho scoperto questa cosa leggendo una deliberazione della Corte
dei conti, penso che sia buona cosa informarsi e leggere tutto
l'insieme di relazioni che vengono prodotte e trasmesse
nell'interesse del Consiglio regionale perché altrimenti qualcuno,
come ho già fatto nell'interesse della II Commissione, si ritrova
all'interno delle relazioni fatti o risposte o passaggi riportati
che magari lo riguardano indirettamente, non parlo come persone ma
parlo come ruoli all'interno delle Commissioni, del Consiglio,
della Giunta e di quant'altro, e cade letteralmente dal pero. Io
penso che dal 2017 un po' di
mise à point
andrebbe fatta e
quindi io le chiedo se queste relazioni sono state trasmesse
successivamente al 2017 alla Presidenza del Consiglio, se sì perché
non sono poi state trasmesse nell'interesse dei Consiglieri; se non
sono state trasmesse alla Presidenza del Consiglio, perché non sono
state trasmesse e perché però se ne parla come se fossero trasmesse
nell'ambito di importanti documenti che spesso e volentieri poi
finiscono per riguardarci direttamente. Lo so che magari io vado a
occuparmi di quisquilie e di cose anche che riguardano
l'Amministrazione, però, siccome l'Amministrazione non è solo una
questione di forma ma anche di sostanza, io penso che tutto quello
che è previsto a livello di legge debba essere rispettato, perché
altrimenti abbiamo delle superficialità che possono anche avere
delle conseguenze spesso abbastanza gravi.
Presidente -
Consigliere Aggravi, stiamo acquisendo le
informazioni. Le relazioni passate non sono state recapitate e
stiamo cercando di acquisire informazioni in materia e, appena le
avremo acquisite, daremo risposte, anche cercando di prendere in
considerazione quanto da lei evidenziato.
Per quanto riguarda le considerazioni del consigliere Manfrin,
la comunicazione delle Commissioni è in capo alle Commissioni, i
gruppi consiliari possono, a loro volta, intervenire e fare
presente le loro posizioni tramite comunicati dei gruppi, ma come
dico, in ogni caso, sono comunicazioni che sono responsabilità
delle Commissioni. La parola al consigliere Manfrin per i minuti
mancanti.
Manfrin (LEGA VDA) -
Vede, io comprendo, se nella
comunicazione ci fosse scritto che quella è la posizione della
maggioranza della Commissione, questo sarebbe aderente al vero.
Questa non è una comunicazione politica, è una comunicazione
istituzionale. Questo significa che, quando siamo in quest'aula,
viene riportata nell'ambito del dibattito su alcune iniziative che
c'è una proposta, c'è una risposta e c'è un esito finale di un
voto, che a volte vede coincidere maggioranza e opposizione, a
volte li vede non coincidere. Allo stesso modo nelle Commissioni ci
sono delle posizioni che a volte coincidono e che, come nella
giornata di ieri, non coincidono. Non si può dire che le
Commissioni III e IV hanno detto che va tutto bene perché non è
così, capisce in questo caso? O lei quindi dice che c'è una
posizione di maggioranza, e pertanto nel comunicato si dice che la
Commissione, nella sua composizione di maggioranza, ritiene che, e
allora va bene, ha tutti i crismi della correttezza, anche se
ritengo che sia scorretto istituzionalmente perché bisogna
riportare le posizioni di tutti... e questo Consiglio non è ad
appannaggio soltanto della maggioranza, oppure c'è la possibilità
di dire: "sapete che c'è? Nella Commissione si è detto che la
maggioranza sostiene questo e l'opposizione invece pensa in maniera
diversa". Questo è il rispetto di tutte le posizioni, credo che sia
la base, non pensavo neanche fosse opportuno intervenire su una
cosa di questo tipo perché non pensavo neanche che fosse
lontanamente immaginabile che qualcuno si arrogasse il diritto di
rappresentare la posizione di tutti quando invece è la posizione di
una parte.
Presidente, quindi io le chiederei, siccome anche lei ha la
competenza rispetto alle Commissioni, di richiamare all'ordine i
Presidenti delle Commissioni, di chiedere di rispettare anche la
parte di minoranza che fa parte di quelle Commissioni, di chiedere
alla parte di minoranza se ha qualcosa da aggiungere rispetto
all'esito della Commissione oppure di parlare semplicemente a nome
della maggioranza e non anche da parte dell'opposizione e
rappresentare la posizione della Commissione tutta. Credo sia un
impegno basilare rispetto alla democrazia.
Presidente -
Va bene. Infine vi comunico soltanto che
domani alle ore 17:00 mi assenterò per partecipare da remoto
all'Assemblea plenaria della Conferenza dei Presidenti delle
Assemblee legislative.
Punto n. 2 all'ordine del giorno. Non ci sono comunicazioni.
