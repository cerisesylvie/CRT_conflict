Classificazione
ACQUE
Acque pubbliche
ENERGIA
Energia idroelettrica


Resoconto integrale del dibattito dell'aula
Oggetto del Consiglio n. 2215 del 23 ottobre 1996 - Resoconto
SEDUTA POMERIDIANA DEL 24 OTTOBRE 1996
OGGETTO N. 2215/X Subconcessione, fino al 31 gennaio 2007, al
consorzio irriguo sponda destra del Lys, di derivazione d'acqua dal
torrente Lys, tramite l'opera di presa della Roggia d'Héréraz, in
Comune di Lillianes, ad uso irriguo.
Deliberazione Il Consiglio
Premesso che con D.M. n. 3223 in data 9 maggio 1935 è stato
riconosciuto il diritto di derivare acqua dal torrente Lys, a mezzo
della Roggia del Lys, alla quale si assegna la competenza di moduli
4,66 d'inverno e moduli 5 nel periodo irrigatorio dal 1° maggio al
30 settembre, in regione Ponte Romano del Comune di
Pont-Saint-Martin, alle seguenti ditte:
a) al Consorzio Irriguo della Roggia del Lys, nei Comuni di
Pont-Saint-Martin e Donnas, moduli 1,23 di acqua per l'irrigazione
della superficie complessiva di ha. 82.17.68 di terreni, di cui ha.
60.15.69 situati in Comune di Donnas e ha. 22.02.09 in Comune di
Pont-Saint-Martin, nonché moduli 1,00 continui di acqua per usi
civici, igienici ed abbeveraggio del bestiame nella zona
irrigata;
b) Omissis... eccetera.
Rilevato che con domanda in data 28 dicembre 1993 il C.I. Sponda
destra del Lys ha chiesto all'Amministrazione regionale la
subconcessione di derivare dal torrente Lys, tramite l'opera di
presa della Roggia d'Héréraz, in Comune di Lillianes, nel periodo
dal 15 marzo al 30 settembre, moduli 0,70 di acqua per
l'irrigazione di ha. 85.95.92 di terreni siti in Comune di Donnas e
Pont-Saint-Martin;
Precisato che la domanda, corredata dal relativo progetto a
firma ing. Corrado Trasino e geom. Alfredo Clérin, prevede la
captazione dell'acqua tramite un'opera di presa già esistente, il
suo convogliamento mediante condotta in una vasca di carico e la
rete di distribuzione ai vari irrigatori;
Tenuto presente che:
- il Magistrato per il Po, di Parma, con nota prot. n. 20075 in
data 3 gennaio 1996, ha rilasciato il proprio nulla-osta nei
riguardi idraulici per l'ammissione ad istruttoria della domanda di
cui si tratta;
- l'Autorità di Bacino del fiume Po, di Parma, con nota 6223 in
data 1° febbraio 1996, ha dichiarato di non avere osservazioni o
rilievi da esprimere, ai sensi dell'articolo 3 del D.L. 12 luglio
1993, n. 275;
- l'avviso di presentazione della domanda 28 dicembre 1993 del
C.I. Sponda destra del Lys è stato pubblicato sul Foglio Annunzi
Legali della Valle d'Aosta n. 5 in data 14 febbraio 1996 e
riprodotto nel n. 96 della Gazzetta Ufficiale della Repubblica
Italiana (foglio inserzioni) in data 24 aprile 1996, senza dar
luogo alla presentazione di domande incompatibili e
concorrenti;
- con ordinanza n. 194 in data 28 maggio 1996 dell'Assessore
regionale ai Lavori Pubblici è stato disposto il deposito della
domanda e del relativo progetto presso l'Ufficio Concessioni Acque
dell'Assessorato dei Lavori Pubblici della Regione per 15 giorni
consecutivi, decorrenti dal 6 giugno 1996, a disposizione di
chiunque intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio dei Comuni di Perloz,
Pont-Saint-Martin, Lillianes e Donnas e copia della medesima è
stata inviata al Ministero dei Lavori Pubblici Direzione Generale
delle Acque ed Impianti Elettrici, al Magistrato per il Po di
Parma; alla Sezione Idrografica per il Po di Torino; al Consorzio
regionale Pesca; alle Associazioni Irrigue Est-Sesia di Novara e
Ovest-Sesia di Vercelli; all'Assessorato dell'Agricoltura,
Forestazione e Risorse Naturali, Servizio S.I.D.S. e Forestazione;
all'Assessorato dell'Ambiente, Servizio Tutela dell'Ambiente;
all'Assessorato del Turismo, Sport e Beni Culturali, Ufficio
Sovraintendenza, alla 1° Direzione del Genio Militare di Torino;
all'ENEL, Compartimento di Torino; all'Autorità di Bacino del fiume
Po di Parma ed al C.I. Sponda destra del Lys;
- la pubblicazione presso i Comuni di Perloz, Lillianes,
Pont-Saint-Martin e Donnas, come risulta dai referti in calce
all'ordinanza, è avvenuta regolarmente ed ha dato luogo alla
presentazione, da parte delle Associazioni Irrigue Ovest-Sesia di
Vercelli ed Est-Sesia di Novara, di due esposti con i quali le
suddette Associazioni chiedono rispettivamente che, nel
disciplinare di subconcessione vengano inserite le seguenti
prescrizioni:
Ass. Irr. Ovest-Sesia:
a) la derivazione della portata concessa dovrà essere sospesa
nei periodi in cui viene a mancare la competenza del Naviglio
d'Ivrea, del Depretis e del Farini;
b) il manufatto di derivazione dovrà essere dotato di apposito
edificio idoneo alla misura della portata assentita;
Ass. Irr. Est-Sesia:
- devono essere tenute in debito conto le fondamentali esigenze
di approvvigionamento idrico del comprensorio risicolo sotteso di
canali Naviglio d'Ivrea, Depretis e Farini, soprattutto nella
delicata fase primaverile di sommersione delle risaie, in
considerazione anche del fatto che una miriade di piccole
derivazioni può essere molto influente nei confronti delle portate
derivate dalle grandi derivazioni di acqua pubblica, in particolar
modo nei periodi di scarsa disponibilità idrica negli alvei di
fiumi e torrenti.
Osservato che poiché si tratta semplicemente della richiesta
dello spostamento più a monte del prelievo parziale di un
quantitativo d'acqua già regolarmente assentito che non può quindi
influire sulle dotazioni idriche dei canali Naviglio d'Ivrea,
Depretis e Farini, non si ritiene di dover inserire, nel
disciplinare di subconcessione, la clausola della sospensione della
derivazione qualora venissero a mancare le competenze dei suddetti
canali. Per quanto riguarda invece la richiesta di cui al punto b)
dell'esposto dell'Ass. Ovest-Sesia, apposita clausola è stata
inserita nell'articolo 4 (quattro) del disciplinare di
subconcessione;
Visto altresì che la visita d'istruttoria, come stabilito
nell'ordinanza, è regolarmente avvenuta il 5 luglio 1996 ed alla
medesima, oltre di funzionari dell'Ufficio Acque della Regione,
sono intervenuti i Signori Manganone Riccardo, presidente del
Consorzio Irriguo Sponda destra del Lys, Ghirardo Dante,
consigliere, Juglair Gérard, segretario del Consorzio ed il geom.
Salvatore Larosa del servizio Forestazione dell'Assessorato
dell'Agricoltura, Forestazione e Risorse Naturali, i quali hanno
effettuato il sopralluogo alle località interessate dalla
derivazione ed hanno accertato che corrispondono, di massima, alle
rappresentazioni grafiche di progetto. Il geom. Larosa ha rilevato
la necessità di posizionare, all'imbocco del canale di derivazione,
una idonea griglia atta ad impedire l'ingresso della fauna ittica
nel medesimo. I rappresentanti del Consorzio hanno preso atto degli
esposti presentati dalle Associazioni Irrigue Est-Sesia ed
Ovest-Sesia, ed in merito hanno ribadito che, trattandosi dello
spostamento più a monte della captazione di 70 l/sec. già assentiti
a quota inferiore, non vi è un aumento di prelievo d'acqua e quindi
non ritengono di dover sospendere la derivazione in caso di
mancanza delle competenze idriche dei canali delle suddette
Associazioni;
Tenuto inoltre presente che:
- l'acqua è captata dal torrente Lys grazie all'opera di presa
della roggia d'Héréraz e convogliata, tramite una condotta del ø
400 e poi ø 315 fino alla fraz. Réchantez, seguendo il percorso
della vecchia roggia a cielo aperto. Si prevede la posa, a partire
dal punto in cui arriva la condotta, di una tubazione che porti le
acque fino ad una vasca di carico posta in località Bosc déré,
costituita da un manufatto in c.a. comprendente una vasca di
riserva di circa 100 mc. ed una camera di manovra nella quale sono
alloggiate tutte le apparecchiature di comando. Da qui la condotta
proseguirà fino alla fraz. Vignollet, dove si innesterà alla
prevista condotta del 3° lotto dell'impianto di irrigazione a
pioggia.
Rilevato, quindi, da quanto sopra esposto, che:
1) la derivazione risponde allo scopo di provvedere
all'irrigazione di terreni siti in Comune di Donnas e di
Pont-Saint-Martin e che il motivo tecnico dello spostamento a monte
di mod. 0,70 dall'attuale canale derivatore dell'impianto di
Pont-Saint-Martin alla presa esistente della Roggia d'Héréraz in
loc. Chichal del Comune di Lillianes, è da ricercarsi nel fatto che
l'attuale dislivello non permette un buon e razionale sfruttamento
dell'impianto di irrigazione a pioggia esistente;
2) la quantità d'acqua da derivare, nella misura di mod. 0,70,
si può subconcedere, avendo riguardo delle condizioni locali, delle
utenze preesistenti e della specie di derivazione realizzata;
3) il minimo deflusso vitale, è stato correttamente calcolato
secondo i criteri della deliberazione del Consiglio regionale n.
1193/X del 22 febbraio 1995 ed ammonta a circa 340 l/sec.;
4) l'opera di presa esistente, occupa solo una piccola parte
dell'alveo del torrente Lys che, in quel tratto, ha una sezione
molto ampia, per cui non si ritiene necessaria la costruzione di
una scala di risalita per la fauna ittica e risulta anche
impossibile porre in opera uno strumento per la verifica del minimo
deflusso vitale che, comunque, data la quantità minima di acqua
prelevata in relazione alle portate del Lys nei periodi in cui
viene richiesta la derivazione, è sempre ampiamente garantito;
5) la dotazione di acqua per ettaro irrigato rientra nella media
e pertanto può ritenersi ammissibile;
6) la derivazione è razionale, le opere sono tecnicamente
approvabili e non sono di pregiudizio agli interessi pubblici ed a
quelli dei terzi, ed è compatibile con il buon regime idraulico del
torrente Lys senza che occorrano oltre a quelle inserite nel
disciplinare di subconcessione, speciali garanzie a tutela di detto
regime.
Visto infine che il Magistrato per il Po di Parma, con nota n.
13243 del 14 agosto 1996 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto speciale per la Valle d'Aosta, promulgato con
legge costituzionale n. 4 del 26 febbraio 1948 e successive norme
di attuazione;
Vista la legge regionale n. 4 dell'8 novembre 1956;
Vista la legge n. 36 del 5 gennaio 1994;
Vista la deliberazione del Consiglio regionale n. 1193/X del 22
febbraio 1995 ed in esecuzione della medesima;
Visto il parere favorevole rilasciato dal titolare delle
funzioni di responsabile del Servizio Assetto e Tutela del
Territorio, dell'Assessorato regionale dei Lavori Pubblici, ai
sensi dell'articolo 72 della legge regionale n. 3/1956 e successive
modificazioni, e del combinato disposto degli articoli 13 - comma 1
- lett e) e 59 - comma 2 - della legge regionale n. 45/1995 in
ordine alla legittimità della presente deliberazione;
Delibera
1) di subconcedere, fino al 31 gennaio 2007 (data di scadenza
dell'originaria concessione di cui al D.M. 3223 in data 9 maggio
1935) al Consorzio Irriguo Sponda destra del Lys, giusta la domanda
presentata in data 28 dicembre 1993, di derivare, nel periodo dal
15 marzo al 30 settembre di ogni anno, dal torrente Lys, in Comune
di Lillianes, tramite l'opera di presa della roggia d'Héréraz,
moduli costanti e continui 0,70 (litri al minuto secondo settanta)
di acqua per l'irrigazione di ha. 85.95.92 di terreni ubicati nei
comuni di Pont-Saint-Martin e Donnas;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione e
di rettifica al D.M. 3223 in data 9 maggio 1935 da parte del
Presidente della Giunta regionale, previa sottoscrizione del
disciplinare da parte del legale rappresentante del Consorzio
Irriguo Sponda destra del Lys;
4) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 24.640 (ventiquattromilaseicentoquaranta) pari a mezza
annualità del canone presunto, ai sensi dell'articolo 11 del T.U.
11 dicembre 1933 n. 1775, somma che verrà restituita, ove nulla
osti, al termine della subconcessione;
b) lire 10.000 (diecimila) pari al minimo fissato dall'articolo
3 della legge 21 dicembre 1961 n. 1501 e per gli scopi di cui
all'articolo 7 del T.U. 11 dicembre 1933 n. 1775, somma da
introitare al capitolo 08800 della parte ENTRATE del bilancio
preventivo della Regione per il corrente esercizio finanziario
(Canoni per concessioni e subconcessioni di acque pubbliche e
miniere);
c) lire 2.500.000 (duemilionicinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei Lavori Pubblici) per spese di
sorveglianza, esperimenti di portata, collaudo, registrazione di
atti, eccetera, somma da introitare al Capitolo 13500 della parte
ENTRATE del bilancio preventivo della Regione per corrente anno
finanziario (Gestione Fondi per conto terzi per istruttoria domande
e pratiche varie);
5) di stabilire, come specificato nell'articolo 8 del
disciplinare di subconcessione, che nessun canone è dovuto
dall'utenza, essendone l'uso irriguo esente, ai sensi dell'ultimo
comma dell'articolo 9 dello Statuto speciale per la Valle d'Aosta,
promulgato con legge Costituzionale n. 4 del 26 febbraio 1948;
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Allegati
(...omissis...)
Si dà atto che l'Assessore al Turismo, sport e beni culturali
Agnesod non partecipa alla discussione e alla votazione
dell'oggetto.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto:
Presenti: 25
Votanti e favorevoli: 23
Astenuti: 2 (Chiarello e Tibaldi)
Il Consiglio approva
