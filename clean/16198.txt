Classificazione
CAVE, MINIERE E TORBIERE
INDUSTRIA


Resoconto integrale del dibattito dell'aula
Oggetto del Consiglio n. 2548 del 7 maggio 1997 - Resoconto
SEDUTA ANTIMERIDIANA DEL 7 MAGGIO 1997
OGGETTO N. 2548/X Autorizzazione alla sospensione dei lavori di
coltivazione nella concessione mineraria denominata "Cogne" in
Comune di Cogne, da parte dell'ILVA S.p.A. di Roma.
Deliberazione Il Consiglio
Premesso che:
- con istanza in data 21 agosto 1928 la Società Anonima
Nazionale Cogne chiese che venissero accordate a suo favore le
concessioni delle miniere di ferro denominate "Liconi" e "Larcinaz"
site nel territorio del Comune di Cogne, in origine accordate
rispettivamente la prima al Comune di Cogne, con decreto Reale 20
giugno 1678 e l'altra a favore della Ditta Cugini e Fratelli
Lasagno con decreto Reale 18 settembre 1865;
- successivamente, a seguito dell'entrata in vigore del regio
decreto 29 luglio 1927, n. 1443 "Norme di carattere legislativo per
disciplinare la ricerca e la coltivazione delle miniere nel Regno",
con istanza 26 ottobre 1933, la Società predetta, chiese che le
miniere di cui sopra venissero riunite in un unica concessione
denominata "Concessione Cogne";
- con decreto del Ministro Segretario di Stato per le
corporazioni in data 4 dicembre 1934 (registrato alla Corte dei
Conti il 17 dicembre 1934 reg. n. 9, F° 162 e pubblicato sulla
Gazzetta Ufficiale del Regno il 24 gennaio 1935), le concessioni
minerarie di ferro denominate "Liconi" e "Larcinaz", site nel
Comune di Cogne, vennero confermate in perpetuo e riunite in
un'unica concessione a favore della Società Anonima Nazionale
Cogne, con sede in Torino via Botero n. 17, e domicilio eletto in
Aosta.
- la concessione denominata "Cogne" ha un'estensione di ettari
612 (seicentododici) ed are 80 (ottanta);
- l'esercizio della miniera proseguì con ritmi produttivi
ragguardevoli sino a tutto il 1978;
- con decreto del Ministero dell'industria del commercio e
dell'artigianato in data 12 febbraio 1981, la Società "Nazionale
Cogne" S.p.A. fu autorizzata a sospendere i lavori nella
concessione mineraria, per la durata di anni tre, a decorrere dal
26 marzo 1979;
- con decreto ministeriale in data 6 dicembre 1982, la
concessione della miniera venne intestata alla S.p.A. Nuova Sias -
Società Italiana Acciai Speciali C.F. 00811930155;
- con decreto ministeriale in data 4 gennaio 1989, la
concessione della miniera venne intestata alla S.p.A. Deltasider
con sede in Aosta, via Paravera, 6 C.F. 00149480493;
- con decreto ministeriale in data 16 gennaio 1993, infine, la
concessione della miniera fu trasferita ed intestata alla "ILVA
S.p.A." con sede legale in Roma Viale Castro Pretorio 122 C.F.
00411110588;
- la sospensione dei lavori fu accordata di anno in anno dallo
stesso Ministero con successivi decreti, fino al 25 marzo 1993, in
relazione a condizioni obbiettive di carattere tecnico-economico
che non consentivano una ripresa dell'attività della miniera.
La situazione di inattività perdura, quindi, sostanzialmente dal
1979 a tutt'oggi;
- le Società succedutesi nella titolarità assicurarono comunque
l'agibilità della miniera effettuando periodici lavori di
manutenzione anche se non in modo continuativo;
- da ultimo in data 25 maggio 1994, la società ILVA S.p.A. in
liquidazione trasmise al Ministero dell'Industria, del Commercio e
dell'Artigianato per tramite del Distretto Minerario di Torino
nuova istanza con la quale chiedeva, ai sensi dell'articolo 26 del
R.D. 29 luglio 1927, n. 1443 e dell'articolo 6 del D.P.R. 28 giugno
1955, n. 620, l'autorizzazione a sospendere, per anni due, i lavori
nella concessione di cui trattasi;
Considerato che:
- questa Amministrazione regionale ha, ai sensi del D.P.R. n.
1142/1985, specifiche competenze in materia di disciplina
dell'utilizzazione delle miniere esercitate nel territorio
regionale che concernono la ricerca, la coltivazione e la polizia
delle miniere, come confermato anche dalla nota n. 575399 del 7
marzo 1996 del Ministero dell'Industria, del Commercio e
dell'Artigianato - Direzione generale delle miniere;
- il Ministero, con nota n. 576035 del 12 dicembre 1996,
trasmise copia conforme della sopracitata istanza in data 25 maggio
1994 di sospensione dei lavori;
- la Società ILVA in liquidazione trasmise in data 27 novembre
1996, prot. n. 39254/5 LL.PP. il programma generale dei lavori per
l'anno 1997 che prevede l'esecuzione di lavori prettamente
manutentivi escludendo quindi ogni possibilità di ripresa dei
lavori di coltivazione nell'anno in corso;
Ritenuto:
- di accogliere l'istanza intesa a mantenere lo stato di
sospensione dei lavori di coltivazione in considerazione del
perdurare delle condizioni tecnico-economiche che avevano
determinato l'inattività della miniera;
- di assicurare l'esecuzione degli interventi di manutenzione
ordinaria dei principali impianti di trasporto e vie sotterranee
nonché il rispetto dei provvedimenti di sicurezza eventualmente
impartiti ai sensi delle leggi vigenti che potranno essere disposti
dall'Amministrazione regionale;
Appurato che:
- ai sensi del combinato disposto dell'articolo 26, secondo
comma, del regio decreto n. 1443/1927 e dell'articolo 4, terzo
comma, della legge regionale 8 febbraio 1958, n. 1 "Norme
procedurali per la ricerca e per la coltivazione e utilizzazione
delle miniere in Valle d'Aosta", in merito alle sospensioni dei
lavori minerari decide il Consiglio regionale;
- visto il regio decreto 29 luglio 1927, n. 1443 "Norme di
carattere legislativo per disciplinare la ricerca e la coltivazione
nel Regno";
- vista la legge costituzionale 26 febbraio 1948, n. 4 "Statuto
speciale per la Valle d'Aosta";
- vista la legge regionale 8 febbraio 1958, n. 1 "Norme
procedurali per la ricerca e per la coltivazione e utilizzazione
delle miniere in Valle d'Aosta";
- visto il D.P.R. 27 dicembre 1985, n. 1142 "Trasferimento alla
Regione Valle d'Aosta delle funzioni in materia di industria,
commercio, annona ed utilizzazione delle miniere";
- visto il parere favorevole rilasciato dal titolare delle
funzioni di Responsabile del Servizio Assetto e Tutela del
Territorio dell'Assessorato ai LL.PP., ai sensi dell'articolo 72
della legge regionale n. 3/1956 e successive modificazioni e del
combinato disposto degli articoli 13 - comma 1 - lett. e) e 59 -
comma 2 - della legge regionale n. 45/1995, in ordine alla
legittimità della presente deliberazione;
Delibera
1) di accogliere l'istanza della ditta ILVA S.p.A. in
liquidazione, con sede legale in Roma Viale Castro Pretorio 122
C.F. 00411110588 e P.IVA n. 03144670100, rappresentata dal
Presidente del Comitato di liquidazione Prof. Gualtiero Brugger,
tendente ad ottenere la sospensione dei lavori di coltivazione
nella concessione mineraria di ferro denominata "Cogne", sita nel
territorio del Comune di Cogne consentendo la sospensione dei
lavori fino al 31 dicembre 1997, con decorrenza dal 26 marzo
1993;
2) di stabilire che il Presidente della Giunta regionale
provveda con decreto al rilascio dell'autorizzazione alla
sospensione dei lavori di coltivazione nella concessione mineraria
denominata "Cogne" fino al 31 dicembre 1997, con decorrenza dal 26
marzo 1993, con l'osservanza delle seguenti prescrizioni:
a) si dia attuazione al programma annuale di cui all'articolo 41
del D.P.R. n. 128/1959 mirato alla realizzazione degli interventi
di sicurezza e di manutenzione della miniera e relative
pertinenze;
b) si provveda all'attuazione delle opere di recupero ambientale
e dei provvedimenti di sicurezza eventualmente impartiti, ai sensi
delle leggi vigenti, dall'Amministrazione regionale;
c) si rispettino tutti gli altri obblighi contenuti nei
precedenti decreti relativi alla concessione;
3) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Ha chiesto la parola l'Assessore ai lavori pubblici,
Lavoyer.
Lavoyer (ADP-PRI-Ind) È un atto dovuto, è la fine di un iter
complesso a seguito anche delle specifiche competenze
dell'Amministrazione regionale ai sensi del DPR 1142/85.
Presidente Se nessuno chiede la parola, pongo in votazione la
delibera in oggetto:
Presenti, votanti e favorevoli: 31
Il Consiglio approva all'unanimità
