Classificazione
ATTIVITÀ CULTURALI



Oggetto del Consiglio n. 2203 del 22 giugno 2016 - Resoconto
OGGETTO N. 2203/XIV - Interrogazione a risposta immediata:
"Abbandono della Valle d'Aosta da parte dell'organizzazione del
"Noir in Festival"".
Rosset (Presidente) -
Punto n. 3.01 dell'ordine del
giorno. Ha chiesto la parola la Consigliera Certan, ne ha
facoltà.
Certan (ALPE) -
Con questa nostra interrogazione vorremmo
conoscere le motivazioni per le quali il
Noir in Festival
,
per 25 anni organizzato in Valle d'Aosta - ed era un importante
punto di riferimento per tutto il mondo cinematografico e aveva
raggiunto dei livelli veramente di notorietà, ma anche livelli
qualitativi molto importanti -, abbia lasciato la Valle d'Aosta e
l'organizzazione abbia deciso di evolvere - questo è il verbo
utilizzato dagli organizzatori nella presentazione del nuovo Noir
in Festival 2016 a Milano e a Como - tale Festival non nella nostra
regione, ma in un altro territorio.
Credo sia importante conoscere da parte di tutti noi quali sono
state le motivazioni, quali sono le responsabilità anche del
Governo regionale in tale decisione, considerati anche i forti
investimenti che in questi anni l'Amministrazione regionale aveva
fatto e considerando non ultimo che nella delibera del Governo
regionale del 29 aprile 2016, in cui si approvava il programma
della Fondazione Film Commission Valle d'Aosta, c'erano tra gli
obiettivi anche quelli legati alla promozione e all'esposizione dei
festival sul territorio valdostano tra i quali tra i quali Noir in
Festival.
Presidente -
Per la risposta, ha chiesto la parola
l'Assessore Marguerettaz, ne ha facoltà.
Marguerettaz (UV) -
Sicuramente
Courmayeur Noir in
Festival
è una manifestazione che per 25 anni è stata svolta a
Courmayeur con la soddisfazione di tutti. Devo dire che già negli
ultimi anni la manifestazione ha dovuto adeguarsi alle nuove
disponibilità finanziarie, quindi se andate a vedere i bilanci di
anno in anno, abbiamo dovuto contenere i vari finanziamenti. Nel
frattempo sono venuti meno anche tutta una serie di
sponsor
che nel passato erano presenti e quindi con il
patron
della
manifestazione (Gosetti) e il Comune di Courmayeur abbiamo avuto
modo di fare tutta una serie di valutazioni e abbiamo dovuto
arrenderci alle evidenze, per cui, da questo punto di vista, non
c'erano più le condizioni per poter svolgere in modo eccellente la
manifestazione, avremmo dovuto fare tutta una serie di tagli e
tutta una serie di riduzioni, che di fatto avrebbero vanificato il
risultato.
Devo dire che l'organizzazione del Noir in Festival ci farà
delle proposte per fare delle attività durante l'anno in altri
periodi, perché ritiene comunque che il lavoro fatto possa in
qualche modo avere un futuro. Nessun'altra considerazione quindi se
non l'impossibilità di svolgere come nel passato, con i budget
attuali, la manifestazione.
Presidente -
Per la risposta, ha chiesto la parola la
Consigliera Certan, ne ha facoltà.
Certan (ALPE) -
Grazie Assessore. "Nessun'altra
considerazione", noi invece ne facciamo una: lei ci ha dato la
risposta che speravamo non ci desse. Visto che il 4K è organizzato
dal suo Assessorato esattamente come lo era il
Noir in
Festival
, come Amministrazione regionale non avete avuto nessun
problema a mettere 300 mila euro di risorse pubbliche, più 50 mila
euro di spese legali, per organizzare un doppione di una cosa che
funzionava, lì non vi siete arresi di fronte a nulla, ma vi siete
dovuti arrendere per una manifestazione che da 25 anni funzionava e
l'avete lasciata andare con
nonchalance
. Questo è veramente
quello che non avremmo voluto sentirci dire. Forse era una
questione anche questa culturale e bisognava avere altre
sensibilità, però bisognava anche avere altri obiettivi.
