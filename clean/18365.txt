Classificazione
AMMINISTRAZIONE REGIONALE
Ordinamento degli uffici e del personale
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Vigili del fuoco - Difesa antincendi


Resoconto integrale del dibattito dell'aula
Oggetto del Consiglio n. 1458 del 13 luglio 2000 - Resoconto
OGGETTO N. 1458/XI Disegno di legge: "Disposizioni urgenti in
materia di servizi antincendi. Modificazioni alle leggi regionali
19 marzo 1999, n. 7 (Ordinamento dei servizi antincendi della
Regione Valle d’Aosta. Modificazioni alla legge
regionale 23 ottobre 1995, n. 45 (Riforma
dell’organizzazione
dell’Amministrazione regionale della Valle
d’Aosta e revisione della disciplina del personale))
e 27 maggio 1988, n. 37 (Norme per il volontariato dei servizi
antincendi - Protezione civile - Corpo valdostano dei vigili del
fuoco volontari)".
Articolo 1 (Modifica all'articolo 25 della legge regionale 19
marzo 1999, n. 7)
1. Il comma 4 dell'articolo 25 della legge regionale 19 marzo
1999, n. 7 (Ordinamento dei servizi antincendi della Regione Valle
d'Aosta. Modificazioni alla legge regionale 23 ottobre 1995, n. 45
(Riforma dell'organizzazione dell'Amministrazione regionale della
Valle d'Aosta e revisione della disciplina del personale)) è
sostituito dal seguente:
"4. In caso di assenza o di impedimento del dirigente di cui al
comma 1, lettera b), le relative funzioni possono essere affidate
ad un ispettore antincendi direttore o ad un ispettore antincendi
designato dal dirigente stesso."
Articolo 2 (Modifica all'articolo 28 della l.r. 7/1999)
1. La lettera a) del comma 1 dell'articolo 28 della l.r. 7/1999
è sostituita dalla seguente:
"a) il personale professionista del Corpo valdostano dei vigili
del fuoco che rivesta, da almeno cinque anni, il profilo di
ispettore antincendi direttore o di ispettore antincendi."
Articolo 3 (Modifica all'articolo 20 della legge regionale 27
maggio 1988, n. 37)
1. Dopo il comma 1 dell'articolo 20 della legge regionale 27
maggio 1988, n. 37 (Norme per il volontariato dei servizi
antincendi – protezione civile –
Corpo valdostano dei Vigili del fuoco volontari) è aggiunto il
seguente:
"1bis. I vigili volontari chiamati in servizio temporaneo ai
sensi del comma 1 hanno diritto, per tutta la durata di tale
richiamo:
a) al trattamento economico iniziale previsto per i vigili del
fuoco professionisti, se sono vigili volontari e vigili volontari
scelti;
b) al trattamento economico previsto per i capisquadra
professionisti, se sono capisquadra volontari."
Articolo 4 (Disposizioni transitorie della l.r. 7/1999)
1. Le disposizioni di cui ai commi 1 e 2 dell'articolo 49 della
l.r. 7/1999 si applicano anche al personale del Corpo nazionale dei
vigili del fuoco, non in possesso dei requisiti di cui ai commi 1 e
5 dell'articolo 49 della l.r. 7/1999 che, alla data di entrata in
vigore della presente legge, sia residente in Valle d'Aosta. Tale
personale deve esercitare l'opzione per il trasferimento
nell'organico del personale professionista del Corpo valdostano dei
vigili del fuoco entro sessanta giorni dall'entrata in vigore della
presente legge. L'inquadramento è subordinato alla disponibilità di
posti in organico ed al superamento della prova di accertamento
della conoscenza della lingua francese.
2. I candidati residenti in Valle d'Aosta alla data di entrata
in vigore della presente legge che siano risultati idonei al
concorso per 184 posti di quinta qualifica funzionale nel Corpo
nazionale dei vigili del fuoco, bandito con decreto del Direttore
generale della Protezione civile del 6 marzo 1998, pubblicato sulla
Gazzetta ufficiale n. 24 del 27 marzo 1998, possono presentare
domanda, entro sessanta giorni dall'entrata in vigore della
presente legge, di inquadramento nell'organico del personale
professionista del Corpo valdostano dei vigili del fuoco.
L'inquadramento è subordinato alla disponibilità di posti in
organico e alla frequenza con esito positivo del corso di
formazione professionale, nonché al superamento della prova di
accertamento della conoscenza della lingua francese.
Articolo 5 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président
Le projet de loi n° 83 a reçu
l’avis favorable à la majorité de la
II
ème
et de la III
ème
Commission.
La parole au rapporteur, Conseiller Cottino.
Cottino (UV)
Devo innanzitutto dire che la relazione che è
a vostre mani porta unicamente la mia firma e non quella del
collega Rini per il semplice fatto che il collega Rini per ragioni
di salute è fuori dalla Valle d’Aosta, sta facendo
degli esami clinici e dunque non è presente e non ha potuto firmare
la relazione che è stata terminata ultimamente. Detto questo, la
legge in oggetto è il completamento della legge già esistente,
infatti in data 24 febbraio 1999 si riapprovava, ai sensi
dell'articolo 31 dello Statuto speciale, la legge sull'ordinamento
dei servizi antincendio della Regione Valle d'Aosta. Questa legge
era stata approvata in un clima che definirei un po' teso e
malgrado questo oggi possiamo dire che ha prodotto dei risultati
tangibili e importanti.
Infatti 98 degli attuali 116 dipendenti?, e qui va fatto un
inciso perché sono 98 coloro che hanno optato sugli allora 116
dipendenti, in realtà questi numeri vanno attualizzati: sono 97
attualmente su 115 a seguito del decesso, purtroppo, di Gontier
Giuseppe, fatto che però non cambia la sostanza della questione,
dicevo che questi sono i numeri di coloro che sono transitati ai
ruoli e soltanto 18 non hanno ancora optato per la soluzione
definitiva.
A questo proposito approfitto dell'occasione per informare che
la Giunta, in virtù di quanto previsto dalla legge n. 7 del 1999,
ha riaperto i termini dell'opzione al trasferimento del personale
del Corpo nazionale al Corpo valdostano dei vigili del fuoco.
A mio parere, bene ha fatto la Giunta a riaprire i termini in
una situazione che oggi si è fatta più chiara, soprattutto a
seguito del contratto collettivo che è stato siglato in data 12
giugno 2000. Questi termini scadono venerdì 11 agosto 2000.
Ho voluto ricordare questi fatti perché ritengo che questa sia
la dimostrazione più evidente che nessuno voleva penalizzare una
categoria che, tra l'altro, ritengo altamente qualificata. La
brevità della riapertura dei termini è dettata dalla volontà di
completamento della pianta organica attraverso le possibilità che
offre la legge in discussione oggi e la necessità di predisporre i
necessari concorsi.
La presente legge quindi si inquadra in un momento di
transizione ed è finalizzata soprattutto a sopperire alla carenza
dell'attuale organico in attesa della copertura totale dei posti
previsti in pianta organica. Non va tuttavia dimenticata la
possibilità, offerta da questa legge, di far rientrare in Valle
d'Aosta del personale altamente qualificato qui residente.
Infatti vi sono dei residenti in Valle d'Aosta che stanno
prestando servizio in comandi fuori Valle e che, non avendo i
requisiti di cui ai commi 1 e 5 dell'articolo 49 della legge n. 7
del 1999, non potevano esercitare l'opzione per il trasferimento al
Corpo valdostano dei vigili del fuoco.
Questa possibilità viene ora data con l'estensione di queste
disposizioni anche agli appartenenti al Corpo nazionale dei vigili
del fuoco purché residenti in Valle d'Aosta.
Con la stessa logica viene data la possibilità di transitare nei
ruoli del Corpo valdostano dei vigili del fuoco a coloro che sono
risultati idonei al concorso nazionale bandito il 16 marzo
1998.
La presente legge colma anche una lacuna della legislazione
vigente andando a precisare qual è il trattamento economico
previsto al personale volontario in caso di chiamata in servizio e,
tenuto conto della situazione di carenza di pianta organica, non è
una possibilità così remota.
Viene inoltre estesa la possibilità di partecipare al concorso
per la qualifica di "comandante" anche agli ispettori antincendio
ai quali viene poi anche data la possibilità di sostituire il
dirigente con funzione di direzione operativa e amministrativa.
È ancora appena il caso di accennare che questa legge ha avuto
il parere favorevole delle organizzazioni sindacali e del Consiglio
permanente degli enti locali espresso all'unanimità.
Président
La discussion est ouverte.
La parole au Conseiller Borre.
Borre (UV)
Intervengo su questa legge per collegarmi al
passato 1997 e poi a quella proposta ripresentata. Chiedo scusa al
mio Capogruppo se ripeterò alcune cose già da lui dette, però mi
sentivo di intervenire perché è una di quelle leggi che mi fa onore
e che mi gratifica del lavoro che ho fatto in questo Consiglio nel
tempo che ho rappresentato una parte di popolazione
all’interno di questo consesso.
Questo lo dico perché se i Consiglieri nuovi hanno avuto o
troveranno il tempo di andare a leggere quanto è stato detto in
questa sala durante la votazione della legge che poi è stata
bocciata dal Coordinamento, possono capire qual è la mia
soddisfazione oggi nel vedere concretizzato uno dei primi atti che
allora venne definito nel corso di tante riunioni di commissione e
di incontri con i pompieri, un salto nel buio con un grosso telo
sotto anzi, meglio ancora, con un'imbracatura, con una corda che
riusciva a portare dalla sponda dello Stato alla Regione e questo
si sta dimostrando. Determinate decisioni il servizio pompieri, si
diceva, le vede come imposizioni dall’alto e non
riesce più ad operare con la consueta serenità. I pompieri non
lavoreranno più bene con questa legge, si diceva, perché voi li
obbligate ad accettare qualcosa: è un passaggio che i pompieri non
hanno chiesto, siete voi che li obbligate.
E questo lo si diceva dimenticando che c’è una
legge precisa, dimenticando che la Regione pagava 11 miliardi
all’anno per questo servizio che poi lo Stato
gestiva e gestiva con i sistemi che oggi stiamo verificando, con
tutti i mezzi che sono da cambiare o altre cose che purtroppo ci
troviamo perché lo Stato, in previsione di passarlo alla Regione,
non se ne curava più a detta anche dei pompieri.
"Che legge state facendo?"
, ci si chiedeva,
"Solo
l’8 percento transiterà"
e invece, lo diceva
prima Cottino, su 115 97 sono già passati e gli altri sono pompieri
che hanno ben altre motivazioni per non passare perché hanno
residenza altrove, famiglia altrove.
"Come personale non riusciamo a capire perché dobbiamo subire
questa legge con tutti questi problemi"
, questa è stata
un'affermazione che ho ritenuto abbastanza pesante da parte di un
delegato dei pompieri in commissione dopo che avevamo cercato di
spiegargli quali erano le convenienze perché era stato garantito
loro che avrebbero guadagnato già da subito 130.000 lorde di media
in busta paga con il passaggio.
Ci si batteva sul problema pensionistico, allora il Presidente
della Giunta in una commissione, con i commissari che credevano in
questo tipo di intervento, aveva dichiarato di impegnarsi con un
ordine del giorno ad andare ad una trattativa con chi decide sulle
pensioni.
Allora qualcuno diceva?
(interruzione di un Consigliere di opposizione, fuori
microfono)
? ma ce n’erano anche tanti altri perché sopra lì
era pieno, allora si cercava l’applauso, si cercava
il consenso non riuscendo a capire che quella operazione portata
avanti dalla Giunta andava contro corrente, è vero, perché
normalmente si accusa la Giunta di cercare consenso e di cercare
gli applausi e in quella occasione la Giunta diceva di voler
mettere sullo stesso piano tutti quelli che vengono ad abitare in
questa casa perché era stato detto anche che forse la casa
regionale non piace. È vero una casa regionale in pietra, magari
fredda all’apparenza, con sopra il Valdostano
classico che sembra anche burbero, però una volta che uno entra in
questa casa è difficile che ne esca, allora era un po' una
considerazione buttata lì perché si voleva cogliere
l’applauso e il consenso senza invece ragionare come
normalmente ragiona la minoranza quando dice: "Attenzione qui
andiamo a spendere dei soldi in più per fare un piacere a queste
persone" perché si sarebbero spesi dei soldi in quel momento,
quando si diceva:
"La contrattazione andrà a rivedere il
trattamento per quanto riguarda gli straordinari e i festivi perché
a quel momento saranno dipendenti regionali insieme ai nostri 1.800
e qualcosa, ma fino a quel momento comunque garantiremo un
trattamento pari a quello dello Stato"
.
Malgrado tutte queste considerazioni, malgrado il lavoro che era
stato fatto con serietà e trasparenza anche, perché ne parlavamo in
commissione, si dibatteva, era uscito un clima dove sembrava che da
una parte ci fossero i cattivi che volevano togliere dei diritti a
dei lavoratori imponendogli di lavorare per la Valle
d’Aosta.
Proprio in funzione di queste considerazioni, sulle quali non mi
dilungo perché ce ne sarebbe una serie, ogni Consigliere di
minoranza allora si era sentito in dovere di dire che eravamo dei
cattivi e volevamo punire questi lavoratori, addirittura qualcuno
ricorrendo a frasi un po' strappalacrime del tipo: "Come facciamo
ad andare a punire questi lavoratori che mettono in pericolo tutti
i giorni la loro vita per il servizio antincendio valdostano!" Vi
era proprio la ricerca della commozione.
Malgrado tutte queste cose oggi possiamo dire non che questo è
il primo passo, ma che questo è il secondo passo perché
c’è già una circolare dell’INPS che
prevede che coloro che vogliono mantenere il trattamento
pensionistico potranno farlo, quindi scegliere quel trattamento
piuttosto che quello regionale e tutto ciò malgrado si dicesse che
gli ordini del giorno fatti in questo Consiglio non avevamo mai
dato nessuna risposta e non avrebbero mai neanche dato nessuna
risposta.
Come è possibile, si diceva ancora, che questa maggioranza si
prenda gli impegni quando siamo alla vigilia delle elezioni,
impegni che poi non potranno mantenere perché non ci saranno più? A
consolazione di questo la maggioranza è di nuovo qui, ha mantenuto
i suoi impegni e continuerà a mantenerli a fronte di quello che è
il servizio dei pompieri.
Président
La parole au Conseiller Frassy.
Frassy (FI)
Non staremo a ripercorrere le tappe che hanno
portato alla votazione in maniera contrastata della legge che è
oggetto di modifica: la legge n. 7/99.
Ci soffermiamo invece sui pochi articoli di questo disegno di
legge per cercare di capire le motivazioni che hanno portato la
Giunta e la maggioranza a predisporre queste modifiche stesse.
Abbiamo letto sia la relazione accompagnatoria
dell’Esecutivo, sia la relazione del relatore
Cottino e dobbiamo dire tutto sommato che soprattutto in
riferimento agli articoli 1 e 2 le illustrazioni e della Giunta e
del relatore sono per certi versi pleonastiche, nel senso che
dicono ciò che la legge stessa scrive
nell’articolato.
Allora vorremmo capire quali sono le esigenze che hanno fatto
modificare gli articoli 25 e 28 consentendo ed estendendo alla
figura dell’ispettore la possibilità di concorrere
al posto di comandante e vorremmo anche capire quali sono le
esigenze che hanno portato a superare nell’articolo
1, che modifica l’articolo 25, il meccanismo
gerarchico del vicecomandante, se così lo vogliamo definire,
facendo sì che nei fatti il vicecomandante possa essere designato a
rotazione, a piacimento, indipendentemente da quello che è il
criterio dell'anzianità e anche nell’ambito degli
ispettori.
La situazione nostra in assenza di spiegazioni che in questo
momento non sono giunte è che questa legge più che una legge sia
una leggina fatta un po' "ad personam" e dunque più su situazioni
particolari piuttosto che su situazioni generali. Il Presidente
della Giunta sorride?
(interruzione del Presidente della Giunta, fuori
microfono)
? e allora forse è la pettinatura del baffo che oggi è
sorridente. Ci piacerebbe capire quali sono le motivazioni
sindacali o funzionali che hanno portato a scrivere gli articoli 1
e 2 di questa leggina che modificano gli articoli 25 e 28.
Président
La parole au Vice-président Viérin Marco.
Viérin M. (Aut)
Noi non nascondiamo quella che è stata la
nostra posizione negli anni passati in merito alla vicenda vigili
del fuoco. Chiaramente il collega Borre ha rivolto la parola a
tanti consiglieri qui presenti che magari non hanno voglia di
ricordare alcune tappe. Dico che Borre è molto bravo a vendere
l’acqua sporcherella, così ci capiamo, perché Borre
deve essere sincero fino in fondo se vuole essere chiaro con chi ci
ascolta non solo in quest’aula.
In base ai dati che ha letto Cottino i vigili del fuoco hanno
fatto la scelta dell’organico regionale perché, tu
lo sai, Borre, per chi non lo fa c’è
l’accordo che per due anni rimane in comando presso
il servizio valdostano. Ma caro Borre, tu lavoravi alla Cogne, se
la Cogne ti avesse detto:
"Adesso c’è
l’accordo che se non accetti la regionalizzazione ti
teniamo qua per due anni, dopo potresti essere mandato anche a
Lecce"
? È chiaro che il ragionamento a questo punto è: "tengo
famiglia", sono obbligato a fare la scelta del comparto regionale.
Tanto per essere chiari, Borre, nel senso che molti di questi
vigili hanno fatto la scelta per evitare che tra tre o cinque anni
il corpo nazionale non li trasferisse ad esempio a Canicattì.
Questo è un problema.
Secondo problema. Se tu fossi stato corretto nella tua
esposizione, Borre, avresti detto che quell’ordine
del giorno che abbiamo approvato e che noi abbiamo detto poteva
essere fumo, così come altri ordini del giorno, è venuto in
quest’aula grazie allo scontro che
c’è stato fra maggioranza e minoranza e grazie allo
scontro che c’è stato in commissione con i
rappresentanti dei vigili del fuoco. Concordo che abbiamo ottenuto
un risultato passabile perché siamo riusciti ad aggiungere delle
cosine anche con gli ordini del giorno, però se non
c’era una bagarre e uno scontro su quella tematica,
queste cose non avvenivano, Borre, e tu lo sai perfettamente,
passava come è stato presentato, come tante cose passano qui senza
modifiche o aggiustamenti.
Abbiamo ancora dei dubbi su quali saranno i servizi a
Pont-Saint-Martin e in alta Valle, su come verrà fatto il discorso
del tunnel e su quali accordi, presumo, con le regioni vicine
perché è impensabile che un domani si parta da qui e si vada a
Pont-Saint-Martin quando magari a Ivrea c’è la
stazione dei vicini ben efficiente, arrivando
mezz’ora dopo con il nostro servizio quando a Ivrea
potrebbe arrivare immediatamente, quindi avremo necessità di
costruire o un insediamento in bassa Valle o in alta Valle ma di
fare comunque una convenzione con altre regioni italiane e non
italiane.
Ci sono ancora delle perplessità, ripeto, su quello che sarà il
servizio ed è per questi motivi che mi sono sentito in dovere di
intervenire per dire che la bagarre c’è stata, è
stata produttiva o, per sottolineare che i pompieri sono passati
quasi tutti nell’organico regionale perché per loro
è stato un passaggio per così dire obbligatorio e che ad oggi ci
sono ancora dei dubbi su alcune cose che si dovranno fare!
Président
S’il n’y a plus
d’interventions, la discussion générale est
close.
La parole au Président du Gouvernement, Viérin Dino.
Viérin D. (UV)
Sans revenir au passé, en interprétant
également les sentiments de mon collègue Borre, je pourrais faire
référence à un proverbe français qui dit que qui
s’excuse s’accuse ?
(interruzione del Consigliere Viérin M., fuori
microfono)
? mais là encore nous pourrons en débattre longuement.
Pour ce qui est par contre de ce projet de loi, tout en
remerciant le rapporteur pour son exposé, qui a déjà mis en
évidence quels sont ses objectifs et ses finalités, je voudrais
souligner quel est, à mon avis, son objectif fondamental.
Nous disposons d’un effectif de 137 personnes, il
y en a 97 qui ont effectué un choix, il y en a 18 qui auront encore
la possibilité de faire ce choix; il y a néanmoins 22 postes qui
sont vacants et donc l’on pourrait dire:
"Lançons
le concours"
. C'est ce que nous ferons. Mais entre-temps ce
recrutement par voie de concours des effectifs est subordonné, aux
sens des dispositions en vigueur, choix que devra faire le
personnel qui actuellement est mis à la disposition du corps
valdôtain.
L’autre question est celle qui a été posée par M.
Frassy. J’essaierai de donner les réponses y
afférentes.
A partir de l’automne prochain il sera possible
de procéder à l’organisation de ce concours. Nous
connaîtrons quel est le nombre des postes vacants; nous aurons
également les données concernant la révision générale de
l’organigramme du Corps valdôtain des
sapeurs-pompiers; je rappelle la création d’un
deuxième détachement en basse Vallée, je rappelle les services
aéroportuaires d’incendies liés au passage de
catégorie de l’aéroport Corrado Gex, je rappelle la
nécessité de prévoir un détachement de sapeurs-pompiers au Tunnel
du Mont-Blanc et au Tunnel du Grand Saint-Bernard. Quand nous
lancerons ce concours nous disposerons donc de toutes les données
nécessaires.
Le projet de loi se pose comme objectif fondamental de combler
quoique partiellement les carences en matière de personnel, en
offrant la possibilité et aux Valdôtains qui sont insérés dans le
cadre des sapeurs-pompiers de l’Etat, mais qui
résident au Val d’Aoste, et surtout à ceux qui sont
inscrits dans la liste d’aptitude du dernier
concours de demander leur mutation ou affectation au Corps
valdôtain. C’était ce qui était déjà établie par la
loi, mais ce concours s’est terminé après; voilà la
nécessité de rouvrir les termes.
Pour ce qui est par contre des modifications aux articles 25 et
26, il n’y a pas, contrairement à ce que
quelqu’un veut croire, des interventions "ad
personam". Nous voulons simplement permettre, en donnant plus de
flexibilité et pour ce qui est le remplacement temporaire, mais
surtout pour ce qui est de la possibilité de participer au
concours, à d’autres catégories de personnel des
effectifs de nos sapeurs-pompiers de le faire.
En effet l’on donne aux inspecteurs
d’incendie la possibilité de remplir aussi les
fonctions de comandant du corps valdôtain et de participer au
concours y afférent. Il y a donc une flexibilité accrue.
L’article 25, 4
ème
alinéa, limitait cette
possibilité à l’inspecteur d’incendie
remplissant les fonctions de directeur. Maintenant cette
possibilité est offerte également à "un ispettore antincendi
designato dal dirigente stesso" et par conséquent la possibilité de
participer au concours non seulement à l’inspecteur
d'incendie remplissant les fonctions de directeur,
c’est la lettre a) de l’article
28.
Voilà les finalités, les objectifs concernant le concours, en
élargissant la palette de ceux qui peuvent y participer; pour ce
qui est par contre d’un remplacement, il
s’agit d’un remplacement temporaire.
En cas d’absence ou d’empêchement, il
s’agit d’avoir plus de flexibilité
pour remplacer le dirigeant en chef et pouvoir ainsi assurer les
meilleures conditions de gestion et de fonctionnement du Corps
valdôtain des sapeurs-pompiers.
Président
Je soumets au vote l’article
1
er
:
Conseillers présents: 28
Votants: 19
Pour: 19
Abstentions: 9 (Beneforti, Comé, Curtaz, Frassy, Lanièce,
Marguerettaz, Squarzino Secondina, Tibaldi, Viérin M.)
Le Conseil approuve.
Je soumets au vote l’article 2:
Conseillers présents: 28
Votants: 19
Pour: 19
Abstentions: 9 (Beneforti, Comé, Curtaz, Frassy, Lanièce,
Marguerettaz, Squarzino Secondina, Tibaldi, Viérin M.)
Le Conseil approuve.
Sur l’article 3 la parole au Conseiller Frassy
pour déclaration de vote.
Frassy (FI)
Avevo cercato di fare la prenotazione già sul
primo articolo. La dichiarazione di voto su questa legge per dire
come tutto sommato la breve replica fatta dal Presidente della
Giunta sia un po' contrastante con la dichiarazione di entusiasmo
fatta in discussione generale dal Consigliere Borre, nel senso che
il Presidente della Giunta, giustamente, nel commentare gli
articoli 1 e 2 ha parlato di un'esigenza che deriva da una maggiore
flessibilità rispetto alla normativa precedente.
Aggiungerei io che questa necessità di maggiore flessibilità
degli articoli 1 e 2 e questa dimenticanza a cui invece
l’articolo 3 sopperisce, cioè il trattamento
economico per i volontari richiamati in servizio compongono su 4
articoli sostanziali ben il 66 percento di questa mini legge che va
a modificare e di conseguenza a migliorare la legge?
(interruzione di un Consigliere, fuori microfono)
? c’era l’articolo 5 che avevo
conteggiato che è quello della dichiarazione
d’urgenza, però è giusto non conteggiare
l’articolo della dichiarazione
d’urgenza. Di conseguenza la percentuale di
migliorie contenute in questa legge nasce proprio dalla fretta con
cui la precedente legge era stata portata in Consiglio
regionale.
Noi avevamo espresso un giudizio negativo sulla norma precedente
e il giudizio negativo su quella norma permane
tutt’oggi. È evidente però che queste modifiche
vanno a migliorare l’articolato e questo è il senso
dell’astensione che esprimiamo sulle modifiche che
oggi vengono poste in votazione permanendo peraltro un giudizio
negativo sull'impostazione generale che questo Consiglio ha dato a
suo tempo alla regolamentazione del Corpo dei vigili del fuoco.
Président
La parole au Vice-président Viérin Marco.
Viérin M. (Aut)
Mi fa piacere che sia intervenuto anche il
Consigliere Frassy anche se non faceva parte della passata
legislatura, però il mio intervento è solo per dire che anche noi
abbiamo scelto la via della astensione proprio per i fatti che
dicevo prima perché la bagarre che abbiamo impostato al momento
dell’approvazione della legge ha prodotto degli
atti, quali ordini del giorno, caro Borre, e però non ha ancora ad
oggi fugato tutti i dubbi perché non ho sentito in fase di replica
affrontare il discorso dei servizi. Mi sarei aspettato che la
maggioranza dicesse che è intenzione creare o una convenzione con
il Piemonte oppure andare a costruire un centro in bassa
Valle...
(interruzione di alcuni Consiglieri di maggioranza, fuori
microfono)
? sì, lo ha detto, ma non ha detto quando, come e dove. So che
in maggioranza avete parlato e anche in commissione abbiamo parlato
di quale potrebbe essere il sito, dove e come, però si gradirebbe
che si dicessero le cose in maniera più definita e in
Consiglio.
Inoltre a noi non è piaciuto, quando abbiamo discusso in
quest’aula la legge generale, questo passaggio del
corpo all’organico regionale e cioè il fatto che in
senso concreto i vigili del fuoco siano stati obbligati a tale
scelta, perché come ho detto prima fra un paio di anni lo Stato
potrà benissimo dire a chi ha famiglia in Valle
d’Aosta:
"È passato l’accordo,
adesso abbiamo bisogno di cinque persone a Torino o a Cuneo
urgentemente, vai per due anni a Cuneo o a Torino"
. Quindi non
è vero tutto quello che si è detto anche oggi rispetto a quello che
si è detto la volta scorsa e con questi dubbi e queste affermazioni
che ribadiamo la nostra astensione su questo provvedimento.
Président
Je soumets au vote l’article
3:
Conseillers présents: 29
Votants: 20
Pour: 20
Abstentions: 9 (Beneforti, Comé, Curtaz, Frassy, Lanièce,
Marguerettaz, Squarzino Secondina, Tibaldi, Viérin M.)
Le Conseil approuve.
Je soumets au vote l’article 4:
Conseillers présents: 29
Votants: 20
Pour: 20
Abstentions: 9 (Beneforti, Comé, Curtaz, Frassy, Lanièce,
Marguerettaz, Squarzino Secondina, Tibaldi, Viérin M.)
Le Conseil approuve.
Je soumets au vote l’article 5:
Conseillers présents: 29
Votants: 20
Pour: 20
Abstentions: 9 (Beneforti, Comé, Curtaz, Frassy, Lanièce,
Marguerettaz, Squarzino Secondina, Tibaldi, Viérin M.)
Le Conseil approuve.
Je soumets au vote la loi dans son ensemble:
Conseillers présents: 29
Votants: 20
Pour: 20
Abstentions: 9 (Beneforti, Comé, Curtaz, Frassy, Lanièce,
Marguerettaz, Squarzino Secondina, Tibaldi, Viérin M.)
Le Conseil approuve.
