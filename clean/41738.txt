Classificazione
BENI CULTURALI
Musei, biblioteche, archivi storici e aree di interesse archeologico



Oggetto del Consiglio n. 751 del 3 luglio 2019 - Resoconto
OGGETTO N. 751/XV - Interrogazione: "Selezione effettuata dal
Forte di Bard per l'assunzione di personale a tempo determinato per
servizio Hôtel/Bookshop".
Rini (Presidente) -
Punto n. 25 all'ordine del giorno, la
parola all'assessore Viérin.
Viérin (AV)
- Abbiamo richiesto direttamente
all'associazione Forte di Bard di risponderci rispetto ai quesiti
del collega Aggravi e quindi procederemo sulle tre domande con tre
puntuali risposte.
Per quanto riguarda la prima domanda "quando verrà comunicato
agli aventi diritto il risultato del processo selettivo dell'avviso
citato", la data di conclusione della procedura selettiva relativa
all'avviso per l'assunzione del personale che lei citava, ai sensi
dell'articolo 10, sarà pubblicata il 30 giugno sul sito
istituzionale dell'associazione Forte di Bard.
Per quanto riguarda la seconda "se ci sono altri processi
selettivi terminati senza che gli aventi diritto siano stati
avvisati sull'esito", la risposta che l'associazione ci fornisce è
"no", l'associazione garantisce che, a oggi, non ci sono altri
processi selettivi terminati senza che gli aventi diritto siano
stati avvisati, peraltro collega Aggravi noi abbiamo rilevato
quello che lei ci ha evidenziato, sottolineando che il lasso di
tempo dove i candidati sono in attesa di un esito non è una
procedura che è, diciamo, corretta nei confronti dei candidati
stessi. Arrivo al terzo, cioè il nocciolo della questione: "Perché
c'è stato questo ritardo tra le prove e l'esito finale", il ritardo
è stato legato a problemi di valutazione sull'esclusione di alcune
prove, essendoci all'interno della commissione dei dubbi
interpretativi in merito a certe esclusioni, è stato avviato un
iter, addirittura con la richiesta di parere legale, affinché ci
fosse la massima trasparenza per quanto riguarda questa vicenda e
quindi l'associazione, attraverso una lettera che poi magari faccio
avere, cita: "l'associazione interpellata per la disposizione sulle
risposte rispetto ai Consiglieri si scusa per quanto è avvenuto";
la nuova determinazione è in fase di conclusione, la si ultimerà, e
quindi, ripeto, la questione era semplicemente per garantire, come
sottolinea l'associazione, la massima trasparenza affinché la
procedura non avesse delle falle per quanto riguarda
l'interpretazione sull'esclusione di alcune prove che quindi si è
risolta con la richiesta di un parere legale. L'associazione,
comunque, ci ha comunicato che eventualmente è a disposizione per
ulteriori approfondimenti direttamente da parte del
Consigliere.
Presidente
- per la replica la parola al collega Aggravi,
prego.
Aggravi (LEGA VDA)
- Sì Grazie assessore per le risposte.
Lei giustamente mi parlava dell'esito - la data del 30 giugno se
non erro - io ho soltanto rilevato sul sito, l'altro giorno,
appunto, riguardo all'esito per selezione personale tempo
determinato bookshop e hotel, che l'associazione Forte di Bard - ai
sensi appunto dell'articolo 10 dell'avviso di selezione di
personale a tempo determinato, pubblicato in data 10 dicembre 2018
- ha determinato d'interrompere, di non portare a conclusione, la
procedura di selezione e definizione di graduatoria per ragioni
intrinseche all'avviso stesso. Ho capito anche dalla sua risposta e
da questo che ci sono stati dei problemi; sarà mia cura
approfondire e confrontarmi volentieri con lei o comunque con
l'associazione per capire cosa è successo, perché il dato di fatto
è che comunque qualcosa è successo e forse questo avviso... non
dico che sia stato generato dalla mia iniziativa, ma forse qualcosa
ha aiutato.
