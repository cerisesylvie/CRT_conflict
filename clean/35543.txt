Classificazione
AMMINISTRAZIONE REGIONALE
Ordinamento degli uffici e del personale



Oggetto del Consiglio n. 43 del 24 luglio 2013 - Resoconto
OGGETTO N. 43/XIV - Interpellanza: "Intendimenti in merito ad
un'eventuale riapertura dei cantieri forestali da parte della
Regione".
Presidente -
Ha chiesto la parola il Consigliere Nogara
per l'illustrazione, ne ha facoltà.
Nogara (UVP)
- Merci Président.
Come ho già avuto modo di esporre nel precedente Consiglio
regionale...nella spiegazione, appunto, del programma di governo
della XIV legislatura, poco più di due anni fa, a 650 operai
forestali, tutti precedentemente assunti con contratto di diritto
privato, non gli è più stato rinnovato il contratto, con
motivazioni mai definite, l'ultima è stata proprio quella del
Presidente Rollandin che nel passato Consiglio ha asserito che non
si poteva più assumere personale da destinare ai cantieri forestali
a causa di una non meglio specificata legge nazionale. Da quel
momento abbiamo assistito a tentativi confusionari e soprattutto
privi di programmazione lavorativa per queste persone. Si è visto
quindi attuare il primo tentativo, rilevatosi poi fallimentare, di
inserire tutti gli operai forestali nella "salvaprecari",
evidenziando un'assoluta incapacità di gestione e di organizzazione
negli ipotetici lavori che sarebbero stati gestiti e terminati da
questa società.
Il secondo tentativo è stato quello di appaltare a ditte private
i lavori abitualmente svolti nei cantieri forestali, con l'obbligo
da parte delle ditte appaltatrici di assumere un congruo numero di
quegli operai rimasti senza lavoro. Sia chiaro che non si ha nulla
contro le ditte che si aggiudicano tali lavori, ma si chiede almeno
una comprovata professionalità vista la delicatezza degli
interventi che svolgono sul territorio. Ricordiamoci inoltre che
questi operai che sono stati presi da queste ditte non sono più di
250 circa e hanno lavorato per due mesi, due mesi e mezzo come
periodo di lavoro. In più proprio poco tempo fa diversi operai si
sono rivolti anche a noi per comunicarci il fatto che nei pagamenti
degli stipendi hanno avuto dei ritardi a dir poco eccessivi. Non
dimentichiamo, inoltre, che si danno i lavori a queste ditte
private e i nostri magazzini sono stipati da ogni genere di
attrezzature e macchinari, per un valore stimato di circa 3 milioni
di euro, patrimonio che rischia una perdita di valore certo per il
mancato utilizzo e un conseguente rapido degrado.
Terzo e finora ultimo tentativo: assumere come Amministrazione
regionale gli operai, gli uomini over 55 e le donne over 45. Ci si
chiede a questo punto quali siano le motivazioni per le quali non
sono proseguite tali assunzioni dirette da parte
dell'Amministrazione regionale, visto che per gli operai forestali
delle altre Regioni d'Italia le disposizioni delle citate leggi
nazionali non hanno avuto alcun effetto e gli stessi hanno
continuato a svolgere la loro attività con le stesse modalità di
reclutamento precedenti, mantenendo in tal modo il loro posto di
lavoro. Valutando poi l'aspetto economico, si evidenzia il mancato
risparmio di denaro pubblico, perché la stessa cifra che viene
comunque distribuita alle ditte private, queste ditte che
provengono anche da fuori Valle, viene aggiudicata agli appalti; in
più con quest'assunzione che è stata fatta anche di questi
lavoratori over 55 e donne over 45 penso che ci sia stato un
ulteriore esborso di denaro rispetto a quanto si spendeva negli
anni passati quando i cantieri forestali erano aperti.
Un altro fatto molto importante è una perdita di
professionalità, l'avevo già rilevato nello scorso Consiglio,
questa perdita di professionalità: mi riferisco ai
bûcherons
, mi riferisco agli addetti alle gru a cavo, che di
colpo sono stati messi da parte. Ricordo anche che per queste
maestranze l'Amministrazione regionale ha speso molto per poterle
formare.
Infine, uno sguardo anche all'ambiente: se continuiamo a mettere
nelle nostre foreste, nei nostri boschi delle ditte che non hanno
le capacità e le competenze per svolgere questi lavori, anche
all'ambiente creiamo notevoli danni.
Presidente
- Grazie. Ha chiesto la parola l'Assessore
Testolin per la risposta da parte del Governo, ne ha la
facoltà.
Testolin (UV)
- In premessa alla mia risposta al
Consigliere Nogara, ci terrei, come già anticipato nella precedente
seduta, a esprimere il mio impegno nell'attenzione da dedicare a
questo tipo di atteggiamenti che venivano esplicitati dal collega
Nogara. Mi sono preso per il momento la briga di verificare con i
dirigenti e con chi lavora tutti i giorni a fianco di queste
imprese, che vengono così un po', diciamo, "denigrate"
entre
guillemets
, in merito alla tipologia di lavoro svolto e ho
avuto garanzie che, salvo in un caso, dove peraltro è stato risolto
l'appalto, l'atteggiamento, l'attenzione nello svolgimento del
lavoro sono stati comunque lodevoli, con il rispetto dei tempi e il
rispetto di quelle che sono le normative. Avrò premura in futuro di
andare a verificare anche personalmente alcune di queste attività,
in modo da rendermi in conto sul campo di quali saranno le
problematiche.
Per il resto rispondo alle tre domande riportate
nell'interpellanza. Per quanto riguarda la prima:
"quale sia la
legge o la sua interpretazione, citata dal Presidente incaricato
Rollandin nel Consiglio dell'8 luglio del 2013, che non ha permesso
e non permette tuttora l'assunzione da parte dell'Amministrazione
regionale di personale da impiegare nei cantieri forestali"
, la
legge a cui fanno riferimento gli interpellanti è il decreto legge
31 maggio del 2010 n. 78, convertito dalla legge 30 luglio 2010 n.
122, recante: "Misure urgenti in materia di stabilizzazione
finanziaria e di competitività economica", in particolare
l'articolo 9, comma 28, dove recita che, a decorrere dall'anno
2011, le amministrazioni possono avvalersi di personale a tempo
determinato nel limite del 50 percento della spesa sostenuta per le
stesse finalità nell'anno 2009. Non vieta l'assunzione di personale
avente un contratto di lavoro a tempo determinato, in cui sono
ricompresi anche gli addetti ai cantieri forestali, ma ne imponeva
esclusivamente delle riduzioni di spesa.
In merito al secondo quesito:
"come l'Amministrazione
regionale abbia potuto assumere direttamente operai forestali negli
anni 2012 (circa 150 unità) e nel 2013 (circa 150 unità) e se, per
l'anno in corso, si prevedono ulteriori assunzioni"
, la
risposta è che l'Amministrazione, dopo l'esperienza già citata dal
collega Nogara della Società di servizi creata nel 2011, alla quale
è stata affidata l'esecuzione di tre quarti dell'attività
complessiva del settore, ha deciso fin dal 2012 di esternalizzare a
ditte private la quasi totalità dei lavori, riservandosi la
gestione di una parte residuale. Parte residuale che nel 2012 può
venire quantificata in circa il 15 percento dei lavori e che
quest'anno ammonta circa il 25 percento dei lavori sostenuti
dall'Amministrazione, organizzando i già citati piani straordinari
rivolti alle maestranze aventi età superiore ai 55 anni per quanto
riguarda gli uomini e 45 anni per quanto riguarda le donne, più
sfavoriti nell'applicazione della clausola sociale. Nel 2013 è in
corso l'attuazione di un ulteriore piano straordinario che
coinvolge circa un'ottantina di operai di età superiore ai 50
anni...la delibera della Giunta regionale che prevede queste
soluzioni è la 1134. Si evidenzia infine che l'Amministrazione
regionale può continuare ad assumere direttamente questi operai
forestali rispettando ovviamente i limiti di spesa imposti dal
decreto legge del 31 maggio 2010, n. 78, già precedentemente
citato, e dalla legge 30 luglio 2010 n. 122, ai sensi e con le
modalità previste dalle leggi regionali n. 44 del 1989 e n. 67 del
1992, che regolano e disciplinano l'attività del settore.
Terzo quesito:
"quali siano gli intendimenti in merito
all'auspicata riapertura dei cantieri forestali direttamente dalla
Regione, con conseguente utilizzo del parco macchine e attrezzature
a disposizione, al fine di tutelare e valorizzare un ambiente
naturale così delicato come quello della Valle d'Aosta"
, si
sottolinea che l'intendimento dell'Amministrazione è quello di
proseguire nell'attuale indirizzo organizzativo, anche a fronte di
una situazione, come ho spiegato prima, di sostanziale risoluzione
di quelle che sono le problematiche da affrontare. Per quanto
riguarda l'utilizzo del parco macchine e delle attrezzature, queste
saranno oggetto di un'attenta valutazione per un possibile piano di
dismissioni, come sarà meglio precisato peraltro illustrato nella
risposta dell'interpellanza che avremo modo di discutere al punto
n. 32 di questo stesso Consiglio. Grazie.
Presidente
- Grazie. Ha chiesto la parola il Consigliere
Nogara per la replica, ne ha facoltà.
Nogara (UVP)
- Grazie Presidente.
La ringrazio Assessore per la sua risposta, una risposta che non
condivido assolutamente. Nella prima parte lei mi ha parlato di
lavori fatti a regola d'arte, io penso e le do la mia disponibilità
per accompagnarla, se ha tempo un giorno, a vedere i lavori che
sono stati fatti nei passati anni nei nostri boschi. Rimango un po'
basito per la risposta per le assunzioni, lei mi parla appunto
della legge del 31 maggio 2010 n. 78, io non so se l'hanno
informata che la Regione Valle d'Aosta ha fatto ricorso proprio
agli articoli che ha citato lei, ha fatto ricorso e ha notificato
questo ricorso alla Corte costituzionale il 27 settembre 2010,
questo è il ricorso. La Corte costituzionale non ha fatto altro che
rispondere che non c'è proprio...la Corte costituzionale dichiara
la cessazione della materia del contendere, perché l'articolo 14,
comma 24 bis, prevede il superamento dell'articolo 9, comma 28,
applicando una proroga dei rapporti di lavoro a tempo determinato.
Non c'era neanche bisogno di fare ricorso alla Corte
costituzionale, l'Amministrazione regionale facendo una proroga in
base all'articolo 14, 24 bis...
(interruzione di un Consigliere, fuori microfono)
...no, non è venuta fuori dopo, c'è sempre stata...si potevano
assumere e mantenere gli operai forestali, questa, Presidente - e
io mi riferisco a lei Presidente Rollandin -, è stata una scelta
politica, non una scelta dettata da una legge dello Stato...
(nuova interruzione di un Consigliere, fuori
microfono)
...e certo, proprio così. Se lei mi dice che questa è stata una
scelta politica, io la rispetto, perché è una scelta politica fatta
da voi, fatta da lei e da non so chi, però non ci si può nascondere
dietro ad una legge nazionale che non prevede una cosa del
genere!
Non è che poi mi fermo qua alla Corte costituzionale, alla
sentenza richiesta dall'Amministrazione regionale, questa è la
sentenza...ci sono altre sentenze: c'è la sentenza della Corte
d'appello di Torino...due sentenze della Corte d'appello di Torino,
c'è la sentenza del Tribunale ordinario di Aosta, dove non solo
parlano dell'articolo 14...in cui appunto si dice che non c'era
assolutamente bisogno di lasciare a casa queste persone, ma si
parla anche dell'articolo 6...l'articolo 6, dove dice che, visto
che gli operai forestali hanno tutti un contratto di diritto
privato, rientravano assolutamente nelle norme della finanziaria,
della 78.
Poi, Assessore, nella scorsa settimana è uscito un articolo su
un settimanale valdostano dove lei dichiara che l'Assessore è
disposto a valorizzare le professionalità allora l'Assessorato
dispone di una professionalità e di potenzialità che possono e
devono essere adeguatamente valorizzate. Le assicuro, Assessore,
che le professionalità dei cantieri forestali, dei
bûcherons
, non
in toto
, ma in gran parte sono
sicuramente delle professionalità da non abbandonare ed era proprio
per questo motivo che avevamo chiesto di rivedere anche in base a
tutti i ricorsi proprio che erano stati richiesti
dall'Amministrazione regionale e che lo Stato, che la Corte
costituzionale ha risposto, se vuole poi consultarli, li ho tutti
qua, così vi potete rendere conto di quello che sto dicendo. Quello
che ci auspichiamo comunque, ma ci auspichiamo soprattutto per
quanto riguarda l'ambiente naturale della Valle d'Aosta, è che
questi cantieri, oltre che per l'ambiente, ma anche proprio per
l'occupazione...perché io penso che vi rendiate conto che lasciare
650 operai da un giorno all'altro sulla strada non è certo per le
famiglie e per la popolazione valdostana una cosa di poca
importanza. La ringrazio.
Presidente
- Punto 28 all'ordine del giorno.
