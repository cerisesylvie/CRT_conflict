Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 347 del 9 febbraio 1984 - Resoconto
OGGETTO N. 347/VIII - COMPOSIZIONE DELLA COMMISSIONE
GIUDICATRICE DELLA PROVA DI SELEZIONE PER L'ASSUNZIONE DI ADDETTI
AI SERVIZI DI CONTROLLO REGIONALI PRESSO LA CASA DA GIOCO DI
SAINT-VINCENT. (Interpellanza).
PRESIDENTE
: Do lettura dell'interpellanza presentata dal
Consigliere Pascale:
INTERPELLANZA
La delibera di Giunta n. 302 del 20.1.1984 ha nominato la
Commissione giudicatrice della prova di selezione per l'assunzione
di controllori presso i Servizi di Controllo regionali sulla
gestione appaltata della Casa da Gioco di Saint-Vincent ed ha
integrato, tra l'altro, tale Commissione con un membro esperto
nelle materie attinenti i giochi.
Il membro designato, nella persona del Sig. Ezio Rosotti.
sembra essere un ex-dipendente della SITAV, società che gestisce la
Casa da Gioco, in pensione da alcuni mesi, mentre la prassi
consolidata nei precedenti concorsi era di affidare tale incarico
ad ex-dipendenti regionali che erano stati addetti al
controllo.
Ciò premesso il sottoscritto Consigliere
INTERPELLA
il Presidente della Giunta regionale per conoscere.
1) se effettivamente la persona sopra indicata, designata a
far parte della Commissione giudicatrice, sia un ex-dipendente
della SITAV;
2)
in caso affermativo, quali sono i motivi di tale
indicazione e se ritiene opportuno e garantisca, al di là delle
qualità morali e delle capacità della persona designata, che
ovviamente non sono in discussione, che un ex-dipendente della
SITAV partecipi in modo determinante alla scelta dei futuri
controllori della gestione della SITAV medesima.
PRESIDENTE
: Ha chiesto di illustrare l'interpellanza il
consigliere Pascale, ne ha facoltà.
PASCALE - (P.S.I.):
Si parla ancora del Casinò, ma per un
fatto abbastanza marginale, che non ha una rilevanza giuridica,
semmai ha rilevanza sul piano dell'opportunità politica ed
amministrativa.
E' stato bandito il concorso per l'assunzione di personale
addetto alla temporanea sostituzione dei controllori regionali,
attualmente sospesi, è stata nominata una Commissione giudicatrice
integrata come previsto dal regolamento, da un esperto in materia
di giochi d'azzardo.
La prassi sinora seguita per tali concorsi era quella di
affidare tale incarico ad un ex-dipendente regionale (ex
controllore) in pensione; risulta invece che il membro designato è
il Sig. Rosotti, il quale sembra sia un ex ispettore della
SITAV.
Fra l'altro, pare che la stessa persona sia stata incaricata di
effettuare un corso di formazione per gli attuali dipendenti
regionali che svolgono funzioni di controllo presso la Casa da
Gioco.
Dirò subito che non voglio assolutamente mettere in discussione
né le capacità tecniche né l'onestà di questo signore, perché penso
che abbia tutte le qualità possibili. Mi chiedo tuttavia se era
opportuno, sul piano politico ed amministrativo, derogare da quella
che era una prassi consolidata, in particolare se è opportuno che
un ex-dipendente della SITAV partecipi alla scelta di quelli che
saranno poi i controllori della Regione dei confronti della
SITAV.
Quali sono le motivazioni che hanno portato a questa scelta?
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je dois dire que je n'ai pas le
plaisir de connaître personnellement M. Rosotti. L'unique raison
qu'on avait pour le choisir en qualité d'expert dans ce concours
était le fait qu'il avait travaillé au Casino pendant plusieurs
années et donc il pouvait connaître très bien quelles étaient les
charges et également les données qu'il fallait avoir en tant que
contrôleur de ces jeux.
On avait déjà eu l'occasion de connaître, au point de vue
technique, la compétence de M. Rosotti car on l'avait chargé de
donner des leçons aux employés régionaux qui n'avaient aucune
compétence à niveau de contrôle à l'intérieur du Casino et, pour ce
qu'on nous avait été référé, il était digne de foi.
On n'a pas jusqu'à présent de raisons pour soupçonner qu'il y
ait des questions à ce sujet.
J'espère qu'il puisse travailler en sérénité, en sachant juger
parce qu'il connaît la matière. Voilà la seule raison qui nous a
amené à choisir cette personne.
PRESIDENTE
: Ha chiesto di parlare il Consigliere Pascale,
ne ha facoltà.
PASCALE - (P.S.I.):
Non voglio mettere in dubbio a buona
fede del Presidente della Giunta, ma non posso dichiararmi
soddisfatto, perché in effetti c'era una prassi, abbastanza giusta,
che prevedeva a presenza in Commissione di un ex-dipendente
regionale, proprio perché si tratta di assumere dei dipendenti
regionali.
