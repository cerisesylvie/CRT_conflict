Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 233 del 30 ottobre 1970 - Resoconto
OGGETTO N. 233/70 - Finanziamento di spese per l'esecuzione
di opere di pubblica utilità in Comune di Saint Vincent per l'anno
1970, ai sensi del capoverso n. 6 della deliberazione consiliare n.
29 in data 11.4.1949. Delega alla Giunta.
Rollandoz
(D.P.)
- È un provvedimento
ordinario che si fa tutti gli anni per l'approvazione del programma
lavori previsto dal Comune di Saint Vincent per il 5% di sua
spettanza sui proventi della Casa da gioco. Con provvedimento
deliberativo n. 29, in data 11 aprile 1949, il Consiglio regionale
stabiliva di stanziare nel bilancio regionale un fondo fino a un
importo annuo massimo di spesa non superiore al 5%. Il Comune di
Saint Vincent quest'anno ha provveduto a far mettere questo
programma dei lavori che noi sottoponiamo all'esame e
all'approvazione del Consiglio.
Savioz
(P.C.I.)
- Ricordo che in Consiglio, sempre
in argomento di questa famosa questione di Saint Vincent, si era
discusso ampiamente sui lavori di grande importanza per la
valorizzazione della stazione climatica e curativa. Tra le altre
cose, era stata sollevata, da varie parti in Consiglio, la
necessità che il Comune di Saint Vincent acquistasse delle aree per
l'ampliamento e la costruzione delle attività di carattere
agonistico, sportivo, ricreativo, turistico che in Saint Vincent
mancano. E si era anche preparato già un progetto di massima, di
larga massima, per recuperare tutta un'area che si trova a ponente
della frazione di Moron, dove si sarebbero costruiti i nuovi tiri a
volo, i parchi, parco pubblico ecc. Ora, di tutto questo, il Comune
non ne fa più menzione o meglio, non ne ha mai fatto menzione...
(Voci)
...No, questo è l'acquisto dei terreni per la strada
di accesso al nuovo campo di tiro a volo. Ma io dico che, a un
certo punto, il Comune di Saint Vincent dovrebbe farsi parte
interessata e comperare i terreni per essere proprietario dei
terreni. Perché sennò lì, un po' alla volta la SITAV diventa
proprietaria del Comune di Saint Vincent. Questa è la verità, la
realtà che si sta concretizzando a Saint Vincent.
Se, a un certo momento, i terreni intorno al Casinò sono della
SITAV, i campi di tennis sono della SITAV, i campi di tiro a volo
sono della SITAV, tutto il resto diventa della SITAV, io mi chiedo,
quando ci sarà da vendere le concessioni della Casa da gioco, cosa
faremo. Cosa faremo in quelle occasioni lì, quando tutto sarà in
mano a una Società che determinerà il bello e cattivo tempo in
quella zona. Questo è l'interrogativo che si pone e che in
Consiglio, non solo da parte nostra ma da parte di diversi settori,
è stato chiesto, previsto questo pericolo.
Ora, noi vediamo che qua c'è una spesa di 225 milioni, però i
famosi terreni per il campo di tiro al piccione e via di questo
passo qui, non ci sono e, naturalmente, li comprerà la SITAV. Ora,
se sembra che sia un'economia di far comprare agli altri i terreni
per realizzare delle opere di carattere turistico, è altrettanto
vero che dobbiamo vedere un po' più lontano e la SITAV ha altre
opere da fare, altre cose che devono essere fatte, ma i terreni
dovrebbero essere di proprietà comunale. E che poi si diano pure in
concessione alla SITAV che possa realizzare le opere sopra. Ma la
proprietà dovrebbe essere del Comune. Mi sembra che questa dovrebbe
essere una saggia amministrazione previdente per il futuro.
Manganoni
(P.C.I.)
- Io non ribadisco quanto ha
detto Savioz e concordo pienamente. Noi abbiamo già il Casinò che è
assediato, nel senso che attorno è tutta proprietà SITAV. Io voglio
solo porre, chiedere due spiegazioni all'Assessore. Primo, strada
per la collina di Châtillon-La Tour, 4° stanziamento dieci milioni,
a che punto è questa strada, cioè quando è stata iniziata, quanti
chilometri sono stati fatti o, andando a rovescio, se hanno già
fatto il progetto e se hanno già i terreni e quanti fondi ci sono
residui su questa voce, strada de La Tour. Primo.
Secondo: mi risulterebbe e non so se è esatto e quindi chiederei
delucidazioni e precisazioni alla Giunta, che di tutti questi piani
che noi annualmente approviamo per il Comune di Saint Vincent, un
numero notevole di milioni rimangono residui, cioè non si spendono,
nel senso che su questi piani si prevedono opere e spese ecc. e poi
quelle spese non vengono fatte perché le opere non vengono eseguite
e i fondi vanno a residuo.
Cito un altro caso: la questione del canale del Colle di Joux. È
da anni che stiamo, questa volta no, si parla dell'acquedotto di
Joux ma non del canale, ma sul canale irriguo è da anni che
stanziamo decine di milioni, a che punto è? Questi milioni sono
sempre lì a svalutarsi.
Quindi, la risposta che chiedo è questa: quanto dei passati
piani del Comune di Saint Vincent, quale cifra è stata spesa e
quale cifra oggi, sommando tutti gli anni, a quale cifra ammontano
i residui passivi.
Chantel
(P.S.I.)
- Dunque, su questo argomento io
devo anticipare un argomento che porterò in Consiglio e voglio
precisare due cose. Sulla questione della SITAV, se non mi sbaglio,
ancora quando c'era la Giunta Marcoz, avevamo avuto la possibilità
di comprare dei terreni, invece abbiamo rinunciato per una
questione di cinque milioni e li ha comprati la SITAV a suo tempo.
Erano terreni offerti da Colla ecc. ecc. Però, al giorno d'oggi, io
vi devo dire una cosa, che per la questione che riguarda il tiro a
volo, la Giunta e l'Assessorato, per conto della Giunta, ha già
provveduto a fare dei compromessi per comprare già quasi tutti i
terreni che faranno parte del tiro a volo.
Infatti, io qui ho l'esito acquisto di terreni per la
costruzione in Comune di Saint Vincent di un campo di tiro a volo.
Non solo, sono già stati presi anche i contatti con
l'Amministrazione comunale di Saint Vincent perché i terreni che
riguardano anche la strada, sarà bene che siano trattati attraverso
l'incaricato fissato dalla Giunta e per la Giunta dall'Assessore
alle Finanze, perché una parte dei terreni che farà parte della
strada sono già qui in compromesso e a una valutazione il cui
prezzo può essere interessante, in quanto il geometra che è stato
incaricato ha trattato privatamente con i proprietari.
Qui c'è già un elenco di terreni divisi in valori, in proprietà
e in pezzetti, già tutti bloccati e, in via di massima, potrei dire
che i terreni sono stati classificati in zona A, B, C, D ed E,
secondo il loro valore e il valore più alto arriva a 2.500 lire per
scendere a 1.000 lire, a 700 lire, a 500 lire e, addirittura, a 200
lire al metro. E di questi terreni del valore di circa 96 milioni e
rotti, li ho già tutti compromessi, valevoli fino al 31
dicembre.
L'unica cosa... è che questa Giunta qui, naturalmente, vuole
avere una certa qual garanzia e vuole un anticipo dal 10 al
20%.
L'anticipo del 10% era stato offerto, eventualmente, dal Casinò
che io ho rifiutato, in quanto preferisco chiedere al Consiglio una
delega alla Giunta perché possa portare a termine e possa portare
in Consiglio, prima che scadano i termini, tutti questi
fattori.
Io ho ancora qualche terreno da contrattare ma la massima parte
dei terreni sono già contrattati e potrò dirvi che circa 93.936 mq.
arrivano a 96 milioni di spesa. Poi, naturalmente, c'è una
discussione che è rimasta su questi terreni ancora che,
naturalmente, chi mi cede il terreno a 200 lire con boschi cedui ha
fatto la questione se il legname deve essere acquistato e la Valle
ha ecceduto: questa è una questione che ha un valore molto
relativo. Io ritengo che la Valle li lascerebbe nel terreno, come
fabbricati, io ho già contrattato in partenza che i fabbricati...
rustici, però se li devono demolire o no, risparmiando delle spese
alla Valle e si piglino pure le tegole, i serramenti ecc., ma a noi
diano il terreno pulito. Questi cono i compromessi che, ripeto,
sono già stati fatti proprio per non permettere alla SITAV di
essere padrona del tiro a volo e proprio perché intervenga la
Regione a comprare questi terreni. A suo turno, il Comune di Saint
Vincent dovrà acquistare una parte di terreni che sono in questi
terreni che fanno parte del tiro a volo e gli altri terreni che
devono servire per fare la strada e vi avverto che i 20 milioni che
sono qui sopra non sono 20 ma sono 15 in realtà, perché cinque
vengono stornati, mi ha detto ieri il Sindaco ecc., non saranno
certamente sufficienti per fare tutto il tronco stradale.
L'importante, però, è che i terreni siano acquistati e dal
Municipio e dall'Amministrazione regionale e che si dia possibilità
al tiro a volo di funzionare già nella prossima primavera.
Ora, io chiedo formalmente al Consiglio di dare questa delega
alla Giunta per avere la possibilità di confermare, di concludere
questi terreni e poi, nello stesso tempo, portarli rapidamente in
Consiglio prima del 31 dicembre, ma io questa delega la chiedo
perché non voglio affatto servirmi dei milioni offerti dal Casinò,
voglio che la questione sia fatta esclusivamente dalla Valle e con
mezzi della Valle.
In quanto all'altra questione citata dell'accerchiamento del
Casinò, è una preoccupazione che anche la Giunta e il Consiglio a
suo tempo avrà una soluzione in cui sarà dimostrato che
l'accerchiamento non esiste più. Io, quanto dovevo dire su questo
argomento, mi sono inserito proprio sull'ultima parte dei 20
milioni e vi chiedo, se possibile, una delega alla Giunta per poter
pagare il 20% per bloccare questi terreni al prezzo che sono stati
contrattati. E, per me, sono prezzi, diciamo così, non sono
rimarcati ma favorevoli per quel che voglio, perché a 200 lire al
metro, a 500 e a 700, non so cosa si vuol comprare a Saint
Vincent.
Tonino (P.S.I.U.P.)
- Io vorrei sapere alcune cose
inerenti alla distribuzione di 225 milioni per l'esecuzione di
opere di pubblica utilità al Comune di Saint Vincent: 1) vorrei
sapere quanto vengono al metro quadrato i terreni che sono stati
approvati dal piano regolatore generale; 2) vorrei sapere anche per
l'acquisto dei terreni che servono per l'accesso al nuovo campo di
tiro a volo quanto vengono a costare al metro quadrato...
(voce)
....
Va bene la somma complessiva ma non si conoscono i metri
quadrati...
(voci) ...
Vorrei sapere però una terza cosa e
vorrei chiedere, inoltre, e questo lo chiedo alla Giunta, se è
proprio tanto convinta che il progettato ospedale civile di Saint
Vincent, di cui è previsto il primo stanziamento di 30 milioni,
soddisfi le esigenze delle popolazioni. Se il Comune di Saint
Vincent è sede adatta per un ospedale generico o se non era forse
meglio costruire un ospedale con una certa specializzazione che
poteva servire tutta la Valle d'Aosta, proprio per la sua
ubicazione centrale rispetto alla configurazione del territorio
della Regione. Qui, invece, a me pare che si fanno le cose
contrarie al buon senso. Io non so chi abbia programmato un
ospedale civile e generico a Saint Vincent, so però che, se ci
fosse stata la volontà di fare le cose per bene, giacché una
programmazione ospedaliera regionale non avviene ogni dieci anni,
si sarebbe potuta rivedere una scelta sbagliata, si sarebbe dovuto
tenere conto delle pressanti e continue richieste che chiedevano
un'altra soluzione geograficamente più consona alle esigenze di un
quarto della popolazione valdostana.
Gli ospedali generici civili, se si vuole seguire il senso per
cui si fa una programmazione ospedaliera, devono sorgere là dove vi
è carenza di opere ospedaliere. Gli ospedali generici devono
sorgere là dove vi sono le industrie che creano le malattie, gli
infortuni e i vari malanni. Al tappeto verde del Casinò di Saint
Vincent non si prendono le malattie, la silicosi; difficilmente ci
si rompe una gamba o la testa stando seduti attorno a un tavolo da
gioco mentre, invece, un ospedale di una certa specializzazione, in
quella zona avrebbe potuto favorire tutta la popolazione della
Valle d'Aosta.
Ma io qui non vorrei solo richiamare...
Montesano (P.S.D.I.)
- No, non è su questo, non c'è una
mozione su questo. Io vorrei non solo richiamare l'attenzione di
tutti i Consiglieri ma voglio responsabilizzare i Consiglieri su
questo problema. Ognuno si prende la sua responsabilità politica su
una scelta che per me è sbagliata, che si vuole portare avanti pur
essendo sbagliata. In questo consesso vi sono vari partiti politici
che, purtroppo, ho avuto la sensazione che ad alcuni di questi,
questo problema non gli interessi troppo. Ebbene, ognuno si prenda
la sua responsabilità, prima come amministratore delle Regione e
poi come politico. Da parte mia non cesserò di denunciare una
intolleranza simile.
Per quanto si riferisce all'acquisto dei terreni da parte della
SITAV, io avevo già annunciato una volta questo pericolo al
Consiglio. Avanti di questo passo, piano piano, la SITAV non solo
s'impossessa di tutti i terreni di Saint Vincent, ma si crea le
condizioni di essere la sola a dover in futuro gestire la Casa da
gioco. E questo è certo.
Milanesio
(P.S.I.)
- Intervengo brevissimamente
per completare la proposta che aveva fatto l'Assessore Chantel a
proposito della deliberazione sull'approvazione in via di massima
della concessione al Comune di Saint Vincent di 225 milioni.
Propongo che si istituisca un punto 3 nel quale si dice "di
delegare altresì alla Giunta regionale l'adozione dei provvedimenti
deliberativi necessari per l'acquisto dei terreni da occupare per
la costruzione del nuovo campo di tiro a volo di Saint Vincent,
nonché per l'approvazione e il finanziamento delle relative
spese".
Questo proprio per venire incontro alle preoccupazioni che,
giustamente, sono state sollevate dai Consiglieri Savioz e Tonino,
in ordine alla necessità che il campo di tiro a volo di Saint
Vincent, innanzitutto, sorga rapidamente e sorga su aree di
proprietà regionale.
Noi abbiamo chiesto al Comune semplicemente di fare la strada di
accesso perché, altrimenti, quest'area non è agibile, essendo
dislocata qui in una zona che non è abitata, ovviamente...
(voce) ...
Dunque l'area è quella già prevista là in cima su
quel cocuzzolo, ecco. Ora, Chantel ha letto così i risultati delle
trattative cui siamo già giunti, ci sono dei compromessi
impegnativi per conto dell'Amministrazione regionale che scadono il
31 dicembre di quest'anno. È per questo che chiediamo la delega
alla Giunta per l'adozione dei successivi provvedimenti.
I valori delle aree, voglio rispondere a Tonino, sono buoni,
buoni per la Regione, s'intende, cioè si passa da cifre come ha
detto già Chantel di 2500 al metro, a 100, a 700, a 500, a 200, a
seconda delle zone. Comunque, per un'area interessata di circa
93.936 metri quadri, si arriva a una cifra di 96 milioni. Quindi,
meno di mille lire al metro quadrato complessivamente e tenendo
conto che sono compresi gli acquisti di alcuni fabbricati rustici
per 4.642.000 di lire. La trattativa si sta concludendo, occorre
quindi dare alla Giunta questa delega per l'adozione dei
provvedimenti successivi che ho chiesto di introdurre come terzo
punto della deliberazione.
Le preoccupazioni espresse dagli altri Consiglieri che sono
intervenuti in ordine alla necessità che l'Amministrazione
regionale non... cioè compia degli acquisti nel Comune di Saint
Vincent per valorizzare la propria proprietà dove sorge la Casa da
gioco, è una preoccupazione che investe la Giunta. Tra qualche
giorno, nei prossimi Consigli, saremo qui per farvi delle proposte
risolutive in ordine al problema dell'ampliamento della Casa da
gioco e del piano di sviluppo di Saint Vincent.
Per quanto riguarda le preoccupazioni di Tonino in ordine
all'ospedale, anch'io concordo con lui, questo ospedale non so bene
a cosa serva, comunque è una di quelle cose che, a un certo punto,
ha fatto gesto di una trattativa con gli amministratori comunali e,
in qualche modo, la Regione deve anche rispettare la volontà dei
rappresentanti degli enti locali, in qualche modo. Comunque c'è un
Comitato di programmazione ospedaliera che è stato nominato e
quindi, certamente, su questo argomento parlerà l'Assessore
Benzo.
In ordine al valore dei terreni vincolati del piano regolatore,
Tonino, qui non posso darti una risposta, a parte il fatto che il
piano regolatore, così, non dico che sia in alto mare, ma è stato
approvato dalla Giunta regionale, c'è stato un ricorso pendente al
Consiglio di Stato sull'approvazione da parte del Comune di Saint
Vincent, in questo momento è valido, in questo momento, solo che è
pendente un ricorso al Consiglio di Stato che tende ad annullarne
la validità per effetto del meccanismo di approvazione adottato
dalla Giunta regionale.
La situazione, come voi capite, in questa materia è sempre
conflittuale, non è mai tanto comoda e scontata. Comunque certe
preoccupazioni sollevate dai Consiglieri, sono da noi pienamente,
pienamente condivise. Questo volevo dire e invito il Consiglio
regionale ad approvare la deliberazione così com'è stata formulata
dal sottoscritto, in ordina anche al punto 3° per la delega alla
Giunta per l'acquisto di quei terreni relativi al campo di tiro a
volo.
Benzo
(D.P.)
- Consigliere Tonino, rispondo
brevemente in ordina alla domanda fatta alla Giunta per l'ospedale
di Saint Vincent.
Lei ricorderà certamente che lo stanziamento di questo ospedale,
che è stato ottenuto dal Comune di Saint Vincent, risale al 1963,
cioè quattro anni prima che uscisse la nuova legge ospedaliera che,
giustamente, prevedeva un programma generale nelle singole Regioni.
Ora, l'iter per quanto riguarda l'ospedale di Saint Vincent è
compiuto in tutte le sue parti, cioè il Comune di Saint Vincent,
essendo stato approvato perfino dalla Corte dei Conti, potrebbe e
può fare questo ospedale. Lei ha richiamato giustamente la
tipologia di questo ospedale, va bene, vediamo un po', visto che
c'è un Comitato di programmazione ospedaliera, qual è la
destinazione che dovremmo dare a questo ospedale ed è quanto è
stato fatto e richiesto dal Comitato di programmazione ospedaliera
a quel Comitato tecnico di cui le parlai la volta precedente, il
quale darà questa risposta tecnica sempre rispondente al numero dei
posti letto in generale della Regione, tenendo però presente, io
l'ho fatto presente, l'osservazione per la creazione di quella
astanteria a Pont-Saint-Martin. Quindi, su questo piano,
giustamente, vedremo se risponderanno che necessita un ospedale
specializzato che, invece, non è più un ospedale civile di
carattere normale, come rientrerà in fase successiva nell'Ente
ospedaliero regionale, come tutti i successivi istituti che la
Regione via via andrà a creare.
Chantel
(P.S.I.)
- Io ho chiesto, io dicevo
questo, vero, visto che questo dopo pranzo c'è una riunione di
Capigruppo alle quattro no, per quel che riguarda quella richiesta
di delega alla Giunta, vero, diamo la possibilità alle
quattro...
Montesano (P.S.D.I.)
- No, è stata già inserita, Chantel,
tu forse eri assente, l'Assessore Milanesio ha proposto già un
terzo comma aggiuntivo per quello che aveva richiesto, no.
Chantel
(P.S.I.)
- Va beh! In ogni modo allora
parla Fosson.
Fosson
(U.V.)
- No, io chiedo scusa perché non
avevo sentito bene e volevo chiedere un chiarimento ma me l'ha già
dato così, personalmente, cioè che chiedeva un terzo punto
aggiuntivo per dare una delega alla Giunta per un acconto a quei
terreni trattabili. Io, proprio su questo, anche per una questione
formale, ritengo di non essere d'accordo, ritengo che questa
delibera prevede un finanziamento al Comune di Saint Vincent,
quindi non prevede dei finanziamenti o degli acquisti diretti
dell'Amministrazione regionale, questa delibera. Quindi sarebbe
mettere i cavoli con le patate e mi sembrerebbe una cosa assurda.
Quindi la proposta che ha fatto l'Assessore Chantel, l'avevo un po'
suggerita in questo senso, proprio per evitare questa cosa che
ritengo non corretta dal punto di vista formale, in maniera che noi
votiamo la delibera così com'è, oggi pomeriggio c'è una riunione
dell'Ufficio di Presidenza con i Capigruppo, la Giunta o
l'Assessore fa presente quello che intende fare e, se tutti i
Capigruppo saranno d'accordo con il Presidente, con l'Ufficio di
Presidenza di mettere come oggetto a parte questa delega, così
siamo a posto anche dal punto di vista formale. Questa è la cosa
che io propongo.
Chantel
(P.S.I.)
- Nella stessa occasione
chiederei al Presidente del Consiglio che riporti la questione
della SITAV, dell'argomento 16 e consegnerei, perché nella stessa
Commissione venga visto, la nuova bozza di convenzione tra la
Regione Autonoma Valle d'Aosta, vero, e la SITAV per quel famoso
passaggio che, tra parentesi, oggi stesso è già stato aperto. Di
modo che consegni una copia.
Montesano (P.S.D.I.)
- Io desideravo precisare questo,
oggi c'è una riunione dell'Ufficio di Presidenza e dei Capigruppo
alla quale riunione è bene che venga l'Assessore Chantel, alle
16.
Milanesio
(P.S.I.)
- Io aderisco alla proposta del
Consigliere Fosson perché mi pare che sia risolutiva.
Montesano (P.S.D.I.)
- Allora un rappresentante della
Giunta viene oggi alla riunione e, per intanto, diamo la parola al
Consigliere...
Bordon (D.C.)
- Signor Presidente, non vorrei essere per
la seconda volta irrispettoso ma noi sentiamo qui, come
Consiglieri, oggi alle quattro c'è una riunione dei Capigruppo, ci
rivolgiamo al nostro Capogruppo che, combinazione, è assente e
quindi ci siamo rivolti ad altri per sapere che cos'è questa
discussione, per poter dire al nostro Capogruppo "comportati in un
modo o nell'altro".
Montesano (P.S.D.I.)
- Bordon, non so se tu eri presente
all'inizio di seduta, quando ci sono delle comunicazioni del
Presidente del Consiglio. Come? Forse non c'eri. Allora io, se
permetti, ripeto. Alle sedici c'è una riunione dell'Ufficio di
Presidenza e dei Capigruppo.
Bordon (D.C.)
- E noi diremo al nostro Capogruppo che ci
venga a dire che cosa ha detto perché noi non possiamo dire niente
al Capogruppo, il Capogruppo rappresenta pure il gruppo consiliare,
dovrà pur venire dai Consiglieri suoi a dire: "oggi c'è una
riunione perché discutiamo dell'atterraggio sulla luna".
Montesano (P.S.D.I.)
- Non c'entra questo, questa è una
proposta che fanno adesso, i Capigruppo sono riuniti per il
programma di lavoro che bisogna fare nel mese di novembre.
Bordon (D.C.)
- Oh! Per il programma di lavori, adesso
ringrazio per aver saputo che cos'era.
Andrione
(U.V.)
- Bordon, seulement deux choses.
Normalement on devait se réunir pour le programme de travaux à
faire dans le mois de novembre, maintenant de suite il y a eu deux
propositions d'élargir cette réunion pour établir une solution pour
le problème de la contribution à la Commune de Saint Vincent et de
l'avance qu'on veut faire de 20% pour acheter ces terrains et la
question de la SITAV a été ajoutée maintenant à la fin de cette
discussion.
Bordon
(D.C.)
-
(non si sente)...M
aintenant
j'ai compris, j'avais compris les deux arguments qui devaient être
ajoutés mais je n'avais pas compris qu'est-ce qu'elle était la
réunion originelle, quand on disait les Chefs de groupes se
réunissent; à présent j'ai compris que c'est pour les travaux du
mois de décembre ou de novembre.
Montesano (P.S.D.I.)
- Io, però, desidero dire a Bordon
che quello che riguarda gli oggetti delle riunioni dei Capigruppo,
quella è una cosa che riguarda la Presidenza del Consiglio. Se
viene espressa dal Consiglio, la proposta d'inserimento di un
qualche cosa che dev'essere esaminato dai Capigruppo, io non vedo
l'impossibilità di inserire questo oggetto.
Bordon (D.C.)
- Io chiedevo semplicemente questo: so che
alle quattro c'è una riunione dei Capigruppo, io ho capito
quello... mi rivolgo al mio Capogruppo. Il mio Capogruppo mi dice:
"Ma io non so di che cosa si discuterà", allora io devo dire al
nostro Capogruppo, a nome dei Consiglieri: "Vai a sentire e ce lo
vieni a riferire", perché lui non potrà esprimere nessun giudizio.
Questo è il discorso in sé e per tre, ho capito che è
programmazione di lavori, quindi siamo d'accordo. Perché noi
arriviamo a un certo momento che il Capogruppo va lì dentro, come
fa a prendere un impegno, a dare una risposta, se non ha potuto
parlare con i suoi Consiglieri che lui rappresenta, quindi deve pur
sapere, il Capogruppo, perché è riunito a un determinato momento, a
una determinata ora, perché se no noi che cosa possiamo dirgli?
Deve venir da noi e dire scusi programma, noi dobbiamo discutere un
determinato oggetto e noi diremo a questo signore, a questo nostro
amico, a un certo momento tu ti comporti in questo modo ma, se
nessuno ne sa niente, non so che cosa può fare questo Capogruppo.
Perché se deve andare lì come fa a impegnarsi se non ci sa dire che
cosa va a discutere?
Montesano (P.S.D.I.)
- Io non so, francamente, che cosa
va a discutere: va a discutere di questo oggetto qui. È stato detto
che l'oggetto che va a discutere è una proposta fatta
dall'Assessore Milanesio e dall'Assessore Chantel. Si va a
discutere se si è d'accordo. Come?
Bordon (D.C.)
- Io su questo non ho niente da dire, io
chiedevo semplicemente al mio Capogruppo che cos'era la riunione di
oggi alle sedici per potergli dire come si doveva comportare,
adesso mi è stato detto che è per i lavori, quindi siamo
d'accordo.
Montesano (P.S.D.I.)
- Allora, a parte il fatto della
riunione di questo pomeriggio alle ore sedici, nessun altro chiede
la parola? E allora viene portata al voto del Consiglio.
Manganoni
(P.C.I.)
- Io ho chiesto la parola non
sulla riunione, sull'argomento in discussione ho chiesto io.
Ora, io qui voglio: primo, io avevo posto delle domande dicendo
a che punto è la strada della Tour, che qui si fa il 4°
stanziamento? A che punto è il canale irriguo del Col de Joux, per
cui sono stati svariati stanziamenti nei piani precedenti; a quanto
ammontano i residui passivi di questi piani.
Cioè non so se è il caso di spiegar meglio, basta così?
Terzo, sulla questione dell'ospedale io qui, brevissimo, non vi
faccio perdere tempo. Io sono della tesi che a Saint Vincent si
debba costruire un ospedale di una certa specializzazione, diciamo,
non un ospedale generico. Una certa specializzazione nel senso che
serva per particolari cure, malattie e, che so io, no, per tutta la
Valle in modo che l'ospedale generico possa essere costruito nella
Bassa Valle, dove veramente è l'ubicazione più appropriata, per il
fatto che nella Bassa Valle vi è un certo numero di abitanti, vi è
la confluenza delle valli laterali più popolate, vero? In questo
modo noi non pregiudichiamo, con un ospedale di una certa
specializzazione a Saint Vincent, la costruzione di un ospedale
generico nella bassa Valle.
Rollandoz
(D.P.)
- Dunque, per quanto
riguarda il canale del Colle di Joux, mi risulta che è stato messo
all'appalto e, forse, l'Assessore Maquignaz potrà chiarire
meglio.
Per la strada della Tour, quella della collina di Châtillon,
questo è il quarto stanziamento, dovrebbero esserci circa 40
milioni a residuo. Le Amministrazioni comunali di Saint Vincent e
Châtillon stanno concordando per l'acquisto dei terreni e stanno
facendo redigere il progetto esecutivo.
L'ammontare complessivo dei residui passivi è di 397
milioni.
Maquignaz
(D.P.)
- Per quanto riguarda la
richiesta del Consigliere Manganoni sul canale Ru Courtoud, debbo
dire che le somme a residuo per quest'opera sono: 100 milioni da
parte della Regione, 35 milioni da parte del Comune di Saint
Vincent. Il Comune di Saint Vincent aveva deliberato nel 15 luglio
1963 lo stanziamento di 195 milioni da prelevarsi su quel programma
di opere pubbliche del 5%, però di impegnati ne ha 35 milioni il
Comune, 100 invece sono impegnati dalla Regione. Inoltre ci sono
184.500.000 fondi del Feoga e del Ministero e 184.000.000 mutuo a
tasso agevolato del 3%. La somma tutt'oggi disponibile per
quell'opera è di 504 milioni e i lavori sono stati iniziati in base
a una sentenza del Pretore di Donnaz. Mi risulta però che ci sia
adesso un'ordinanza del Sindaco di Brusson per la sospensione dei
lavori.
Comunque i lavori erano avviati, solo che c'è questa difficoltà,
c'è questo dissidio tra le consorterie di Brusson e il consorzio di
Saint Vincent.
Manganoni
(P.C.I.)
- Una breve considerazione:
mezzo miliardo di residui passivi per il canale di Joux, mezzo
miliardo...
(voci)
...come, Comune, d'accordo, d'accordo,
però il Comune ne darebbe cinque, nell'insieme mezzo milione a
svalutarsi che, praticamente, denaro che è fermo, denaro che si
svaluta. Sospensioni, pratiche, revisioni di prezzi, spese
maggiori. Sia chiaro, qui non voglio fare delle colpe a nessuno...
(voci)
...però è un'ordinanza, dice l'Assessore per
sospenderlo, Sindaco di Brusson, consorterie e che so io...
(voce)
...auguriamocelo. La Tour 40 milioni no, del Comune,
residui passivi. Dice l'Assessore: i due Comuni stanno trattando i
terreni e stanno vedendo il progetto.
Ma io mi chiedo: è possibile che da anni, e sono già tre o
quattro anni, che noi portiamo dei milioni su questa strada e
abbiamo 40 milioni che giacciono a svalutarsi e non si dice:
inizieremo i lavori quest'anno, si dice: i Comuni stanno trattando
i terreni e i progetti. Ma e questi milioni staranno lì ancora
quanto? Quando si inizieranno questi lavori?
Totale dei lavori precedenti dice l'Assessore no, piano di Saint
Vincent 397 milioni di residui passivi, 397 milioni degli anni
scorsi stanziati per delle opere che non sono state eseguite, se i
soldi sono ancora qui no, e che i soldi sono svalutati. Ora,
abbiate pazienza, questo non è serio perché, a mio parere, si
stanziano i fondi per i lavori che si possono eseguire, non per dei
lavori che non si possono eseguire e i soldi stanno lì a svalutarsi
e non vengono impegnati. Allora io inviterei la Giunta a richiamare
questi Amministratori di Saint Vincent e dirgli: "Voi di soldi ne
avete troppi, 400 milioni residui che non spendete, prima spendete
quelli e poi ve ne daremo altri". E, io ho visto il piano che avete
presentato ma io non so se tutte quelle opere possono essere
realizzate subito, non so se ci sono i terreni, se ci sono i
progetti, se è possibile appaltare, però io raccomando alla Giunta,
che questi accertamenti può farli, io non posso farli perché non ho
tempo di correre a Saint Vincent, vedere, ecc..., porti degli
stanziamenti solo ed esclusivamente per quelle opere che si possono
eseguire entro l'anno. Per quelle opere per cui mancano progetti,
mancano terreni, ci sono altre grane, gli si dica: "questo
stanziamento lo faremo quando potrete eseguire le opere ma non ve
li facciamo più per continuare ad accumulare". Ma insomma, 400
milioni di residui passivi solamente su questo piano di lavori,
questa è una questione inconcepibile! I giornali hanno fatto un can
can giustamente sulle migliaia di miliardi di residui passivi dello
Stato, no, è giusto, l'opinione pubblica si è scandalizzata di
questo ma noi, fatte le dovute proporzioni, in questo caso stiamo
seguendo quella via e questo si chiama sprecare, buttar via il
denaro pubblico perché questi soldi, il 5%, tutto quello che
vogliamo, però è denaro pubblico, è denaro di tutti e noi dovremmo
avere, non so, l'onestà di spenderli bene, di non lasciarli anni e
anni lì a svalutarsi.
Fosson
(U.V.)
- Moi, je voulais seulement demander
quelques éclaircissements sur certaines voix, si pratiquement on
peut avoir l'ordre, dans quel ordre de dépenses il a, combien
coûtent pratiquement les terrains qu'on veut acheter "vincolati dal
piano regolatore" pour la construction de parkings.
Le funiculaire, ici nous avons 20 millions, j'aimerais savoir si
on peut me le dire ou on me le dira un autre moment, combien est
venu à coûter, parce que nous avions discuté à son temps ici au
sein du Conseil régional.
Et, à propos du Ru Courtoud, je voudrais seulement faire une
petite remarque: il faudrait dire à qui passe les communiqués au
bulletin, al Gazzettino della Valle, qui soient exactes parce que,
combinaison, je n'entends pas toujours le bulletin mais j'ai
entendu l'autre jour que le Président de la Junte et quelqu'un
d'autre, sont allés officiellement inaugurer les travaux du
Courtoud et je ne pense pas qui soit le Président de la Junte ni
l'Assesseur qu'il a donné le bulletin mais on a dit que, on a fait
un peu d'histoire, que du 1963 on avait... la Commune de Saint
Vincent avait mis les premiers fonds à disposition pour le Ru
Courtoud et après est intervenue la Vallée et finalement on fait
l'œuvre.
C'est une petite chose que je veux dire ici parce que les
premiers qui ont mis les 20 millions à disposition c'est
l'Administration régionale, modestement nous étions nous alors,
mais ce n'est pas ceci, mais il y a une tendance dans ce consorce,
on disait alors, en 1963, on prétendait que, après six mois, on ait
commencé les travaux et on donnait toute la faute à l'Assesseur
Fosson qui les travaux ne commençaient pas. Je veux seulement
remarquer que l'Assesseur Fosson, la Junte d'alors, avait mis les
20 millions du consorce, avait fait tout le possible mais les
travaux, malheureusement, sont commencés en 1970 et nous sommes
bien contents que les travaux commencent. Il y a encore sur ce
point, peut-être, une recommandation et nous espérons que la Junte
puisse surmonter toutes les difficultés qui seront posées par les
consorteries et tout, parce que, effectivement, avec les
financements qu'on a, l'œuvre, on a décidé de la
faire, il faut aller en avant et donc, je me souhaite qu'on puisse
surmonter toutes ces difficultés. Il y a une chose que je voudrais
recommander parce que comme ça, il m'est arrivé aux oreilles,
c'est-à-dire que l'entreprise qui fait ces travaux qui fasse
attention de ne pas faire un "macello" de tous les arbres qu'il y a
près du Col de Joux pour aller en avant avec les moyens mécaniques
parce que avant que ces arbres reviennent et donnent de nouveau
celle ambiance qu'il avait cette partie du Col de Joux qui est très
jolie et qu'on fasse attention, qu'on fasse attention, je fais
seulement la recommandation qu'on insiste, qu'on envoie quelqu'un à
suivre ces travaux, de façon qu'on ne porte pas des dégâts au
paysage qui serait vraiment un dommage, parce que s'il y a même à
dépasser quelques millions de plus pour certaines protections quand
on donne des coups de mines et tout cela il faut le faire parce que
il faut sauvegarder tout de même cette beauté qu'il a le Col de
Joux et voilà.
Germano (P.C.I.)
- Io volevo fare una considerazione, non
intendevo parlare sull'argomento, ma le cifre date mi obbligano a
intervenire. Il fatto che il Comune di Saint Vincent su questa voce
abbia residui passivi per 397 milioni, è cosa che impressiona.
Noi abbiamo tutta una serie di Comuni che vengono qui alla
Regione a pietire elemosine per opere che sono importanti per quei
Comuni e abbiamo qui un Comune che mette in banca 397 milioni...
(voci)
...nelle banche della Regione ma la svalutazione
avviene come in qualsiasi altra banca. Quello che si poteva fare
ieri non si può più fare oggi con quei soldi. E abbiamo, d'altro
canto, dei Comuni che hanno bisogno di piccoli/medi aiuti e non
possono disporre di questo. Il caso della piazzuola lì, davanti al
Castello di Issogne, è un caso di 20-25 milioni che sono sei anni
che si trascina, un'opera che tutti ritengono sia giusto farla,
bisogna farla però non ci sono i soldi per fare questo.
Ora, io conosco anche la situazione dell'Amministrazione di
Saint Vincent perché siamo intervenuti altre volte su questo
argomento e abbiamo lamentato che un determinato tipo di
Amministrazione con un determinato Sindaco anche, bisogna dire le
cose come stanno, ha sempre agito in questo modo.
Ora è cambiata quell'Amministrazione, io non sono in grado di
dare nessun giudizio però io inviterei la Giunta, nel pieno
rispetto dell'autonomia del Comune, che bisogna rispettare
l'autonomia del Comune, far rilevare ciò che questo non può andare
avanti. Che noi al prossimo anno, quando si tratterà di discutere
sulla delibera del 5%, se vi è questa situazione, siamo costretti
ad adottare dei provvedimenti che sono solo dei provvedimenti di
giustizia, cioè non fare questi stanziamenti finché non siano stati
spesi utilmente i fondi che sono lì a disposizione e aiutare,
piuttosto, altri Comuni.
Parliamo tanto dell'integrazione dei bilanci, di tutte le
necessità, ci vuole un atteggiamento fermo nei confronti
dell'Amministrazione. Io questo chiederei alla Giunta, in modo da
togliere questo inconveniente che abbiamo visto nel Convegno delle
Regioni, che la nostra Regione, nei confronti dei residui passivi,
ha delle posizioni migliori nei confronti delle altre a Statuto
speciale, bisogna che anche nei Comuni si veda di fare in modo che
questo sia fatto bene.
Maquignaz
(D.P.)
- Per quanto riguarda
l'osservazione fatta dal Consigliere Fosson, le posso dire che, in
occasione dell'inaugurazione dei lavori, il Presidente della Giunta
e io ci siamo recati a vedere l'andamento dei lavori e abbiamo
notato che i lavori vengono eseguiti, secondo me, con una buona
diligenza da parte dell'impresa, anche perché c'è stata la
raccomandazione, fin dall'inizio, di porre tutta l'attenzione per
evitare delle distruzioni del bosco sottostante.
Di più, abbiamo notato che, giunti a un certo punto, c'era una
roccia di una sessantina di metri, il cui abbattimento sarebbe
stato veramente un disastro per il bosco sottostante che era in
buono stato, quindi ne abbiamo parlato in Giunta e abbiamo
autorizzato di fare, in quel tratto, una galleria anziché passare
all'esterno, con un aggravio di spesa, questo è vero, quindi
raccorceremo il tratto, però si è ritenuto necessario proprio per
evitare questa distruzione.
Posso aggiungere che è una pratica che seguiremo attentamente
anche sotto questo aspetto della difesa e di evitare danni ingenti
però, rispondendo qui a quello che era intervenuto precedentemente,
a Manganoni se non mi sbaglio, per quanto riguarda
l'Amministrazione regionale, qui non c'entra, cioè l'opera non
viene eseguita dalla Regione bensì dal consorzio. Le difficoltà
sono sorte tra il consorzio e le consorterie di Brusson,
l'Amministrazione regionale ha cercato sempre di fare un po' da
intermediario per salvaguardare gli interessi degli uni e degli
altri però, evidentemente, non è che si sia potuto risolvere perché
fino adesso non c'è mai stata quella trattativa aperta per
esaminare le varie soluzioni. I lavori mi risulta che, malgrado
l'ordinanza, vanno avanti proprio in base alla sentenza.
Per tutelare gli interessi degli uni e degli altri, noi lo
faremo certamente e faremo tutto il nostro possibile.
A proposito del comunicato a cui aveva accennato il Consigliere
Fosson, mi pare che questo non sia stato fatto da parte della
Regione, né dalla Presidenza della Giunta né dall'Assessorato,
quindi noi non ne rispondiamo.
(voci in lontananza)
Montesano (P.S.D.I.)
- Rollandoz, lei aveva chiesto la
parola. La parola all'Assessore Rollandoz.
Rollandoz
(D.P.)
- La giusta indignazione di
Germano, quando vede il residuo di 397 milioni, è stata la giusta
indignazione del Presidente della Giunta, quando ci siamo
incontrati con gli Amministratori dei Saint Vincent per esaminare
il programma dei lavori del 1970 ed è proprio in quella sede che il
presidente della Giunta ha pregato gli amministratori comunali di
Saint Vincent di preparare un resoconto per giustificare tutti
questi residui passivi e dei motivi per cui sono a residuo queste
cifre.
È stato inoltre detto tutto quanto ha detto prima Manganoni e
all'incirca quello che è stato detto da noi a questi
amministratori, la svalutazione dei soldi, le opere che non vengono
fatte e tutto quanto è stato detto che per l'anno prossimo il
programma lavori verrà approvato soltanto con il progetto
esecutivo...
Montesano (P.S.D.I.)
- Allora credo che la discussione
sia esaurita e il Consiglio è chiamato a votare sulla...
(voce)
...non ho capito.
Allora chi approva la delibera dell'oggetto n. 32 alzi la mano.
Contrari? Astenuti?
Il Consiglio approva.
Allora si passa all'oggetto n. 33.
(si sentono voci in lontananza)
Montesano (P.S.D.I.)
- Va bene, allora rimandato alla
fine della seduta, non di questa mattina, ma di questo
pomeriggio.
L'altra che è già stata rimandata con questa...
Allora si passa all'altro oggetto. Oggetto n. 34.
