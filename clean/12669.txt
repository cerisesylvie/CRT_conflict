Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3605 del 9 luglio 1992 - Resoconto
OGGETTO N. 3605/IX Rinvio del disegno di legge: "Interventi a
favore delle imprese industriali per l'installazione di impianti
idonei ad evitare l'inquinamento ambientale".
Presidente
Dichiaro aperta la discussione sul disegno di
legge n. 411, indicato in oggetto e iscritto al punto 32 del
giorno.
Ha chiesto la parola il Consigliere Chiofalo.
Chiofalo (DC)
Chiedo a questo punto che il disegno di
legge sia rinviato alle Commissioni, non in Consiglio, come avevo
chiesto l'altra volta, perché mancano i pareri della III e della IV
Commissione che sono pareri di merito quindi sicuramente validi per
una valutazione serena.
Presidente
Il relatore pone la questione sospensiva
prevista dal regolamento interno del Consiglio. A questo punto è
possibile esprimersi uno a favore e uno contro (articolo 61 del
regolamento interno). L'oggetto è stato iscritto per decorrenza dei
termini, quindi la questione sospensiva va valutata in sede
politica. Ha chiesto di parlare l'Assessore all'Industria,
Commercio e Artigianato Mafrica, ne ha facoltà.
Mafrica (PCI-PDS)
Sono favorevole al rinvio alle
Commissioni con l'invito alle Commissioni stesse di esaminarlo nel
più breve tempo possibile.
Presidente
Su richiesta del Consigliere Chiofalo il
disegno di legge n. 411, indicato in oggetto, viene rinviato
all'esame delle Commissioni consiliare permanenti III e IV.
Il Consiglio prende atto
