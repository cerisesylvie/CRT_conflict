Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 2815 del 6 maggio 1987 - Resoconto
OGGETTO N. 2815/VIII - CONVENZIONI STIPULATE DALL'U.S.L.
DELLA VALLE D'AOSTA CON ALCUNE CLINICHE PRIVATE. - (Interrogazione
con risposta scritta).
PRESIDENTE
: Do lettura dell'interrogazione con risposta
scritta in oggetto presentata dal Consigliere Aloisi:
INTERROGAZIONE CON RISPOSTA SCRITTA
VISTA
la sospensione dell'accordo per la stipula di
convenzioni tra l'U.S.L. Valle d'Aosta e le Cliniche private
Cellini, Fornaca e Pinna Pintor di Torino;
CONSIDERATE
le trattative intercorse con le medesime,
aventi come risultante, da un lato le stesse offerte segrete in
busta chiusa, e d'altro canto un prezziario recante costi molto più
bassi - per lo stesso tipo di prestazioni - di quelli praticati, in
via transitoria da parte della Pinna Pintor;
ATTESO CHE è in essere una convenzione con la clinica San
Michele di Albenga e che, appunto, in via
collaterale esiste
un accordo con la stessa Pinna Pintor di Torino;
il sottoscritto Consigliere regionale del MSI-DN
INTERROGA
l'Assessore alla Sanità ed Assistenza Sociale per avere
notizie circa:
a)
i costi reali praticati tramite convenzione con la
Clinica San Michele di Albenga (pregasi allegare copia conforme
della convenzione in
atto);
b)
i costi reali proposti dalle cliniche Cellini e
Fornaa;
c)
i costi reali praticati dalla clinica Pinna Pintor
di Torino;
e per sapere, sul piano propositivo al di là delle prestazioni
ortopediche e traumatologiche praticate dalle cliniche sopra
menzionate e/o convenzionate, se non sia il caso di creare nella
nostra Regione un "cronicario" per anziani, vista l'insufficienza
dei posti-letto dell'attuale Ospedale geriatrico regionale, che da
anni opera degnamente nel campo così delicato dell'assistenza media
alla terza età.
PRESIDENTE
: All'interrogazione è stata data risposta con
lettera n. 509 in data 3 aprile 1987.
