Classificazione
FORESTE E TERRITORI MONTANI



Oggetto del Consiglio n. 856 del 5 novembre 2009 - Resoconto
OGGETTO N. 856/XIII - Proposta di legge statale:
"Disposizioni e misure per lo sviluppo, la tutela e la
valorizzazione dei territori di montagna".
CAPO I
DISPOSIZIONI GENERALI
Articolo 1
(Oggetto)
1. La Repubblica riconosce la montagna come un insieme di
territori il cui sviluppo equilibrato e sostenibile costituisce, ai
sensi dell'articolo 44 della Costituzione, un obiettivo di
interesse nazionale in ragione del loro ruolo economico e sociale,
della loro importanza strategica ai fini della tutela
dell'ambiente, delle risorse naturali e del paesaggio e delle loro
peculiarità storiche e culturali.
2. Lo sviluppo e la tutela della montagna sono perseguiti,
nell'ambito delle rispettive competenze, dai Comuni, singoli o
associati, dalle Comunità montane, dalle Province, dalle Regioni e
dallo Stato, che promuove, a tal fine, politiche di sostegno alla
valorizzazione e alla crescita delle aree montane nel rispetto del
principio di sussidiarietà.
3. Nelle diverse sedi comunitarie lo Stato si fa promotore di
azioni volte ad ottenere un'applicazione dell'articolo 174 del
Trattato di Lisbona che riconosce la specificità dei territori
montani nell'Unione europea nell'ambito della coesione
territoriale.
CAPO II
TERRITORI DI MONTAGNA
Articolo 2
(Classificazione dei territori di montagna)
1. Ai fini della presente legge, i territori di montagna si
distinguono in:
a) Comuni di montagna;
b) Comuni di alta montagna.
2. Le politiche di sostegno alla valorizzazione e alla
crescita dei territori di cui al comma 1 possono differenziarsi, in
considerazione della specificità degli stessi, per intensità di
interesse e priorità di intervento.
3. La classificazione come Comuni di montagna o di alta
montagna è condizione per l'applicazione di tutte le disposizioni
in materia di tutela e valorizzazione della montagna.
Articolo 3
(Comuni di montagna)
1. Agli effetti della presente legge, sono classificati come
Comuni di montagna i Comuni alpini situati ad una quota altimetrica
compresa tra i 600 metri e i 1200 metri sul livello del
mare:
a) per almeno il 70 per cento del territorio;
b) per almeno il 60 per cento del territorio, se si tratta di
territori a bassa densità demografica ai sensi dell'articolo 52,
comma primo, lettera iii), del Regolamento (CE) n. 1083/2006 del
Consiglio, dell'11 luglio 2006, recante disposizioni generali sul
Fondo europeo di sviluppo regionale, sul Fondo sociale europeo e
sul Fondo di coesione e che abroga il regolamento (CE) n.
1260/1999;
c) per almeno il 55 per cento del territorio, se si tratta di
territori a bassissima densità demografica ai sensi dell'articolo
52, comma primo, lettera iii), del reg. (CE) 1083/2006.
2. Agli effetti della presente legge, sono inoltre
classificati come Comuni di montagna i Comuni non alpini situati ad
una quota altimetrica compresa tra i 400 metri e i 1000 metri sul
livello del mare:
a) per almeno il 70 per cento del territorio;
b) per almeno il 60 per cento del territorio, se si tratta di
zone a bassa densità demografica ai sensi dell'articolo 52, comma
primo, lettera iii), del reg. (CE) 1083/2006;
c) per almeno il 55 per cento del territorio, se si tratta di
zone a bassissima densità demografica ai sensi dell'articolo 52,
comma primo, lettera iii), del reg. (CE) 1083/2006.
3. Con decreto del Ministro competente in materia di
politiche per le aree montane da adottare, d'intesa con la
Conferenza unificata di cui all'articolo 8 del decreto legislativo
28 agosto 1997, n. 281 (Definizione ed ampliamento delle
attribuzioni della Conferenza permanente per i rapporti tra lo
Stato, le regioni e le province autonome di Trento e Bolzano ed
unificazione, per le materie ed i compiti di interesse comune delle
regioni, delle province e dei comuni, con la Conferenza Stato-città
ed autonomie locali), entro sei mesi dalla data di entrata in
vigore della presente legge, sono fissati ulteriori parametri,
relativi alla densità demografica, alla pendenza, al dislivello del
territorio, alla frammentarietà dei centri abitati sulla base della
dislocazione del centro storico e della lontananza fra frazioni e
il principale centro abitato, al clima, all'assenza di servizi
sociali primari e di esercizi ricettivo-commerciali, tenuto anche
conto della distanza dai centri che prestano questi servizi, in
considerazione dei quali i Comuni situati per almeno il 35 per
cento del territorio alle quote altimetriche di cui ai commi 1 e 2
possono essere classificati come Comuni di montagna.
Articolo 4
(Comuni di alta montagna)
1. Agli effetti della presente legge, sono classificati come
Comuni di alta montagna i Comuni alpini situati ad una quota
altimetrica superiore ai 1200 metri sul livello del mare:
a) per almeno il 70 per cento del territorio;
b) per almeno il 60 per cento del territorio, se si tratta di
territori a bassa densità demografica ai sensi dell'articolo 52,
comma primo, lettera iii), del reg. (CE) 1083/2006;
c) per almeno il 55 per cento del territorio, se si tratta di
territori a bassissima densità demografica ai sensi dell'articolo
52, comma primo, lettera iii), del reg. (CE) 1083/2006.
2. Agli effetti della presente legge, sono inoltre
classificati come Comuni di alta montagna i Comuni non alpini
situati ad una quota altimetrica superiore ai 1000 metri sul
livello del mare:
a) per almeno il 70 per cento del territorio;
b) per almeno il 60 per cento del territorio, se si tratta di
zone a bassa densità demografica ai sensi dell'articolo 52, comma
primo, lettera iii), del reg. (CE) 1083/2006;
c) per almeno il 55 per cento del territorio, se si tratta di
zone a bassissima densità demografica ai sensi dell'articolo 52,
comma primo, lettera iii), del reg. (CE) 1083/2006.
3. Con il decreto di cui all'articolo 3, comma 3, sono
fissati ulteriori parametri, relativi alla densità demografica,
alla pendenza, al dislivello del territorio, alla frammentarietà
dei centri abitati sulla base della dislocazione del centro storico
e della lontananza fra frazioni e il principale centro abitato, al
clima, all'assenza di servizi sociali primari e di esercizi
ricettivo-commerciali, tenuto anche conto della distanza dai centri
che prestano questi servizi, in considerazione dei quali i Comuni
situati per almeno il 35 per cento del territorio alle quote
altimetriche di cui ai commi 1 e 2 possono essere classificati come
Comuni di alta montagna.
Articolo 5
(Riconoscimento dei Comuni di montagna e dei Comuni di alta
montagna)
1. Ai fini della classificazione di cui all'articolo 3, commi
1 e 2, e all'articolo 4, commi 1 e 2, le Regioni trasmettono, entro
due anni dalla data di entrata in vigore della presente legge, al
Ministero competente in materia di politiche per le aree montane le
cartografie, predisposte da enti pubblici preposti alla mappatura
del territorio, dalle quali risultino le quote altimetriche e la
densità demografica relative al proprio ambito geografico.
2. Ai fini della classificazione di cui all'articolo 3, comma
3, e all'articolo 4, comma 3, le Regioni trasmettono, entro due
anni dalla data di entrata in vigore del decreto di cui
all'articolo 3, comma 3, al Ministero competente in materia di
politiche per le aree montane le cartografie, predisposte da enti
pubblici preposti alla mappatura del territorio, e i dati dai quali
risultino i presupposti per la classificazione.
3. Entro quattro mesi dal ricevimento delle cartografie e dei
dati di cui ai commi 1 e 2, il Ministero competente in materia di
politiche per le aree montane provvede al riconoscimento dei Comuni
di montagna e di alta montagna, d'intesa con le Regioni
interessate, inserendoli nel registro di cui all'articolo 8 e dando
comunicazione della classificazione all'Unione europea.
Articolo 6
(Disposizioni relative alla Regione Valle d'Aosta/Vallée
d'Aoste e alle Province autonome di Trento e di Bolzano)
1. In relazione all'altitudine e alla morfologia dei loro
territori, e fatta salva l'ulteriore classificazione, con la
procedura di cui all'articolo 5, tra i Comuni di alta montagna, i
Comuni della Regione Valle d'Aosta/Vallée d'Aoste e delle Province
autonome di Trento e di Bolzano sono interamente classificati come
Comuni di montagna ed iscritti di diritto nel registro di cui
all'articolo 8.
Articolo 7
(Zone di alta quota)
1. Al fine dell'attivazione di interventi specifici, le
Regioni possono richiedere al Ministero competente in materia di
politiche per le aree montane il riconoscimento quali Zone di alta
quota di particolari ambiti geografici con altitudine media
superiore ai 2000 metri sul livello del mare. Il Ministero procede
al riconoscimento e alla classificazione entro due mesi dalla
richiesta, provvedendo ad iscrivere le Zone di alta quota nel
registro di cui all'articolo 8 e dando comunicazione della
classificazione all'Unione europea.
Articolo 8
(Registro dei territori di montagna)
1. Presso il Ministero competente in materia di politiche per
le aree montane è istituito il registro dei Comuni di montagna, dei
Comuni di alta montagna e delle Zone di alta quota.
CAPO III
INTERVENTI A SOSTEGNO DEI TERRITORI DI MONTAGNA
Articolo 9
(Servizi pubblici e di interesse generale)
1. Al fine di favorire e sostenere lo sviluppo economico,
civile e sociale dei territori di montagna, i Comuni, singoli o
associati, le Comunità montane, le Province, le Regioni e lo Stato
garantiscono ai cittadini e alle imprese operanti sul territorio,
nel rispetto dei vincoli di finanza pubblica, adeguati livelli di
fruibilità dei servizi pubblici e di interesse generale, attraverso
la promozione di forme di associazione, di convenzionamento e di
collaborazione tra enti e soggetti sia pubblici che privati, che
consentano di garantirne la gestione in condizioni di continuità,
parità di trattamento, efficacia, efficienza, economicità e
flessibilità, universalità delle prestazioni e accessibilità dei
prezzi.
2. Gli enti di cui al comma 1, nel determinare la rilevanza
economica dei servizi pubblici e di interesse generale, devono
valutare l'esistenza di un mercato per l'erogazione del singolo
servizio con le modalità, la qualità, il prezzo ed ogni altro
elemento caratterizzante il medesimo, anche mediante analisi ed
indagini specifiche e, quindi, verificando l'effettiva incidenza
dello stesso sugli scambi al di fuori del contesto locale.
3. Lo Stato promuove il decentramento nelle zone montane di
attività e servizi per i quali non è indispensabile la presenza in
aree urbane, quali gli istituti tecnici di ricerca o formazione, i
laboratori, i musei e gli istituti di cura, assistenza o
riabilitazione.
Articolo 10
(Misure di promozione dei Comuni di montagna e di alta
montagna)
1. I Comuni, singoli o associati, le Comunità montane, le
Province, le Regioni e lo Stato garantiscono, nell'ambito delle
rispettive competenze, incentivi a favore dei Comuni di montagna e
di alta montagna volti a:
a) conseguire la piena integrazione dei territori montani nel
sistema economico e sociale regionale;
b) promuovere l'insediamento residenziale e il ripopolamento
del territorio;
c) favorire l'avvio e il mantenimento sul territorio di
attività economiche compatibili con l'ambiente montano;
d) sostenere le attività funzionali al mantenimento del
territorio e allo sviluppo turistico, sociale e culturale;
e) favorire il mantenimento e lo sviluppo di attività e
mestieri legati al territorio, con particolare riferimento a quelli
funzionali alla tutela dell'ambiente e del paesaggio, quali
l'artigianato locale, le produzioni tipiche, le attività
agrituristiche e agro-silvo-pastorali tradizionali;
f) valorizzare il patrimonio storico, culturale,
archeologico, ambientale e paesaggistico, anche mediante il
recupero attivo dei siti presenti nel territorio;
g) promuovere la difesa idrogeologica del territorio;
h) promuovere la sistemazione e la valorizzazione delle fasce
fluviali;
i) favorire il raggiungimento di tutti i territori comunali
con la banda larga e l'annullamento del divario digitale;
j) promuovere lo sviluppo del turismo giovanile, scolastico,
dei disabili e degli anziani nelle zone montane;
k) promuovere la costituzione di forme associative tra i
proprietari e gli affittuari interessati, ai fini del mantenimento
e del recupero dei pascoli montani per la produzione di carni e
formaggi di qualità, nonché per la conservazione del paesaggio e
dell'ecosistema tradizionali.
2. Al fine di facilitare il perseguimento degli obiettivi di
cui al comma 1, i Comuni, singoli o associati, le Comunità montane,
le Province, le Regioni e lo Stato promuovono e favoriscono inoltre
lo svolgimento delle pluriattività da parte dei privati, nonché il
ricorso, da parte degli stessi, a forme di cooperazione,
associazione e collaborazione che consentano lo svolgimento e il
mantenimento sul territorio di attività altrimenti non
remunerative.
3. Lo Stato promuove, a favore dei territori di montagna e di
alta montagna, politiche specifiche per lo sviluppo e la tutela
delle zone di montagna, compreso il riconoscimento da parte
dell'Unione europea di specifiche deroghe alla disciplina vigente
in materia di concorrenza e l'attivazione di politiche mirate a
sostegno delle realtà montane, in considerazione dei maggiori costi
di insediamento e di mantenimento delle attività economiche, della
loro prevalente stagionalità e della minore redditività legata alle
difficoltà di trasporto e di collegamento rispetto alle zone più
antropizzate.
4. Gli enti di cui all'articolo 1, comma 2, stipulano
convenzioni con le associazioni sociali e di volontariato operanti
nei comuni montani, per finalità di sostegno alla qualità di vita
delle popolazioni locali.
Articolo 11
(Disposizioni particolari per le Regioni a statuto speciale e
per le Province autonome)
1. Sono fatte salve le competenze delle Regioni a statuto
speciale e delle Province autonome, che provvedono alle finalità
della presente legge secondo quanto previsto dai rispettivi statuti
e dalle relative norme di attuazione, fermo restando quanto
disposto dall'articolo 10 della legge costituzionale 18 ottobre
2001, n. 3 (Modifiche al titolo V della parte seconda della
Costituzione).
Articolo 12
(Organizzazione dei servizi pubblici nei comuni
montani)
1. Le amministrazioni pubbliche di cui all'articolo 1, comma
2, del decreto legislativo 30 marzo 2001, n. 165 (Norme generali
sull'ordinamento del lavoro alle dipendenze delle amministrazioni
pubbliche), lo Stato, le Regioni, gli enti locali e gli enti
pubblici comunque denominati o strutturati e le Agenzie fiscali,
tenuto conto delle attività di decentramento già avviate,
promuovono una razionale organizzazione degli uffici, al fine di
consentire l'agevole accesso ai servizi da parte dei residenti nei
territori montani. Il Ministro dell'economia e finanze, d'intesa
con le Regioni e le Province autonome di Trento e di Bolzano,
definisce con proprio decreto l'organizzazione degli
uffici.
2. Il Ministro competente in materia di comunicazioni, quale
autorità di regolamentazione del settore postale, sentita la
Conferenza unificata di cui all'articolo 8 del d.lgs. 281/1997, è
autorizzato a stipulare, previo conforme parere del Ministro
competente in materia di economia e finanze, nonché del Comitato
interministeriale per la programmazione economica (CIPE),
un'apposita Nota con Poste Italiane Spa, al fine di assicurare,
quale livello essenziale minimo delle prestazioni che devono essere
erogate su tutto il territorio nazionale, che nelle zone montane
gli uffici postali periferici e le strutture di recapito siano
accessibili a prescindere dalle condizioni di equilibrio economico,
anche con apertura degli uffici part-time o con operatori
polivalenti e, in ogni caso, garantendo la presenza di uno
sportello fisso in ogni ambito territoriale corrispondente a non
più di due comuni montani.
3. Le amministrazioni pubbliche di cui all'articolo 1, comma
2, del d.lgs. 165/2001, promuovono e favoriscono forme di
organizzazione del lavoro che agevolano i dipendenti residenti nei
comuni montani, anche attraverso l'utilizzo delle tecnologie
informatiche e lo sviluppo del telelavoro, nonché l'adeguata
applicazione del principio di pari opportunità e dell'istituto
della flessibilità dell'orario.
4. Lo Stato, le Regioni, gli enti locali, gli enti pubblici
comunque denominati o strutturati o le società a prevalente
capitale pubblico agevolano i dipendenti che chiedono di
trasferirsi in uffici o sedi periferiche site in comuni montani,
anche attraverso il passaggio diretto di personale tra
amministrazioni diverse, in specie se i dipendenti medesimi sono
originari del comune di destinazione o della provincia che lo
comprende.
Articolo 13
(Servizi radiotelevisivi e di telefonia mobile e fissa, reti
elettriche)
1. Nell'ambito delle politiche volte al mantenimento dei
servizi essenziali, il Ministero competente in materia di
comunicazioni promuove la fruibilità nelle zone montane del
servizio pubblico generale radiotelevisivo, nell'ambito degli
obblighi derivanti dalla convenzione e dal contratto di servizio
nel rispetto della vigente normativa, un graduale aumento di
disponibilità delle reti radiomobili di comunicazione pubblica GSM,
delle reti Internet a banda larga e delle reti wireless.
2. L'installazione, la manutenzione e la gestione degli
impianti radiotelevisivi terrestri e da satellite, di telefonia
mobile e fissa e di reti Internet, che servono i territori montani,
sono a totale carico degli enti gestori. Incentivi di natura
fiscale possono essere previsti a favore di questi soggetti al fine
di favorire il loro interesse all'installazione dei servizi
summenzionati nei comuni montani.
3. La realizzazione e il potenziamento delle linee elettriche
a case sparse e piccoli agglomerati situati in montagna sono
effettuati a totale carico degli enti gestori, fatta salva la
possibilità di prevedere incentivi di cui al comma 2.
Articolo 14
(Sanità di montagna)
1. Il Ministro competente in materia di federalismo, di
concerto con il Ministro competente in materia di lavoro, salute e
politiche sociali e con il Ministro competente in materia di
economia e finanze, predispone un progetto per lo sviluppo dei
servizi di telemedicina destinato alle aree montane. Il progetto è
approvato d'intesa con la Conferenza permanente per i rapporti tra
lo Stato, le Regioni e le Province autonome di Trento e di
Bolzano.
2. In sede di revisione del sistema dei trasferimenti
erariali si tiene adeguato conto della necessità di potenziamento
dei servizi sanitari nelle aree montane. Negli atti relativi alla
fissazione dei criteri di finanziamento delle aziende sanitarie
locali, le Regioni individuano di conseguenza appositi parametri
per incrementare la quota capitaria spettante alle aziende operanti
nei comuni montani.
3. Il servizio prestato dal personale medico nell'ambito di
strutture sanitarie operanti nelle zone montane è valutato ai fini
dell'articolo 8, comma 2bis, del decreto legislativo 30 dicembre
1992, n. 502 (Riordino della disciplina in materia sanitaria, a
norma dell'articolo 1 della l. 23 ottobre 1992, n. 421).
4. Il Ministro competente in materia di istruzione,
università e ricerca stabilisce nell'ambito degli stanziamenti di
bilancio, relativi alle attività istituzionali, assegni di studio a
favore di giovani laureati che si iscrivano a scuole di
specializzazione, a condizione che si impegnino ad esercitare la
professione, per un periodo di almeno cinque anni, in seno a
strutture sanitarie ubicate nelle zone montane. Il Ministro
competente in materia di istruzione, università e ricerca, le
Regioni e le Province autonome di Trento e di Bolzano favoriscono,
con misure economiche e altre provvidenze, coloro i quali, dopo
aver conseguito un diploma di laurea, intendono specializzarsi e
perfezionare la propria formazione presso strutture ed enti siti in
comuni montani.
5. I contratti di lavoro nel settore della sanità definiscono
apposite misure economiche ed altre provvidenze per il personale
medico operante in comuni montani.
Articolo 15
(Sistema scolastico in montagna)
1. Lo Stato, le Regioni e gli enti locali, nell'ambito delle
rispettive competenze, collaborano nel realizzare un equilibrato
sviluppo territoriale dell'offerta di scuola dell'infanzia e
dell'obbligo nei comuni montani, mediante la conclusione di accordi
di programma. Gli accordi possono concernere anche le riduzioni
tariffarie o la gratuità dei trasporti pubblici locali da riservare
agli studenti.
2. Le istituzioni scolastiche insistenti nelle zone montane,
nell'ambito della propria autonomia, possono prevedere forme
diverse di frequenza scolastica, concentrandola in periodi
settimanali o mensili, salvo lo svolgimento del monte di ore minimo
di lezione, o prevedendo la possibilità di lezioni a
distanza.
3. In sede contrattuale di comparto sono favorite le misure
volte alla stabilizzazione del personale docente che presta e che
intende continuare a prestare servizio nelle scuole situate nei
comuni di montagna. Al fine delle graduatorie permanenti, il
servizio prestato nelle scuole di ogni ordine e grado situate nel
territorio dei comuni di montagna è valutato in misura
doppia.
4. Le istituzioni scolastiche, nell'ambito dei propri
programmi e in particolare nei comuni con impianti e attrezzature
dedicati, favoriscono la pratica degli sport invernali, delle
attività sportive praticate in montagna, dell'escursionismo e
dell'alpinismo, anche conciliandola, a mezzo di appositi accordi
con le istituzioni scolastiche, con la frequenza delle scuole. Le
Regioni, d'intesa con comuni montani e Comunità montane
interessati, agevolano la fornitura delle attrezzature
necessarie.
Articolo 16
(Utilizzo dei prodotti energetici e dell'acqua in
montagna)
1. L'articolo 10 della legge 31 gennaio 1994, n. 97 (Nuove
disposizioni per le zone montane), è sostituito dal
seguente:
"Articolo 10
(Autoproduzione e benefici in campo energetico)
1. Nei territori montani, in ragione del disagio ambientale,
è concessa dall'Autorità per l'energia elettrica e il gas una
riduzione del sovrapprezzo termico sui consumi domestici dei
residenti e sui consumi relativi ad attività produttive. La stessa
Autorità determina la misura percentuale della riduzione.".
2. L'energia elettrica prodotta nei territori montani da
piccoli generatori comunque azionati, quali pannelli solari,
aerogeneratori, piccoli gruppi elettrogeni, piccole centraline
idroelettriche, impianti fotovoltaici, con potenza elettrica non
superiore a novanta kilowatt, o da gruppi elettrogeni funzionanti a
gas metano biologico, non è sottoposta alla relativa imposta
erariale sul consumo.
3. Le Regioni, sentiti anche i Comuni e le Comunità montane,
di intesa con le associazioni degli esercenti gli impianti di
distribuzione dei carburanti, possono determinare le condizioni per
assicurare, nei territori comprendenti comuni montani, la presenza
del servizio di erogazione quale servizio fondamentale.
Articolo 17
(Gestione del demanio idrico)
1. Alla gestione dei beni del demanio idrico provvedono le
Regioni e gli enti locali competenti per territorio.
2. I proventi ricavati dall'utilizzazione del demanio idrico
sono introitati dalla Regione e destinati, sentiti gli enti locali
interessati, al finanziamento degli interventi di tutela delle
risorse idriche e dell'assetto idraulico e idrogeologico sulla base
delle linee programmatiche di bacino.
3. Nelle more della realizzazione di adeguate reti
acquedottistiche, la deroga di cui all'articolo 13 del decreto
legislativo 2 febbraio 2001, n. 31 (Attuazione della direttiva
98/83/CE relativa alla qualità delle acque destinate al consumo
umano), può essere esercitata nelle zone di montagna laddove non
sia economicamente sostenibile la realizzazione di reti
acquedottistiche, in specie per i rifugi di montagna.
4. Nei comuni montani, la captazione e l'utilizzo delle
sorgenti naturali d'acqua da parte di coltivatori diretti, di
imprenditori agricoli a titolo principale, di gestori di rifugi di
montagna, per scopi domestici o aziendali, sono gratuiti.
Articolo 18
(Promozione della montagna italiana)
1. L'Agenzia nazionale del turismo promuove a livello
internazionale la montagna italiana, inserendola nei propri piani e
programmi di attività, d'intesa con la Conferenza permanente per i
rapporti tra lo Stato, le Regioni e le Province autonome di Trento
e di Bolzano, quale parte integrante dell'offerta turistica
italiana.
Articolo 19
(Incentivi alle attività diversificate degli agricoltori di
montagna e impianti produttivi agricoli)
1. I coltivatori diretti, singoli o associati, i quali
conducono aziende agricole ubicate nei comuni montani, in deroga
alle vigenti disposizioni di legge possono assumere in appalto sia
da enti pubblici che da privati, impiegando esclusivamente il
lavoro proprio e dei familiari di cui all'articolo 230bis del
codice civile, nonché utilizzando esclusivamente macchine ed
attrezzature proprie, lavori relativi alla sistemazione e
manutenzione del territorio montano, quali lavori di forestazione,
di costruzione di piste forestali, di arginatura, di sistemazione
idraulica, di difesa dalle avversità atmosferiche e dagli incendi
boschivi, di ricostruzione e manutenzione di muri terrazzati,
nonché lavori agricoli e forestali tra i quali l'aratura, la
semina, la potatura, la falciatura, la mietitrebbiatura, i
trattamenti antiparassitari, la raccolta di prodotti agricoli, il
taglio del bosco, per importi non superiori a euro 150.000 per ogni
anno. Tale importo è rivalutato annualmente con decreto del
Ministro competente in base all'indice dei prezzi al consumo per le
famiglie di operai e impiegati rilevato dall'Istituto nazionale di
statistica.
2. I lavori di cui al comma 1 non sono considerati
prestazioni di servizi ai fini fiscali e non sono soggetti ad
imposta, se sono resi tra soci di una stessa associazione o
consorzio non avente fini di lucro ed avente lo scopo di migliorare
la situazione economica delle aziende agricole associate e lo
scambio interaziendale di servizi.
3. I contributi agricoli unificati versati dai coltivatori
diretti all'Istituto nazionale della previdenza sociale (INPS),
gestione agricola, garantiscono la copertura assicurativa
infortunistica per i soggetti e le attività di cui al comma
2.
4. Le cooperative di produzione agricola e di lavoro
agricolo-forestale e gli enti di dominio collettivo che abbiano
sede ed esercitino prevalentemente le loro attività nei comuni
montani e che, conformemente alle disposizioni del proprio statuto,
esercitino attività di sistemazione e manutenzione agraria,
forestale e, in genere, del territorio e degli ambienti rurali,
possono ricevere in affidamento dagli enti locali e dagli altri
enti di diritto pubblico, in deroga alle vigenti disposizioni di
legge ed anche tramite apposite convenzioni, l'esecuzione di lavori
e di servizi attinenti alla difesa e alla valorizzazione
dell'ambiente e del paesaggio, quali la forestazione, il riassetto
idrogeologico e la sistemazione idraulica, a condizione che
l'importo dei lavori o servizi non sia superiore a euro 200.000 per
anno.
5. Le Regioni possono costituire appositi fondi per l'accesso
alla proprietà coltivatrice a favore dei giovani di età compresa
tra i 18 e i 35 anni, residenti nei comuni montani, per l'acquisto
anche in forma cooperativa di fondi destinati alla formazione della
stessa.
6. I soggetti di cui al comma 1 possono assumere in appalto
da enti pubblici il servizio di trasporto locale di persone, ivi
compreso il trasporto di alunni delle scuole dell'obbligo, purché
utilizzino esclusivamente automezzi di loro proprietà e siano in
possesso delle prescritte autorizzazioni relative alla sicurezza
per il trasporto pubblico.
7. Nel decreto legislativo 30 dicembre 1992, n. 504 (Riordino
della finanza degli enti territoriali, a norma dell'articolo 4
della legge 23 ottobre 1992, n. 421), dopo l'articolo 7 è inserito
il seguente:
"Articolo 7bis
(Esenzioni nei comuni montani)
1. Al fine di favorire il mantenimento e la conservazione dei
fabbricati rurali di tipo tradizionale, i comuni montani possono
disporre l'esenzione dell'imposta comunale sugli immobili di cui
all'articolo 1 per i fabbricati ubicati su fondo agricolo, anche se
non più destinati ad attività professionali agricole, a condizione
che i fabbricati mantengano la destinazione rurale.".
8. Nei comuni montani con meno di 1.500 abitanti, al fine di
favorire l'accorpamento fondiario e la coltivazione dei terreni
agricoli promossi dai residenti che praticano l'attività agricola
non a titolo principale, si applicano le agevolazioni fiscali ed i
conseguenti vincoli di cui ai commi 1 e 5 dell'articolo 5bis della
l. 97/1994.
Articolo 20
(Acquisto, affitto ed esproprio di terre incolte per usi
agricoli)
1. Le Regioni, le Comunità montane e i Comuni sono
autorizzati ad acquistare o a prendere in affitto per un periodo
non inferiore a venti anni terreni compresi nei rispettivi
territori montani non più utilizzati a coltura agraria o nudi o
cespugliati o anche parzialmente boscati per destinarli alla
formazione di boschi, prati, pascoli anche attraverso il
rifacimento e la conservazione di muri terrazzati, o riserve
naturali.
2. Quando sia necessario per la difesa del suolo e per la
protezione dell'ambiente naturale in conformità agli scopi di cui
al comma 1, le Regioni, le Comunità montane e i Comuni possono, in
mancanza di accordo per l'acquisto ai valori correnti, procedere
anche ad espropriare i terreni necessari, affidandone la gestione a
cooperative agricole o a singoli imprenditori operanti nei
territori montani.
3. La Cassa depositi e prestiti Spa è autorizzata a concedere
mutui quindicennali alle Regioni, alle Comunità montane ed ai
Comuni per l'acquisto e il rimboschimento dei terreni, la
formazione di prati e pascoli ed il ripristino e manutenzione di
muri terrazzati garantendosi sul valore dei beni stessi. L'onere
relativo a tali mutui è assunto con il concorso dello Stato per il
pagamento degli interessi nella misura del 50 per cento.
Articolo 21
(Certificazione di ecocompatibilità)
1. Per i boschi esistenti e per le formazioni forestali
create nei territori montani con specie indigene di pregio e a
lungo ciclo di maturazione, gestiti con criteri di
ecocompatibilità, sono istituiti la certificazione di
ecocompatibilità e il marchio di garanzia che attestano la
provenienza della materia prima legno.
2. La certificazione di ecocompatibilità e il marchio di cui
al presente articolo possono essere rilasciati a tutti i prodotti
derivati dal legno proveniente dalle zone di cui al comma 1. A tali
attività si provvede con il personale ed i beni strumentali in
dotazione.
3. Ferme restando le competenze regionali in materia di
foreste, le funzioni ed i compiti di controllo relativi alla
certificazione di ecocompatibilità ed al corretto uso del marchio
di cui al presente articolo sono esercitate dal Corpo forestale
dello Stato, nell'ambito della propria dotazione organica. Nelle
Regioni a statuto speciale e nelle Province autonome le funzioni e
i compiti di cui al presente comma sono esercitate dai competenti
Corpi forestali, regionali e provinciali.
Articolo 22
(Cooperazione transfrontaliera e interregionale)
1. In attuazione della Convenzione quadro europea sulla
cooperazione transfrontaliera delle collettività e autorità
territoriali, firmata a Madrid il 21 maggio 1980, ratificata ai
sensi della legge 19 novembre 1984, n. 948, lo Stato si impegna ad
agevolare e a promuovere la cooperazione transfrontaliera come
attività essenziale per la salvaguardia e la crescita delle
collettività situate nelle zone di montagna confinanti con altri
Stati.
2. La cooperazione sarà attuata nelle forme previste dalla
Convenzione di Madrid e dai relativi trattati di attuazione, nonché
dal regolamento (CE) n. 1082/2006 del Parlamento europeo e del
Consiglio, del 5 luglio 2006, relativo ad un gruppo europeo di
cooperazione territoriale (GECT).
Articolo 23
(Programmi di sviluppo integrato)
1. I Comuni, singoli o associati, le Comunità montane, le
Province, le Regioni e lo Stato, nell'ambito delle rispettive
competenze, si impegnano a sostenere e promuovere collaborazioni ed
intese volte a definire strumenti programmatici di dettaglio
condivisi per lo sviluppo locale delle montagne italiane ispirati
ai principi e agli obiettivi della Carta europea della montagna, al
fine di realizzare un efficace sistema integrato di
intervento.
2. Al fine di sostenere i processi di crescita locali, lo
Stato si impegna in particolare a:
a) introdurre un sistema di determinazione e di destinazione
delle risorse ai Comuni di montagna e di alta montagna che abbia
carattere di certezza e continuità e sia legato in percentuale al
prodotto interno lordo nazionale;
b) riconoscere a favore dei Comuni di montagna e di alta
montagna un coefficiente di destinazione ad applicazione universale
ed automatica sui fondi nazionali trasversali;
c) istituire un apposito fondo nazionale per la montagna
alimentato da trasferimenti comunitari, dello Stato e di enti
pubblici di rilevanza nazionale, ed è iscritto in un apposito
capitolo dello stato di previsione del Ministero dell'economia e
finanze.
3. Ciascuna Regione può istituire e regolare con legge, ai
sensi degli articoli 117, terzo comma, e 119 della Costituzione, il
Fondo regionale per la montagna.
Articolo 24
(Progetti speciali)
1. In attuazione degli obiettivi prefissati dal Piano
nazionale delle aree montane possono essere presentati, anche su
iniziativa delle Regioni, delle Province autonome e degli altri
enti pubblici o di associazioni senza scopo di lucro, progetti
speciali in favore della montagna che si traducano in un complesso
di interventi mirati, organici e coordinati, di valenza
interregionale, in favore di territori montani disagiati.
2. Gli interventi previsti nei progetti speciali dovranno
perseguire prioritariamente gli obiettivi legati allo sviluppo
delle attività economiche e sociali, anche mediante la garanzia di
adeguati servizi per la collettività, alla sicurezza ambientale
delle zone montane, al riassetto idrogeologico, alla sistemazione
idraulico forestale e dei muri terrazzati, al miglioramento delle
vie d'accesso e dei trasporti locali, all'uso sostenibile delle
risorse idriche, allo sviluppo dell'economia locale e ad interventi
volti al sostegno dell'industria turistica dell'area, alla
valorizzazione ed alla conservazione della rete sentieristica, alla
valorizzazione del catasto nazionale dei sentieri e delle alte vie,
del patrimonio monumentale, architettonico, artistico, civile,
religioso, all'edilizia rurale, ai centri storici ed al paesaggio
montano, alla valorizzazione del patrimonio culturale e delle
tradizioni locali delle popolazioni montane.
Président
- Chers collègues, nous discutons maintenant
sur le nouveau texte de la I
ère
Commission résultant de
la coordination des propositions de loi de l'Etat n° 3 et n° 4;
nous devons aussi choisir à quelle Chambre envoyer la loi. Il y a
un amendement sur le titre présenté de la part des rapporteurs.
La parole au rapporteur, le Conseiller Caveri.
Caveri (UV)
- Merci, M. le Président. J'essaierai dans
mon intervention d'expliquer les raisons qui nous ont porté à avoir
un texte unitaire, qui devrait être envoyé - je réponds à votre
question - au Sénat, mais en ligne de principe on peut l'envoyer
même à la Chambre. C'est vrai que le texte sera examiné au Sénat de
la République, mais ce serait profitable de l'envoyer aux deux
Chambres du Parlement.
Si vous le permettez, M. le Président, moi je voudrais faire une
prémisse, qui touche aux raisons fondamentale du choix d'affronter
un argument de ce genre. La première question pourrait être
pourquoi le Conseil de la Vallée, un petit Parlement affronte un
argument tellement important sur le plan national. La réponse est
simple et touche au problème de fond de notre autonomie. Il y a
quelques jours, il est manqué l'ethnologue Claude Lévi-Strauss,
plus de 100 ans, il avait écrit des choses fort intéressantes sur
les cultures et sur les diversités. Je voudrais à ce propos
rappeler deux phrases, la première:
"L'humanité ne se développe
pas sous le régime d'une uniforme monotonie, mais à travers des
modes extraordinairement diversifiés des sociétés et des
civilisations"
et encore:
"L'ensemble des coutumes d'un
peuple est toujours marqué par un style"
. Je voudrais à ce
propos dire que nous avons donc un caractère typique, qui
aujourd'hui est synthétisé pour ce qui est de la démocratie
représentative dans cette même Assemblée. Le caractère est un
caractère géographique, c'est-à-dire les montagnes, leur position
sur l'axe nord-sud, donc terre de passage, le climat et ses
changements: du Néolithique au Moyen Age la montagne a marqué
l'évolution de la société valdôtaine et de ses institutions.
Quand l'Evêque d'Aoste, Albert Bailly, a annoncé au
XVII
e
siècle l'intramontanisme de la Vallée d'Aoste,
dit-on en latin:
"
non
esse
citra
neque ultra montes sed intra montes"
,
c'est le point à la ligne d'une logique géographique et surtout
politique. D'autre part suffirait lire le "Coutumier" pour
comprendre la nécessité d'avoir un droit publique conséquent au
territoire et à l'évolution humaine, on peut dire l'autonomie en
bref, quand on pense à un caractère fondé sur l'habitat naturel,
mais aussi ce qui était appelé l'esprit des lois par Montesquieu,
c'est-à-dire Montesquieu disait:
"il y a des causes physiques
telles que le climat et des causes morales, religion, traditions,
mœurs et manières, à l'origine de l'esprit des
lois"
. D'ailleurs, quand on pense à l'histoire valdôtaine, on
ne peut pas éviter de souligner le fait qu'il y a 150 ans avec
l'Unité d'Italie, le problème est devenu la diversité linguistique,
c'est-à-dire l'essence d'une minorité linguistique, mais dans un
des documents plus importants de l'histoire contemporaine de notre
Vallée et pas seulement, c'est-à-dire la Déclaration de Chivasso du
décembre 1943, on met ensemble la minorité linguistique et les
problèmes de la montagne. Si notre Statut d'autonomie est plein de
références à notre territoire pour justifier l'autonomie et ses
pouvoirs... c'est dans le décret du lieutenant de 1945 qu'on dit au
premier article: "
La Valle d'Aosta, in considerazione delle sue
condizioni geografiche, economiche e linguistiche del tutto
particolari, è costituita in circoscrizione autonoma
". C'est
donc là un signe important du rôle historique de la Vallée d'Aoste,
nous sommes éminemment une région de montagne, nous avons forgé
notre caractère selon ces caractéristiques, donc nous avons un
devoir historique vis-à-vis des autres montagnes, pas seulement de
notre montagne.
Je voudrais ajouter le deuxième élément avant d'affronter la loi
qui sera ensuite affrontée même par l'autre rapporteur, que je
remercie pour le travail commun, le Vice-président Chatrian.
L'autre question c'est la subsidiarité, la subsidiarité est un
problème qui n'est pas banal, parce que l'autre caractéristique
plus contemporaine de l'esprit des lois valdôtain c'est le fait que
nous avons comme point de repère le fédéralisme. A ce propos je
rappelle la subsidiarité comme élément important, c'est-à-dire le
principe selon lequel une responsabilité doit être prise par le
plus petit niveau d'autorité politique compétente pour résoudre le
problème.
Da questo punto di vista, credo, nell'affrontare più
propriamente la legge, che noi già nell'articolo 1, vale a dire
l'oggetto, poniamo un'attenzione particolare ad un contesto che è
sempre più complesso. L'articolo 1 ricorda infatti quell'articolo
della Costituzione italiana, l'articolo 44, nel quale il
Costituente ha voluto ricordare un dibattito molto lungo che in
Italia c'è stato dopo l'Unità d'Italia, proprio sulla particolarità
e le condizioni di degrado delle zone di montagna in Italia, di cui
la Valle d'Aosta faceva parte. È curioso che l'articolo della
Costituzione che citiamo (e che è stato scritto dalla Costituente)
sia l'articolo 44, dove si parla dell'insieme dei problemi legati
alla bonifica delle terre, della trasformazione del latifondo,
della ricostituzione delle unità produttive, dell'aiuto alla
piccola e media proprietà agricola. Infatti l'articolo si conclude
dicendo:
"la legge dispone provvedimenti a favore delle zone
montane"
, cosa che poi in Italia è avvenuta a partire dagli
anni '50 con una caratterizzazione della montagna già di per sé
ambigua, in cui alle zone di montagna si sono aggiunte le zone
sfavorite, fino ad arrivare alla costituzione negli anni '70 delle
Comunità montane con un
imprinting
tutto italiano, nel senso
che, per non scontentare le zone non montane, si è consentito di
avere delle Comunità montane anche laddove la montagna non c'era,
quindi le zone costiere e marittime e soprattutto le grandi città.
Fino alla riforma dell'ordinamento degli enti locali con la legge
n. 142/1990 avevamo delle Comunità montane a Roma e a Napoli: che a
Roma ci siano le montagne... è vero che c'è Montecitorio che è
considerato dai romani una montagna, ma si tratta nella visione
complessiva di nient'altro che una collinetta.
L'altro elemento importante dell'articolo 1 è declinare il
principio che viene definito e che poc'anzi ho ricordato: il
principio di sussidiarietà. Questo è un argomento molto importante,
perché effettivamente uno dei temi che ci siamo posti nel far
congiungere i due testi è quello di fare in modo che il testo non
fosse troppo invasivo delle competenze degli altri livelli oltre a
quello statuale. Da questo punto di vista, è vero che il dibattito
sulla montagna è un dibattito che prima o poi noi stessi
nell'affrontare le problematiche future dovremo fare anche rispetto
alla Valle d'Aosta, dove oggi in generale, tranne alcune norme di
derivazione comunitaria, nel settore agricolo consideriamo... come
noi stessi facciamo nel testo della legge in maniera omogenea al
territorio regionale, che si parli dei pianori di Pont-Saint-Martin
fino alle vette più ardite della nostra regione. L'ultima questione
riguardante la sussidiarietà è invece il Trattato di Lisbona;
ricordo la discussione con gli uffici quando avevamo ritenuto utile
inserire il riferimento all'articolo 174 del Trattato di Lisbona,
questo articolo secco che dice:
"Per promuovere uno sviluppo
armonioso dell'insieme dell'Unione, questa sviluppa e prosegue la
propria azione intesa a realizzare il rafforzamento della sua
coesione economica, sociale e territoriale"
, la coesione
territoriale è la grande novità di questo articolo, perché prima la
coesione era solo economica e sociale. Si dice poi:
"In
particolare l'Unione mira a ridurre il divario fra i livelli di
sviluppo delle varie Regioni e il ritardo delle Regioni meno
favorite. Fra le Regioni interessate un'attenzione particolare è
rivolta alle zone rurali, alle zone interessate da transizione
industriale e alle Regioni che presentano gravi e permanenti
svantaggi naturali o demografici, quali le Regioni più
settentrionali con bassissima densità demografica come ad esempio
la Lapponia, le Regioni insulari
- le isole sono facili da
definirsi, perché sono attorniate interamente dal mare -
transfrontaliere
- questo è già un caso che ci interessa -
e di montagna"
. Ora, a parte la novità, ossia pochi giorni
fa il Presidente Ceco Vaclav Havel, ha finalmente firmato la
ratifica, quindi il Trattato entrerà in vigore fra dicembre e
gennaio... la novità è frutto della casualità, ma non possiamo che
esserne felici, perché, come avrò modo di dire fra breve, questa è
la prospettiva più interessante, ossia immaginare che finalmente ci
possa essere a livello continentale una prospettiva di definizione
della montagna è interessante e importante, partendo anche dal
presupposto che qui nel nostro testo non si evoca un quarto livello
di sussidiarietà, che pure non è marginale, che è il livello
internazionale. Io sono stato Presidente del Comitato italiano per
l'Anno internazionale delle montagne ed è stata una scoperta molto
arricchente, perché si è scoperto come i diversi continenti, i
diversi popoli, le diverse civiltà e i diversi massicci montagnosi
abbiano, seguendo quello spirito che evocavo all'inizio di
Montesquieu, secondo il quale il clima influenza anche le
caratteristiche delle popolazioni, sviluppato in forza
dell'altimetria delle ridondanze o anche delle caratteristiche che
fanno sì che tutti i popoli di montagna non solo abbiano dei
problemi concreti, ma abbiano declinato delle culture, pur diverse
fra di loro, con delle somiglianze.
Qual era la caratteristica principale della proposta di legge da
noi presentata come maggioranza, che è confluita nel testo unitario
nella fusione di un testo unificato? Era quanto contenuto in un
testo di legge già approvato dal Consiglio Valle nella scorsa
legislatura, che contiene il grande tema incompiuto in Italia come
altrove: il tema della classificazione della montagna. Cos'è
"montagna"? Se oggi prendiamo la legislazione svizzera, la
legislazione spagnola, quella portoghese, quella greca, quella
italiana, vediamo che non c'è un'uniformità di idee e la stessa
legislazione italiana, malgrado alcune migliorie, resta molto
ambigua: basta vedere le Regioni che hanno dovuto legiferare in
materia di Comunità montane: doveva essere la grande occasione per
tagliare tutti quei fondovalle che non avevano alcun significato
nella classificazione montana, ma poi, come spesso capita, non si è
avuto il coraggio di farlo, anche perché la montagna è minoranza.
Spesso quindi dover immaginare nel vicino Piemonte di togliere un
grosso paesone di fondovalle dalla Comunità montana in termini
elettoralistici la cosa non è tanto popolare, quindi si evita di
farlo; oppure una certa classificazione della montagna potrebbe
mortificare quell'amplissima parte del sud Italia che oggi è
classificata montana pur non avendone le caratteristiche,
caratteristiche che invece in moltissime zone del sud Italia ci
sono: basta visitare le zone dell'Appennino per vedere che siamo di
fronte ad una montagna vera.
All'epoca con le diverse Regioni.. e oggi il Presidente
Rollandin ha assunto il ruolo di Presidente dell'insieme delle
Regioni italiane che si occupano della montagna si è trovato di
fronte allo stesso problema: trovare un criterio unificante per la
classificazione della montagna; all'epoca, dicevo, uscì questa
idea, ossia cominciare a dire:
"se immaginiamo un atteggiamento
oltranzistico, ci troveremo di fronte ad un muro"
; ecco l'idea
di classificare con una serie di parametri basati sull'altimetria e
non solo, da questo punto di vista, Chatrian darà conto di una
serie di integrazioni fatte per fare questo calcolo. Abbiamo
previsto due classificazioni: la montagna e l'alta montagna e poi
un ulteriore elemento che ritengo molto utile - ed è una
riflessione che forse politicamente potremmo fare in futuro - ossia
anche delle zone al di sopra dei 2.000 metri, che possono essere
chiamate zone di alta quota, laddove si può immaginare un
intervento anche in deroga ad alcuni obblighi dell'Unione europea
tenendo conto dell'ulteriore e assoluta particolarità di territori
di questo genere. Credo che il compromesso che alla fine si è
raggiunto fra il testo che avevamo presentato ed alcune esigenze di
non frustrare eccessivamente alcuni territori montani, che forse
con le regole troppo rigide a suo tempo predisposte sarebbero
usciti dalla classificazione montana, hanno portato ad un testo
molto equilibrato, che può o potrà servire anche per applicare
l'articolo 174 del Trattato di Lisbona.
Come si potrà sostanziare questa coesione territoriale per i
territori di montagna? Bisognerà ricopiare quello che è stato fatto
a suo tempo per le zone a bassissima densità di popolazione del
nord Europa, come la Lapponia. Non è un caso che la Nokia sia nata
lì, la telefonia mobile è nata perché in quelle zone, per andare a
parlare con il proprio vicino di casa bisogna fare 100 chilometri,
perché sono zone dilavate in larghissimi territori. Esiste già una
direttiva europea che caratterizza bene le isole, quindi tutte le
particolarità sono già state declinate, anche le zone
transfrontaliere lo sono. Oggi c'è la necessità di avere una
direttiva europea che ci dica cos'è la montagna. Devo dire che
questa classificazione che proponiamo è interessante, perché,
quando in Italia diciamo che quasi il 60 per cento dei comuni sono
oggi montani, questo, al posto di essere un elemento di forza,
diventa un elemento di debolezza, perché non si può pensare di far
crescere delle eccezioni rispetto ad una serie di norme generali
quando questo va ad interessare dei territori troppo ampi. È la
stessa cosa di quando si dice:
"tutto sommato in Europa siamo al
35-40 per cento del territorio europeo"
, anche in questo caso
sono troppo generose queste classificazioni, tanto che nella fase
di nascita di tale articolo 174... di cui rivendico una particella
minuscola di paternità, perché ricordo l'incontro con il Presidente
della Convenzione, Valéry Giscard d'Estaing, che viene
dall'Auvergne, una zona vulcanica di montagna, che si convinse così
come il Vicepresidente della Convenzione, Giuliano Amato, della
necessità di "scriverla" questa benedetta montagna, fin dal 1957,
Trattato di Roma, dimenticata in tutte le modifiche che i trattati
hanno avuto.
Ci sono poi altri elementi sui quali non mi soffermo, che fanno
parte del cosiddetto "Capo III", che è la parte che abbiamo
arricchito facendo confluire la "proposta Chatrian" nella nostra
proposta con una serie di argomenti concreti e molto significativi.
Mi limito a due questioni: la prima riguarda un tema caro che
abbiamo discusso un sacco di volte, che è la questione di come il
principio di concorrenza e i limiti agli aiuti di Stato pesino come
dei macigni sulle zone di montagna. Noi non possiamo pensare che i
limiti che vanno bene in una zona pianeggiante possano valere qui a
beneficio del privato, ma in prospettiva anche del pubblico,
perché, se non ci fosse stata la crisi, alcuni principi di
concorrenza si sarebbero già ampliati in settori come quello della
sanità. Già in Europa si discuteva di questa ipotesi e questo fa
venire i brividi, perché è ovvio che in una realtà come la nostra
l'aiuto pubblico non è solo frutto, come talvolta si dice, di un
riparto fiscale generoso, ma è frutto di una politica da noi
prescelta che è quella di avere nei confronti delle comunità
locali, delle famiglie, delle persone un'attenzione particolare.
Credo allora che la questione della classificazione della montagna
dell'articolo 174 dovrebbe servirci in prospettiva, può anche
essere in una logica di rinascita dell'articolo 14 dello Statuto
con un'ipotesi di zona franca per determinati servizi, come di
recente prospettato dal Presidente Rollandin agli altri Presidenti.
Certo che, se noi non otterremo non di uscire dagli aiuti di Stato
e dalla concorrenza... perché l'articolo 87 dei trattati è lì, è
intangibile e non possiamo sfuggire a quella mannaia, ma bisogna
fare in modo di ottenere non legge per legge con le notifiche,
altrimenti diventiamo vecchi... ma di poter ottenere delle
eccezioni stabili che possono consentire di sfuggire a queste
maglie troppo strette.
L'altra questione è quella delle liberalizzazioni, che poi hanno
i suoi pro e i suoi contro, perché se non vi fosse stata la
liberalizzazione del settore elettrico, avremmo ancora l'ENEL
proprietaria delle nostre centrali con degli autentici disastri,
come sta avvenendo nelle altre zone alpine dove la liberalizzazione
è stata negativa, in quanto là c'è stato un abbandono del
territorio. Nel nostro caso la liberalizzazione ha consentito di
scongelare una parte dello Statuto, che ci ha consentito di
riappropriarci di un bene importante come quello delle acque ad uso
idroelettrico. Per il resto rischiamo grosso, perché, se oggi non
fossimo Regione autonoma e fossimo una Provincia del Piemonte,
avremmo avuto delle ricadute ancora più negative dai processi di
liberalizzazione, che pure in alcuni casi non sono gran cosa,
perché nel settore postale vien da piangere e dal 2011 sarà ancora
peggio, perché non siamo considerati redditizi: come se i
concessionari di servizi pubblici di interesse generale dovessero
andare solo nelle zone dove guadagnano! Ci sono zone dove
guadagnano e quel guadagno deve servire per riversarlo nelle zone
marginali, come dal punto di vista dei guadagni può essere la posta
in Valle d'Aosta. La stessa cosa vale per le telecomunicazioni.
Oggi siamo quasi desertificati dei vecchi servizi telefonici, siamo
remotati a
call center
, che non si sa neppure dove siano,
mentre prima la SIP o la TELECOM avevano un volto, erano aziende
che si conoscevano, che avevano una logica territoriale. La
liberalizzazione selvaggia ha avuto dei pro, forse la diminuzione
delle tariffe telefoniche per alcuni servizi, ma dall'altra ha
creato nelle zone piccole come la nostra dei problemi seri, allora
qui sui servizi pubblici di interesse generale si dicono delle cose
che ritengo essere estremamente significative.
Un cenno conclusivo, oltre a questi due argomenti che ho
trattato, riprende - lo si fa nel penultimo e nel terzultimo
articolo - due questioni nodali: la prima era un'idea che nella
scorsa legislatura sembrava avanzare, poi è stata bloccata, che
sono questi programmi di sviluppo integrato, programmi che
consentissero alle zone montane di poter avere dei finanziamenti
statali. Non lo dico tanto per noi quanto per le zone che, non
fruendo di statuti di autonomia speciale, sono in grande
difficoltà, perché è inutile dire che poi la montagna italiana...
pensiamo alle Alpi, è divisa in due, laddove esiste un'autonomia
speciale le risorse e l'autonomia esiste, appena superi il confine,
viene da piangere. Si capisce allora perché alcuni Comuni, pensiamo
alla Val Soana, hanno chiesto di diventare valdostani, anche se,
come dimostrato dall'Istituto della montagna, siamo talmente
distanti che continuerebbero ad orbitare su Torino e non su di noi,
ma è comprensibile che questo
gap
vada coperto con degli
interventi e piani straordinari.
L'ultimo elemento è quello transfrontaliero. Che sia
l'Euroregione ALPMED, che sia la cooperazione transfrontaliera di
derivazione del Consiglio d'Europa, credo sia importante capire,
come dimostrato da tutta la storia valdostana, dal Neolitico in
poi, prima lo dicevo, le popolazioni del Neolitico si scambiavano
attraverso i colli alpini delle esperienze e una loro crescita, gli
Stati nazionali hanno creato uno sbarramento che spetta a noi
superare ed è anche questo uno dei ruoli storici della montagna.
Questo era quanto volevo dire rispetto a questa legge, in
conclusione il fatto che il piccolo Consiglio regionale della Valle
d'Aosta proponga al Parlamento italiano una soluzione più
innovativa, che può avere delle ricadute positive nel dibattito
europeo sull'applicazione dell'articolo 174 del trattato, credo sia
un'ovvietà dal punto di vista del percorso storico della Valle
d'Aosta, ma è bene ricordarsi che questa vocazione intramontana,
come la chiamava Bailly, ossia questa idea di essere un popolo
alpino, ma che in quanto popolo montano è solidale con gli altri
popoli montani e fa del proprio
savoir-faire
un elemento
universale a beneficio di un dibattito più ampio... credo che tutti
questi elementi possano essere importanti per l'approvazione di
questa legge.
Président
- La parole au rapporteur, le Vice-président
Chatrian.
Chatrian (VdAV-R)
- Merci, M. le Président. Il n'est pas
tout à fait facile parler après le collègue Caveri, dû à sa longue
expérience parlementaire et que je remercie personellement, mais je
crois que le fait d'avoir partagé ce nouveau document et d'avoir
essayé de mettre quelques bons principes et quelques bonnes mesures
peut porter réellement à créer encore les conditions de faire vivre
la montagne, la moyenne montagne et les montagnards. La montagne
est sans doute un lieu de beautés immenses, de loisir, d'amusements
et de repos indispensables, parfois lieu d'exploitations rentables,
mais pour les montagnards qui y habitent réellement tous les jours
la montagne est avant tout un lieu de vie, de travail, de culture,
de communauté, de sentiments forts et même de sacrifices. La
montagne est constituée d'une multitude de territoires de vie ayant
chacun leurs singularités, qui sont les caractéristiques d'une
histoire humaine, traversée par des phénomènes extérieurs auxquels
les générations se sont adaptées.
L'histoire de la Vallée d'Aoste est caractérisée par un fort
lien avec la montagne, plusieurs générations ont été alimentées par
la culture de montagne et elles ont survécu grâce à elle. La
société de montagne pendant plusieurs siècles a représenté une
société solide et rassurante pour l'homme, mais la transformation
des rythmes et les attractions de la société actuelle ont produit
aussi une profonde évolution de cette société fondamentalement
agro-pastorale; ce qui ne signifie pas qu'elle ne soit plus valide,
mais qu'elle doit être réévaluée et reconvertie pour être encore un
point de repère important, un nouvel équilibre, donc, doit se
produire, une nouvelle syntonie doit être recherchée. C'est dans ce
contexte que cette nouvelle proposition de loi assume un rôle
vraiment significatif: elle s'insère dans le débat transversal,
tant au niveau italien qu'à celui européen, sur la sauvegarde et la
valorisation de la montagne; un débat qui a démarré depuis
plusieurs années, avec la finalité d'actualiser la loi n° 97 du 31
janvier 1994.
Je tiens à souligner l'importance de l'engagement commun et du
partage de ce nouveau document au sein de la I
ère
Commission. Un partage important qui qualifie davantage l'effort
conjoint afin de rouvrir le débat autour de la vie et du
développement de la société de montagne; tout en sachant qu'il n'y
a pas de solutions aux problèmes des populations de montagne sans
leur participation: la principale richesse je crois est la
population elle-même et, notamment, les jeunes, pour lesquels on
doit prévoir la possibilité de ne pas se déraciner et de s'encrer
sur le territoire. Il est fondamental pour les générations futures
de connaître et de savoir ce que c'est vivre en montagne. Pour que
la montagne soit vivante, il faut assurer la vie en montagne et non
pas seulement la survie; pour ce faire, il faut appartenir au
milieu et le connaître, je tiens à souligner ce deuxième passage:
le connaître, faire bien fonctionner son économie, en ayant comme
base un nouvel équilibre entre ce qui permet la survie, authentique
et liée au territoire, et l'évolution de la tradition, qui est
aujourd'hui inexorable.
Questa "normativa di principio e di dettaglio" ha come scopo
quello di valorizzare i territori di montagna come luoghi con
caratteristiche, problematiche plurali e differenziate, a volte
svantaggiate, ma con risorse e opportunità da riconoscere,
valorizzare nell'interesse dell'intero Paese, risorse e opportunità
che costituiscono altrettante possibilità di creare un nuovo
sviluppo sostenibile e di favorire nuove modalità di insediamento
per la popolazione. È fondamentale, a tal fine, superare le
condizioni di svantaggio modernizzando i sistemi di comunicazione
stradali, ferroviari e telematici, sostenendo le attività,
produttive e consentendo alle popolazioni residenti di poter fruire
di tutti i servizi essenziali, in condizioni adeguate e di parità
con quelle residenti nelle altre aree del Paese. È, infatti, di
fondamentale importanza permettere e consentire a tali popolazioni
di poter usufruire degli stessi standard di qualità della vita,
penso che questo sia forse il punto centrale: quello di creare le
condizioni per poter offrire quella qualità della vita che le altre
zone hanno e questo dovuto ai numeri, alla semplicità,
all'ubicazione, alla zonizzazione e i territori di montagna;
soprattutto quelli di media montagna, magari non turistici, in
questo momento hanno queste ingenti difficoltà, ciò che non
significa livellamento o omologazione, ma rispetto della diversità
garantendo però tutte le opportunità e le pari dignità.
Tenendo conto che in montagna sono inoltre concentrate risorse
naturali, che ben conosciamo, quelle ambientali, paesaggistiche e
culturali irripetibili ed uniche, è necessario compensare il
sacrificio del vivere in montagna (i maggiori oneri di produzione
per le imprese, la carenza e la debolezza dei servizi, il cui costo
incide sugli enti di governo locale, sui cittadini) affinché la
crescita della montagna sia equilibrata. L'agricoltura, attività
storica della montagna italiana, ricca di produzioni tipiche e di
alta qualità, le piccole imprese, gli artigiani e i commercianti
sono attualmente in difficoltà: i redditi diminuiscono, si
smembrano le imprese, ma soprattutto calano le risorse umane e
viene sempre più a mancare l'insostituibile presidio ambientale,
l'altro nodo principale: qualità della vita da una parte e
dall'altra
entretien du territoire
e presidio ambientale. È
per uscire da questo momento sfavorevole che è necessario saper
differenziare e riconoscere pienamente la specificità della
montagna stessa da parte dello Stato, favorendo la collaborazione
di Stato, Regioni e Comuni ciascuno nell'ambito delle rispettive
competenze.
Non entrerò nel dettaglio degli articoli della proposta, ma è
interessante porre l'accento su alcuni punti che trovo
particolarmente importanti e significativi. La nuova e più ampia
classificazione dei Comuni di montagna e di alta montagna, non è
stata fatta solo in base all'altimetria, ma
"sono stati fissati
ulteriori parametri relativi alla densità demografica, alla
pendenza, al dislivello del territorio, alla frammentarietà dei
centri abitati sulla base della dislocazione del centro storico e
della lontananza fra frazioni e il principale centro abitato, al
clima, all'assenza di servizi sociali primari e di esercizi
ricettivo-commerciali, tenuto anche conto della distanza dai centri
che prestano questi servizi"
. Questi nuovi elementi hanno dato
la possibilità di ridefinire la classificazione della montagna,
alta montagna e media montagna, legata al fatto che forse queste
zone svantaggiate hanno elementi diversi rispetto alle zone di pura
montagna e di alta montagna, con una vocazione più turistica.
L'obiettivo è quello di consentire e di creare un nuovo equilibrio,
a livello di opportunità, in particolare fra i Comuni che non hanno
vocazioni particolarmente fruibili, ma che sono di fondamentale
importanza anche per l'armonia di questo territorio: montagna e
media montagna. Tali Comuni, se lasciati a sé stessi, non
potrebbero giocare probabilmente le loro
chances
per il loro
mantenimento e il loro sviluppo. Senza retorica e senza credere di
riuscire a risollevare completamente le sorti di tali Comuni
dall'oggi al domani, con questa proposta di legge, crediamo però
che sia fondamentale creare le condizioni affinché tutti questi
Comuni possano avere un ruolo dignitoso, un ruolo forte, ciascuno
il suo, da svolgere all'interno del più vasto contesto "montagna".
Questa nuova proposta di legge statale può rappresentare un primo
strumento per tracciare e delineare un nuovo percorso per le nostre
popolazioni di montagna, una buona base di partenza su cui poi
poter tessere e definire meglio gli aspetti delle future iniziative
da intraprendere.
Concludo e termino. Penso sia importante ribadire che non ci
sarà nessuna evoluzione e nessun rinnovamento senza una consapevole
partecipazione o compartecipazione da parte delle popolazioni di
montagna che dovranno essere parte attiva nella progettazione del
loro futuro. Grazie.
Président
- La discussion est ouverte.
La parole au Conseiller Lattanzi.
Lattanzi (PdL)
- Grazie, Presidente. Una legge regionale
sulla montagna, verrebbe da chiedersi: ma è di leggi che abbiamo
bisogno, o di contenuti, o di applicazione di contenuti di leggi
già esistenti? Ad analizzare la corposa legislatura in termini di
montagna e anche ascoltando il collega Caveri, che ricordava tutti
i provvedimenti che a livello europeo, a livello nazionale, a
livello regionale sono stati portati avanti, verrebbe voglia di
dire che di tutto c'è bisogno meno che di un ulteriore
provvedimento legislativo che vada a normare una cosa che sotto
l'aspetto intellettuale, culturale, politico desta sempre
interesse, sotto l'aspetto dell'applicazione denuncia tutti i suoi
limiti. La normativa europea con il Trattato di Lisbona ha dettato
linee che alla fine si sono definite come delle opportunità di
finanziamento attraverso i trattati, attraverso i patti
territoriali e la costituzione di progetti che rincorrono i
finanziamenti europei. Una politica integrata della montagna da
parte dell'Europa non si è ancora vista, così come non si sono
viste applicate le tante leggi nazionali che dal 1957 in avanti
sono state prodotte, che, se sotto l'aspetto delle norme dettano in
maniera chiara un percorso, oggi siamo qui ancora a dirci che
questo percorso non esiste.
Le comunità di montagna soffrono la competizione economica,
certamente possiamo anche sottolineare gli aspetti culturali,
linguistici, le diversità dei popoli di montagna, ma il fatto
centrale della questione della montagna è che chi vive la montagna
fa fatica nella competizione economica, fa fatica nel mantenimento
del territorio, perché stare in montagna costa finanziariamente di
più che stare in pianura. Questo è il processo sul quale tutti i
discorsi finiscono e questi sono gli obiettivi che ogni comunità di
montagna cerca di perseguire, andando a reperire le risorse che
favoriscano il mantenimento di una popolazione di montagna in quei
territori che, se abbandonati, avrebbero tutta una serie di
conseguenze. L'abbandono del territorio crea condizioni di dissesto
idrogeologico, uno potrebbe dire: "ma se non ci sono i popoli, chi
se ne frega se viene giù una frana?", certo, anche questo è
relativo. Sappiamo che l'abbandono e la desertificazione della
montagna sono un depauperamento culturale, difendere la montagna e
difendere i popoli che vivono in montagna significa difendere una
tipicità di popolo culturale, di persone che hanno sviluppato da
generazioni la passione e la voglia di rimanere in questi difficili
territori.
Le norme: l'elenco delle buone intenzioni dal 1957 in avanti non
mancano, è sufficiente andare su
Google
e cercare "norme a
favore della montagna" che viene giù una sbrodolata dalla
Commissione europea, le leggi nazionali... oggettivamente la
perplessità sulla necessità di una legge regionale su questa cosa
nasce spontanea. Se poi andiamo a vedere gli articoli delle leggi
nazionali, partendo dall'articolo 44 della Costituzione, che in un
solo rigo dice che lo Stato italiano fa politiche per la montagna,
lo Stato declina invece in successivi provvedimenti legislativi
(del 1994, del 1997, del 1993, del 1998) una serie di criteri per
la definizione di territori di montagna, sopra i 600 metri... il 70
per cento del territorio sopra i 600 metri, il 90 per cento, l'80
per cento... dove, come il collega Caveri osservava, molte Comunità
montane e molte Regioni con la spinta lobbistica dei loro
parlamentari hanno infilato anche territori che di montagna non
sono, perché magari sono a 50 metri dal mare, ma che vi sono
rientrati a seguito dei finanziamenti europei.
A leggere la monumentale disposizione legislativa europea,
nazionale e regionale verrebbe voglia di dire:
"della legge
della montagna della Regione Valle d'Aosta c'è veramente
necessità?"
. Soprattutto poi, quando si va a vedere che si
riprendono 4-5 articoli delle leggi nazionali che definiscono i
territori di montagna, di alta montagna, di bassa montagna, si va a
definire la volontà di creare un'organizzazione interterritoriale
per un'efficiente organizzazione della gestione del territorio di
montagna, cose che nella nostra normativa è vero non sono
puntualizzate, ma in sostanza già ci sono nella destinazione dei
fondi, nella destinazione dei rapporti intercomunali, nella
destinazione della logistica e nell'organizzazione del lavoro delle
Comunità montane.
Sinceramente non è che questo testo cambierà la sorte dei popoli
della montagna della Valle d'Aosta, perché manca un requisito a
nostro avviso. Con questo non stiamo esprimendo una contrarietà
alla legge, anzi noi la voteremo perché metteremo un ulteriore
paletto a determinare la volontà della comunità valdostana a fare
in modo che ci si sensibilizzi su questo tema, ma non credo che con
questa legge risolveremo i problemi della montagna. Penso che, per
risolvere i problemi della montagna, ci voglia una forza politica,
una lobby politica, un peso politico e un interesse politico che
ancora non abbiamo visto. Abbiamo la sensazione che i destini della
politica delle comunità di montagna si determinino attraverso i
finanziamenti e sappiamo che la sfida inizierà dal 2013 in avanti,
quando finiranno le attenzioni della Comunità europea, quando è
presumibile, come diceva l'Onorevole Caveri, il momento di crisi
che stiamo vivendo farà venir meno le chiusure degli occhi, anche a
volte di tutte e due gli occhi sui bilanci degli Stati, quando si
tornerà a parlare in maniera stringente di patti di stabilità per
quanto riguarda le spese sanitarie, per quanto riguarda i servizi
sociali, per quanto riguarda i sostegni alle imprese. Lì ci sarà il
momento delicato, nel 2012-2013, quando dovremo tornare a fare i
conti con le regole del gioco che la comunità internazionale ha
disposto anche per le attività di montagna, è lì che torneremo ad
affrontare con maggiore crudezza la difficoltà del nostro vivere in
montagna.
Abbiamo detto tutti che vivere in montagna è più duro che vivere
in pianura, dobbiamo far comprendere ai legislatori europei e
nazionali, perché quelli regionali lo sanno, che abbiamo bisogno di
politiche di attenzione, ma anche qui uscendo dal fraintendimento,
"l'attenzione" è danaro, tutto il resto sono chiacchiere! Noi
abbiamo bisogno che la montagna abbia le risorse sufficienti per
sopravvivere. La condanna alla quale siamo destinati, se dal 2013
non ci saranno politiche di attenzione nazionali ed europee per le
comunità di montagna, non solo la nostra, ma dell'arco alpino, è
quella che le nostre aziende chiuderanno, le nostre attività,
pagando aliquote fiscali uguali a quelli che lavorano in condizioni
diverse, non saranno competitive. Sarà una guerra fra poveri, fra i
popoli della montagna per rubarsi i turisti, le imprese, per
finanziare la ricerca alle aziende e chi darà più contributi per
attirare le partite IVA sul loro territorio, sarà un gioco al
massacro fra popoli dal 2013 in avanti!
Non credo quindi che questa legge risolverà tali problemi, è
importante oggi votarla per fissare un ulteriore paletto di
intenzione politica, di pressione politica, ma credo che la partita
si giochi purtroppo per noi su altri tavoli, sui quali noi non
siamo rappresentati: i tavoli del Governo nazionale, i tavoli del
Parlamento italiano, i tavoli del Parlamento europeo, laddove
dobbiamo essere rappresentati, laddove dobbiamo fare pressione,
lobby, dove le associazioni dei parlamentari della montagna devono
tradursi in attività concreta legislativa e non in chiacchiere,
cene, oppure organizzazioni più o meno folcloristiche, laddove i
destini dei popoli della montagna si giocano: questa è la
scommessa. Se questa legge può essere utile, perché il Governo
regionale possa avere un'arma in più per fare pressione sui
Parlamentari italiani, diciamo che diamo il nostro voto favorevole;
se questo voto favorevole serve per avere un urlo in più alla
Comunità europea insieme alle altre comunità di montagna, perché da
soli non andiamo da nessuna parte, è necessario fare un accordo fra
le comunità dell'arco alpino e quindi presentarci a Bruxelles con i
popoli della montagna, che non sono solo quello valdostano o solo
quello piemontese, ma neanche solo quello italiano, perché ci sono
il popolo francese, il popolo spagnolo, con i quali dobbiamo fare
lobby per significare un urlo di preoccupazione: dal 2013 in avanti
saremo sul mercato senza copertura in questo contesto, non avremo
più gran parte dei finanziamenti per la montagna, non potremo più
fare importanti sostegni alle imprese, all'agricoltura, ai servizi,
al commercio e a tutto quello su cui oggi fondiamo la nostra
economia. Questa è la sfida che dobbiamo mettere in piedi, quindi
se il voto a questa legge serve per compattare la comunità
valdostana e dare indirizzo maggiore al Governo regionale affinché
vada a fare interconnessione politica, pressione politica al
Parlamento italiano e al Parlamento europeo, ben venga, il nostro
voto va in quella direzione.
Vorremmo però che nessuno di noi si illudesse che questa legge
risolve i nostri problemi. Non è la Regione Valle d'Aosta che può
risolvere i problemi della montagna con le risorse che ha: può
migliorare l'organizzazione, dare indirizzi e impulsi, ma credo che
la nostra prassi legislativa sia più che sufficiente per garantire
con le risorse che abbiamo l'attuale livello di servizi sanitari,
sociali, economici e finanziari alle comunità della nostra regione.
Con quello che possiamo fare, con le nostre leggi credo che siamo
adeguati per quello che riguarda l'autodeterminazione del nostro
futuro, il problema è che il nostro futuro non dipende solo da noi:
dipende dalle politiche che la Comunità europea in termini fiscali
vuole realizzare. Certo, noi abbiamo delle gravi colpe, perché,
quando citiamo ripetutamente l'articolo 14 del nostro Statuto e ci
ricordiamo che la nostra zona franca necessitava di una serie di
applicazioni Stato-Regione, la domanda sorge spontanea: cosa
abbiamo fatto per realizzare quella zona franca? Nulla. Dobbiamo
cominciare a farlo ancora oggi, se c'è una sola possibilità che la
zona franca possa essere la destinazione di una comunità di
montagna per dare un senso alla propria economia, sì, possiamo
lavorare su questo. Certo, abbiamo 40 anni di ritardo. Al popolo
quando ci chiede:
"come mai non siamo zona franca?"
voi cosa
rispondete?
"Perché lo Stato non ci ha mai considerato?"
,
può essere, ma la comunità valdostana cosa ha fatto per realizzare
la zona franca? Non ho visto petizioni, non ho visto proteste di
piazza, prese di posizione di un popolo che voleva diventare zona
franca: ho sentito un silenzio assordante, in primis della politica
che dalla zona franca non aveva grandi vantaggi, perché lasciare i
soldi in tasca ai cittadini significa averne meno a disposizione
per gestire i bilanci. Non lo dico a questa attuale maggioranza, lo
dico alla storia di questa politica negli ultimi 50 anni, di chi ha
governato questa Regione e non ha urlato abbastanza per
l'applicazione di quella zona franca, perché zona franca vuol dire
il 20-30 per cento di tasse in meno ai cittadini lasciate in tasca
ai cittadini, quindi il 30 per cento in meno nel bilancio della
Regione, meno potere politico da poter utilizzare. Quando i
cittadini chiedono come mai non abbiamo nel 2009 ancora la zona
franca, quando la nostra Costituzione lo prevedeva, possiamo dire
che la colpa è degli altri, ma dovremo chiederci cosa abbiamo fatto
noi per ottimizzare questa zona franca. Oggi noi con tale legge
possiamo fare un passo avanti solo se nasce una politica forte
trasversale di tutte le forze politiche regionali, perché so che
anche quando la Sinistra è stata al Governo a Roma con il Deputato
Perrin sono stati fatti dei singoli sforzi molto difficili; non è
sufficiente presentarsi con uno schieramento a Roma, siamo
consapevoli che è importante presentarsi come comunità, altrimenti
si ha poca
chance
di poter essere rappresentati in
Parlamento, perché le leggi passano in Parlamento al di là di
quello che vogliono i Governi, così come in Europa è importante
presentarsi con gli schieramenti socialisti e dei popolari europei,
uniti dalla volontà di favorire la montagna in tutta Europa. Queste
sono dinamiche globali, che non possono essere sostenute dal
singolo deputato, dal singolo senatore o europarlamentare.
Abbiamo bisogno di fare uno scatto in avanti, questa legge può
essere il momento in cui ci uniamo, è una legge utile, ma non è
sufficiente. Ci vuole una consapevolezza che siamo in ritardo, che
il 2013 è domani e che con questa legge il 2013 non cambierà.
Cambierà se dal Parlamento europeo e dal Parlamento nazionale la
comunità valdostana sarà ascoltata insieme alle altre comunità,
quindi sarebbe interessante che dopo questa legge la Presidenza
della Giunta organizzasse un grandissimo convegno delle comunità
alpine e montane in Valle d'Aosta, invitando spagnoli, francesi,
polacchi, austriaci, italiani, per fare una gigantesca lobby di
politici della montagna che urlino la loro disperazione, che urlino
la loro preoccupazione, che urlino e facciano sentire la loro
volontà di essere uguali agli altri cittadini europei, perché non
siamo uguali, siamo in difficoltà sotto questo aspetto. Fare
economia, fare servizi, fare turismo, fare commercio, fare
assistenza sanitaria in montagna costa, fare assistenza sociale
agli anziani... le popolazioni di montagna vivono più a lungo di
quelle delle città metropolitane, quindi abbiamo dei livelli di
assistenza sociale in costi più importanti, lo avete già detto voi,
ne siamo assolutamente consapevoli, quello che ci manca sono le
attenzioni economiche, non le chiacchiere, abbiamo bisogno che
questo venga fatto. Presidente Rollandin, credo che questa legge
potrebbe essere il buon viatico per aprire un gigantesco dibattito
dei popoli della montagna nei confronti di chi ha il potere di
decidere: Parlamenti e Parlamento europeo, lì possiamo giocare il
nostro destino. Se questa legge può essere un primo gradino, ne
siamo assolutamente contenti.
Président
- En raison du principe de l'alternance, la
parole au Conseiller Salzone.
Salzone (SA-UdC-VdA)
- Grazie, Presidente. Noi, nel
principio dell'alternanza, faremo un brevissimo intervento, non
entreremo nel merito dell'articolato della proposta di legge, anche
perché è già stata esposta con dovizia di particolari dai due
relatori. Cercheremo in modo molto sintetico di analizzare e
rimarcare l'aspetto politico-istituzionale, che a noi pare di
rilevante importanza soprattutto per il prossimo futuro. Questa
proposta di legge vuole offrire, come è stato detto, uno spunto
incisivo per stabilire le linee per l'inquadramento dei principi
che dovranno essere il punto di riferimento di una globale riforma
legislativa in materia di montagna; per tale motivo non si tratta
di una proposta di legge abrogativa, ma di una normativa di
principio. Già nella passata legislatura peraltro avevamo fatto lo
stesso percorso inviando in Parlamento un'analoga proposta di
legge, che decadde con la fine anticipata della legislatura. Con
questa iniziativa, con una proposta di legge statale vogliamo dare
un contributo al dibattito in atto che, come abbiamo detto, vuole
giungere ad una revisione dell'attuale legge in vigore sulla
montagna. A distanza di 15 anni dall'emanazione della legge n.
97/1994 pare inderogabile una rivisitazione, considerando che molte
parti della stessa risultano superate dall'evoluzione che il quadro
giuridico istituzionale ha avuto in chiave europea. Un contributo
che la nostra Regione vuole dare grazie anche all'esperienza
maturata negli anni dal relatore, Onorevole Caveri, che di questa
materia si è occupato con grande passione nei diversi ruoli
istituzionali ricoperti. Impegno politico che ha contribuito a far
conoscere e reclamizzare la vocazione naturale della nostra
Regione, rendendola punto di riferimento e protagonista nei diversi
dibattiti sui problemi della montagna, nelle diverse sedi
nazionali, europee e mondiali.
Lo spirito della legge è quello di riconoscere finalmente che i
territori di montagna devono essere intesi non più e non solo come
territori svantaggiati, ma come luoghi capaci di influenzare
positivamente le località circostanti, tanto da essere considerati
un vero valore aggiunto in senso territoriale. È anche per questo
che consideriamo molto importante la ricetta, come qualcuno ha
detto, del Presidente della Regione, di istituire al più presto le
zone franche montane, simili a quelle urbane di cui si parla in
questi giorni e che avrebbero lo scopo di accedere ad incentivi
previdenziali e fiscali e ad agevolazioni in generale, con benefici
soprattutto per l'occupazione. L'idea si rifà all'esperienza
francese del 1996, anche se in una situazione diversa dalla nostra,
che ha trovato positiva applicazione soprattutto nei quartieri più
degradati, nelle
banlieues
; per noi invece potrebbe essere
l'occasione per riaprire la complessa questione dell'attuazione
dell'articolo 14 dello Statuto, come diceva il collega Lattanzi, un
argomento che può essere messo sul tavolo della bilancia.
La Valle d'Aosta, tramite il Presidente Rollandin, nella veste
di Coordinatore della Commissione sulla montagna, potrà svolgere un
ruolo fondamentale, approfondendo le problematiche istituzionali e
finanziarie del "sistema montagna", coniugando gli aspetti di
coesione territoriale con iniziative politiche in atto nella
Commissione europea. Auspichiamo quindi un coinvolgimento serio di
tutte le istituzioni, affinché si giunga ad un accordo che consenta
di promuovere lo sviluppo economico, civile, sociale dei territori
di montagna e di alta montagna, garantendo alle popolazioni
adeguati livelli di efficienza dei servizi pubblici, anche
attraverso la promozione di forme associative fra Enti, Comuni e
Comunità montane, che consentano di gestire dei servizi in
condizioni di efficacia, di efficienza, di economicità, esperienza
che in Valle d'Aosta è già presente.
Terminiamo questo brevissimo intervento ribadendo ciò che è
stato appena detto dall'intervento che mi ha preceduto e che
condividiamo: il concetto è che senza le risorse non si risolvono
certo i problemi della montagna.
Président
- La parole au Conseiller Donzel.
Donzel (PD)
- Egregio Presidente, cari colleghi, vorrei
anzitutto ringraziare i Consiglieri Caveri e Chatrian non soltanto
per l'impegno che hanno messo nel redigere il testo, ma soprattutto
per l'intelligenza dimostrata nel superare le diverse posizioni che
avevano portato in I Commissione due distinti provvedimenti. Era
una questione non improvvisata, che risaliva anche al passato, che
era stata oggetto di dibattito in Consiglio regionale nel 2007 e
che aveva visto contrapporre alcune questioni concrete e
pragmatiche a questioni di principio che erano ritenute
fondamentali. Va quindi dato atto al fatto che si è riusciti a
superare questa
impasse
e a giungere in aula con un unico
testo, che è molto più forte dei due testi singoli separati.
Ritengo che questa legge sia importante e che sia importante che
il Consiglio regionale faccia una legge di tale tipo e la invii al
Parlamento italiano. È naturale inviarla al Senato, ma sarebbe
importante che venisse comunicata anche alla Camera, perché è alla
Camera che si stanno discutendo al momento alcune proposte di legge
sulla montagna: ce ne sono cinque che hanno già iniziato l'iter di
discussione e non è male che la nostra proposta di legge sia messa
a conoscenza di questi parlamentari che la stanno discutendo. Sono
proposte di legge che sono state presentate da diversi gruppi
parlamentari a testimonianza che questo è un tema che interessa
tutti. L'iter è già stato avviato e siccome nelle leggi nazionali,
soprattutto sulla parte che riguarda i contenuti, ritroviamo una
stretta correlazione con il testo presentato oggi in Consiglio...
sicuramente il nostro testo non è avulso dal dibattito nazionale,
anzi riprende in molte parti quasi integralmente i testi nazionali,
quindi può essere un testo che può trovare spazio nel dibattito
parlamentare a livello nazionale. Questo testo ha senza dubbio
un'originalità che gli va riconosciuta, ecco perché ha un senso che
esso vada avanti: lo sforzo fatto rispetto alla definizione di
cos'è montagna, cos'è alta montagna, cosa sono le zone di alta
quota non è uno sforzo superficiale. Penso che il limite maggiore
delle leggi nazionali presentate, anche alcune dal Partito
Democratico, sia proprio quello di non ancora individuare in modo
specifico quali sono le aree di montagna, ma lasciare una
definizione che è troppo vasta. In questo senso è originale il
contributo del Consiglio regionale e va dato atto che questo sforzo
fatto dai colleghi è estremamente positivo, perché non stiamo
andando a replicare. Potrei dire: guardate che l'articolo che
riguarda la scuola o quello che riguarda la sanità è già in
discussione tale e quale alla Camera, si ritrova nei testi del
Senato, ma non è tanto questo, il fatto è che l'applicazione di
quelle norme sarebbe un'applicazione debole se non andiamo prima a
definire cosa intendiamo per montagna. Possiamo quindi dare un
contributo originale, di qualità al dibattito parlamentare italiano
con il testo di legge che approviamo qui.
Va detto però che anch'io sono preoccupato rispetto al fatto che
una legge approvata a livello nazionale possa risolvere i problemi
e ve lo sintetizzo con una battuta semplicissima, con quanto ha
riportato il Sottosegretario di Stato all'economia e alle finanze,
Alberto Giorgetti, intervenendo in V Commissione il 1° luglio 2009,
rispetto al dibattito sulle leggi sulla montagna, con una frase
sibillina ha chiarito molto bene il tema:
"I profili finanziari
risultano alquanto problematici"
, tradotto: non ci sono le
risorse in questo momento, soprattutto per coprire in senso lato
tutta la montagna italiana, partendo dalla Calabria ad arrivare al
nord. Qui sì che diventa interessante il fatto che, come ha
giustamente rilevato il collega Caveri, sia stato siglato
finalmente il Trattato di Lisbona, perché è dall'Europa che può
arrivare una risposta importante anche a territori come la Valle
d'Aosta, perché, se verrà riconosciuta la montagna e regolamenti
europei consentiranno alle singole realtà di intervenire, potremo
avere la possibilità di intervenire sui territori di montagna. La
vedo in modo diverso da come l'hanno posta altri in quest'aula,
ossia fare un accordo con il livello nazionale affinché ci dia
delle risorse: non è tanto la quantità delle risorse, è che, stando
dentro dei regolamenti comunitari, non possiamo spendere queste
risorse, perché siamo bloccati da leggi che ci impediscono o perché
bisogna tutelare la libera concorrenza o per altri motivi. Noi
potremmo già, con uno sforzo e con le risorse che abbiamo a livello
regionale, intervenire a sostegno di alcune realtà di montagna, ma
non lo possiamo fare nel quadro delle norme che ci sono oggi; ecco
perché serve il riconoscimento della montagna a partire dall'Europa
e spero che questo venga anche recepito al più presto nel contesto
italiano. In questo senso è importantissimo che noi non ci troviamo
da soli, è importante che facciamo sentire che c'è una voce della
Valle d'Aosta che si fa sentire anche in Parlamento, ma che
riusciamo anche a costruire una strategia di collaborazioni con
altre Regioni alpine, in modo che si crei un ampio schieramento che
sostenga le nostre ragioni. La fierezza di un popolo è
indispensabile affinché questo popolo continui ad autodeterminarsi,
ma, siccome è stato citato Strauss, non vorrei che facessimo la
fine delle popolazioni che studiava Lévi-Strauss, molte delle quali
oggi sono addirittura estinte. È quindi importante che riusciamo a
stabilire dei contatti con altri popoli alpini per difendere la
montagna.
Nel merito della legge, su alcuni passaggi, mi permetto di
sottolineare l'importanza che vada avanti questo dibattito.
Sicuramente è stato fatto uno sforzo positivo nell'individuare la
montagna, però c'è un articolo in cui alla fine si dice:
"però
tutta la Valle d'Aosta va intesa come territorio di montagna"
,
ci mancherebbe, siamo proprio incassati nelle montagne! Ma per
esempio a Trento e Bolzano, avendo dei capoluoghi di Regione come
Trento che hanno un consistente numero di abitanti, hanno escluso
nell'ambito della montagna i capoluoghi, questo è uno dei tanti
temi aperti di confronto. Non è così facile, quando andremo a
questo confronto su cosa è montagna, confrontarsi con altri che
faticano a capire cos'è la montagna. C'è un concetto che mi piace
molto, che riguarda il grado di accessibilità ai luoghi e la
pendenza del territorio, perché ad esempio Pont-Saint-Martin è
certamente molto in basso, ma ha immediatamente delle montagne che
si alzano in verticale, ha delle vigne che si trovano in situazione
di pendenza estrema, per cui, pur essendo un comune di fondovalle
che potrebbe essere "escluso" dal discorso di montagna, poi ha
delle condizioni tali che lo potrebbero far rientrare nel concetto
di montagna. Il concetto della pendenza che riguarda molti
territori della media montagna valdostana quindi è un discorso che
dovrà essere ripreso e approfondito anche nel contesto europeo. Su
questo bisogna assolutamente che ci si confronti, perché il rischio
che si sia tutti compresi in un'unica indefinita montagna potrebbe
essere molto debole, perché quanto più si allarga il concetto di
montagna tanto più la quantità di risorse che può essere
distribuita ai territori diminuisce.
Un'ultima battuta sulla questione della zona franca, spero che
un giorno il Presidente voglia consentire un dibattito su questo
tema al Consiglio regionale, vorrei far notare che la maggior parte
delle leggi depositate in Parlamento sfuggono dall'utilizzo del
termine "zona franca", ma uno dei punti cardine che hanno,
soprattutto quella al Senato, n. 73, è quello che prevede il
concetto di esenzione fiscale per i territori di montagna, che, se
vogliamo, possiamo tradurlo nel tentativo di aprire a zona franca.
Non si utilizza il termine "zona franca", perché è un termine che
ingenera contenziosi, problematiche anche perché la zona franca non
può prescindere da un riconoscimento oggi che si trova in Europa e
il problema è di nuovo l'Europa. Il concetto di esenzione fiscale
invece è un concetto assolutamente
bipartisan
sui temi della
montagna e che già troviamo contenuto con chiarezza nei disegni di
legge a livello nazionale e che, secondo me, è uno dei temi forti
che va ripreso. Per questo motivo il Partito Democratico,
ringraziando nuovamente i colleghi per il lavoro svolto, voterà a
favore di questa legge e farà il possibile perché gli aspetti
originali di questa legge siano comunicati ai nostri Deputati, ci
sono quasi 70 Deputati del PD che hanno firmato l'atto alla Camera
n. 2007, che contiene sostanzialmente i contenuti presenti nella
nostra legge, salvo la questione della definizione specifica di
cosa intendiamo per montagna. Comunicheremo loro questo importante
lavoro che è stato fatto qui a livello regionale e con loro, in
sinergia anche con i parlamentari europei, continueremo questa
battaglia, perché non è una battaglia pleonastica, non è una
battaglia solo per far vedere che esistiamo, ma è una battaglia che
riguarda la vera possibilità di continuare ad operare in territori
di montagna, soprattutto in quelle fasce più svantaggiate che oggi
in Valle d'Aosta riguardano non solo alcune località di alta quota,
ma tutta una fascia di media montagna che sta incontrando
grandissime difficoltà e che addirittura vive fenomeni di sensibile
spopolamento. Grazie.
Président
- Pour la majorité la parole au Conseiller La
Torre.
La Torre (FA)
- Grazie, Presidente. Intanto voglio
anch'io complimentarmi con i relatori, ottima relazione,
assolutamente puntuale. Che la legge n. 97/1994 sia una legge
superata è evidente, quindi credo sia giusto interrogarsi sul
futuro della montagna, ritengo sia anche giusto farlo alla luce di
un contesto europeo che cambia. La Valle d'Aosta deve inserirsi in
un dibattito come questo, lo ha fatto nel passato, c'è stato un
lavoro egregio al Parlamento, al Senato da parte di chi ci ha
rappresentato, sempre cercando di evidenziare questo ruolo della
Valle d'Aosta, quindi anche oggi con questa legge cerchiamo di
inserirci in un dibattito a pieno titolo. Non credo sia giusto
massificare in questo dibattito anche la Valle d'Aosta; diceva bene
prima qualcuno, si cerca già, identificando la montagna in un 60
per cento del territorio italiano, di massificare tutto, la Valle
d'Aosta invece ha una sua forte identità e noi lo affermiamo usando
lo strumento che abbiamo: uno strumento istituzionale, presentando
una legge. Non vorrei quindi tanto intervenire su questo, su cui ho
già terminato.
Vorrei fare una riflessione invece di altro genere, che è quella
della seconda via: più che la via istituzionale, la via politica,
la via parallela. Questo parte da una consapevolezza di ruolo e di
identità che abbiamo come valdostani, perché, se c'è una cosa che
mi sta molto più cara della montagna, è la Valle d'Aosta. Quando si
parla della Valle d'Aosta, dobbiamo dire che in qualche modo la
montagna si fonde con la nostra autonomia, con il nostro istinto
all'autogoverno. È su questo che vorrei di più riflettere e in
qualche modo mi faccio anche delle domande su quella che è stata
finora la nostra gestione, di quello che è questo istinto di
autogoverno e di questa vita della montagna. Fino ad oggi abbiamo
dato delle risposte valide per la nostra popolazione: quello che
abbiamo costruito fino ad oggi è qualcosa di estremamente positivo,
un modello valdostano che ha dimostrato nel tempo e nei modi di
essere all'altezza delle aspettative del nostro popolo, facendolo
progredire, evolvere, dandogli un benessere non indifferente. Oggi,
considerato che le cose cambiano, è chiaro che dobbiamo rileggere,
con una visione diversa e anche più creativa, questa fusione fra la
montagna e l'autogoverno ed è questa la grande sfida, che non si
identifica in una legge, essendo questa un aspetto istituzionale
che andrà a segnare con un paletto ben preciso - come è giusto che
sia - la nostra presenza all'interno di un dibattito più ampio. Qui
ci dobbiamo interrogare su quello che è un ruolo politico che
dobbiamo svolgere, quindi anche interrogarci fra di noi sul ruolo
che le forze regionaliste e autonomiste devono avere come traino
rispetto a questo cambiamento che avviene intorno a noi e che ci
induce a rileggere la montagna e il diritto all'autogoverno dei
valdostani. Lattanzi un po' ci provoca... certamente anch'io vorrei
avere uno Scajola che mi fa 22 zone franche urbane...
(interruzione del Consigliere Lattanzi, fuori
microfono)
...e ne fa una a Ventimiglia, ma questo mi fa ancora più
riflettere sull'aspetto politico. D'altronde non posso neanche non
vedere il percorso che ha fatto la Lega nel nord-est, nel momento
in cui da semplice movimento locale è riuscita a trasformarsi su
un'esigenza - non solo su una volontà - territoriale e a dare un
corpo e un significato alla propria identità culturale e
territoriale. In questo noi, che siamo precursori - perché noi
siamo precursori di questa intuizione politica e dobbiamo esserne
fieri e convinti di questo bagaglio culturale che ci portiamo -,
oggi dobbiamo riprendere un percorso come forze regionaliste e
autonomiste, che ci deve vedere protagonisti politici di un
cambiamento.
Quando si fa un richiamo al 1948 e al nostro articolo 14, noi
certamente è da lì che possiamo ripartire, ma nei confronti di che
cosa? Ma di un nuovo rapporto di negoziazione con lo Stato! Perché
mi viene facile da dire che come Ventimiglia ha ottenuto la zona
franca molto più titolo ha la Valle d'Aosta ad ottenere una zona
franca di montagna. Così come mi viene facile dire che il nostro
bilancio... perché non dobbiamo chiedere soldi, i nostri 9/10 sono
a tutela della nostra autonomia, non abbiamo bisogno di chiedere
denaro, noi dobbiamo affermare che la Valle d'Aosta, proprio perché
è una zona franca di montagna, deve essere sganciata dal Patto di
stabilità! I denari che sono della Valle d'Aosta devono poter
essere spesi con la propria autonomia sul proprio territorio per il
popolo valdostano ed è qui che si concretizza il discorso che
faceva Lattanzi di dire:
"è inutile parlare, bisogna fare una
politica del fare"
. Credo che da qui possa partire un percorso
politico che si riallacci immediatamente alla zona franca di
montagna, quando parleremo dello Statuto e dell'articolo 14, che si
rifaccia al rapporto nella Paritetica con lo Stato e alle norme di
attuazione, su cui dovremo aprire un grosso dibattito ed
evidentemente - lasciatemelo dire, perché ho premesso che avrei
fatto un discorso politico - anche sulle alleanze politiche, perché
lo sappiamo che, quando si fa un discorso politico, si creano
quelle che Lattanzi chiama lobby politiche e che io definisco dei
raggruppamenti, delle forze compatte che mirano a dei medesimi
obiettivi. Questo diventerà strategico e fondamentale, perché le
forze regionaliste dovranno essere più aggressive per difendere la
loro autonomia e dovranno avere una visione che uscirà anche dai
confini della Valle d'Aosta, per andare non solo a confrontarsi, ma
ad incidere sul ruolo di cerniera che Regioni come la nostra
possono avere rispetto ad altri territori! Lo abbiamo visto con le
votazioni al Parlamento europeo, lo abbiamo visto come i voti sono
arrivati anche dall'esterno, quindi è solo una questione di credere
in un certo percorso e portarlo avanti, assumersi una
responsabilità che è quella di uscire da una nicchia che fino ad
oggi siamo riusciti a gestire bene. Oggi questa nicchia, che viene
messa in pericolo da quello che arriva dall'esterno, ci deve vedere
rispondere compatti come forze regionaliste e portare il nostro
messaggio, il nostro modello valdostano, che è un esempio
replicabile, perché dovremmo essere fieri di andare a dire in tutto
il resto d'Italia e nelle regioni limitrofe che il modello
valdostano è replicabile, è un modello che si può portare avanti, è
un modello che può avere un confronto e un'evoluzione rispetto ai
territori limitrofi: è attraverso un percorso politico di questo
tipo, fatto da posizioni politiche delle forze regionaliste
autonomiste, da alleanze politiche a sostegno della montagna e
dell'autogoverno, di un percorso economico che deve vedere in una
negoziazione con lo Stato un riconoscimento della capacità di
autogoverno completo sul nostro bilancio e via dicendo, attraverso
una serie di azioni che da oggi dovremo portare avanti in tutta la
nostra politica nel suo complesso. Questa è una legge sicuramente
giusta, perché, sotto il profilo istituzionale, marca la nostra
posizione, avevamo titolo per farlo, lo stiamo facendo oggi e
vorrei anche fare un riconoscimento non solo ai relatori oggi che
hanno portato questa legge, ma anche a tutti i Deputati e Senatori
che in passato hanno svolto un'azione molto significativa presso il
Parlamento, anche se oggi a malincuore mi sembra di vedere che c'è
un'azione ridotta da parte del Deputato e del Senatore; questo mi
lascia un po' perplesso, ma ci torneremo sopra su tale argomento.
Grazie.
Président
- La parole à la Conseillère Patrizia
Morelli.
Morelli (VdAV-R)
- Merci, M. le Président. Chers
collègues, permettez-moi de m'associer également aux remerciements
aux rapporteurs de cette propositions de loi de l'Etat, les
collègues Caveri et Chatrian, ainsi qu'à tous ceux qui ont
contribué à la rédaction de ce texte. Cette proposition de loi que
nous sommes en train d'examiner aujourd'hui marque à mon sens une
étape importante dans la politique de la montagne. Nous sommes
confrontés aujourd'hui à une norme d'envergure, qui ne se limite
pas, comme cela se passe souvent, à gérer les contingences, le
quotidien, chose qui est bien nécessaire, bien entendu; cette loi
se place à un niveau supérieur: essaie de voir le présent et le
devenir de la montagne, donc de notre Pays aussi, dans une optique
ample et de perspective, dépassant les visions sectorielles. C'est
en intégrant de manière équilibrée développement et protection que
cette proposition de loi essaie de préfigurer une politique
géographique de développement durable. La Vallée d'Aoste de par sa
vocation intramontaine, comme déjà cité par le collègue Caveri, de
par sa géographie, son histoire, ses traditions, son identité, est
sûrement attitrée pour se poser en protagoniste au sein du débat
concernant l'évolution des territoires de montagne. Le moment est
venu pour que la montagne puisse aspirer à une conception
respectueuse des valeurs spécifiques desquelles elle est porteuse
et pour que l'on abandonne l'idée générale encore assez courante de
territoire arriéré ou bien de colonie de vacances, où la vie des
populations doit rester figée de quelque manière dans une vision
onirique ayant un effet relaxant sur les citadins, ou bien encore
de terrain de jeu pour vivre des expériences-limite.
Dans ces dernières décennies en Europe un important débat s'est
développé au sujet de la montagne et de son avenir, des chercheurs,
des intellectuels se sont évertués à étudier, à essayer de tracer
des lignes de développement futur. Je crois que nous avons tous eu
l'occasion de lire quelques ouvrages à ce propos, je ne veux pas
les citer, il y en a sûrement de remarquables, il s'agit d'études
intéressantes, très stimulantes, qui laissent entrevoir des
perspectives fascinantes pour les territoires de montagne,
notamment pour les Alpes, souvent représentées potentiellement
comme le futur de l'Europe, en tant que réservoir de matières
premières, mais également en tant que lieu encore relativement non
contaminé. Après ces lectures on replonge dans la réalité et alors
il faut se confronter aux problèmes concrets de ceux qui vivent en
montagne et même en haute montagne, je pense à ceux qui vivent à
Valgrisenche, à Cogne, à Champorcher. La nécessité de protection de
l'environnement, qui est une notion désormais largement partagée
au-delà de l'écologisme pur, doit forcément se conjuguer au fait de
garantir aux gens de la montagne une qualité de la vie et des
opportunités qui soient comparables à celles des citadins, sans
toutefois reproduire le modèle de la ville.
Mais nous, les montagnards, que pensons-nous? Quel développement
souhaitons-nous pour ces localités et pour notre Pays en général?
Et d'abord sommes-nous conscients de cette identité montagnarde?
Avons-nous un modèle original à proposer? Un style, pour citer
Lévi-Strauss, évoqué tout à l'heure par Caveri? Pour combien de
valdôtains, de jeunes en particulier, il n'y a pas de différence
entre le fait de vivre en montagne ou de vivre dans n'importe quel
autre endroit? C'est des questions cruciales, auxquelles nous
devons répondre, car quand les gens de montagne ne savent plus
"lire" leur territoire et ne fréquentent plus leur propre montagne,
ils ont perdu à jamais une partie de leur identité et ils ne voient
plus de raisons pour déployer des énergies en faveur de leur
territoire et d'y habiter. Le risque est que d'autres s'en
approprient et qui en décident l'avenir.
Je considère cette proposition de loi une première réponse
importante, d'abord parce qu'elle est notre réponse à nous, le
fruit d'un débat qui a mûri au cours des décennies au sein de nos
institutions et évidemment parce qu'elle fixe des paramètres
objectifs, qui définissent sur le papier ce qu'est un territoire de
montagne et à quelles conditions l'on veut garantir une existence
digne de ce nom aux gens qui habitent la montagne, des contenus
significatifs de cette proposition de loi soyons en tous
conscients... au sein de cette Assemblée, nous en premier, et dans
le Gouvernement valdôtain, lorsque nous sommes appelés à prendre
des décisions importantes, concernant, par exemple, la
rationalisation, un mot qui est à la mode, des transports, des
services sanitaires, des écoles, des postes forestiers.
J'ai de forts doutes quant au fait que ce texte puisse en ce
moment retenir l'attention du Parlement italien, pris comme il est
par toute autre question; cela n'empêche que cette proposition de
loi reste une étape importante dans le débat qui doit amener la
montagne et la Vallée d'Aoste à tracer son parcours original dans
tous les domaines: économique, urbanistique, culturel, social. Il
s'agit d'une tâche noble et engageante, où le travail commun et le
partage des idées même à l'extérieur, comme cela a été évoqué, sont
indispensables en ayant toujours bien présent que le territoire est
notre richesse principale, à utiliser bien sûr, mais à ne pas
gaspiller irrémédiablement et en étant conscients également que
l'avantage collectif doit toujours primer sur l'intérêt
particulier. Je vous remercie.
Président
- Il n'y a plus d'autres inscrits à parler en
discussion générale. Je ferme la discussion générale.
La parole au Président de la Région, Rollandin.
Rollandin (UV)
- Merci, M. le Président. Je crois que
l'analyse qui a été faite de la proposition de loi qui a repris les
deux propositions qui avaient été à son temps prédisposées et qui
va en principe retenir une partie de la loi qui avait été déjà
votée dans ce Conseil il y a quelque temps, avec des modifications
importantes, a permis d'ouvrir un débat fort intéressant. Je crois
que soit le rappel historique que les idées qui ont été reprises
par rapport au développement de l'idée de la montagne nous ont
permis de faire un aperçu intéressant de l'état des choses, ce qui
est un peu plus difficile à décerner est ce qui se passera pour le
futur. En effet l'idée est dans quelque sorte de solliciter dans ce
cas l'Etat à donner une réponse, car je crois que le sens de cette
loi avant tout c'est dans cette direction, de dire:
"nous sommes
concernés directement comme région alpine dans ce thème"
, nous
avons vu dans le temps qu'il y a eu des moments importants de
rappel de la montagne. Je voudrais rappeler qu'à un moment donné on
avait célébré comme un grand succès le fait d'avoir une journée
pour la montagne, ce qui existe encore: il y a une journée pour la
montagne l'11 décembre. Il y avait une rencontre officielle avec le
Président de la République avec les associations qui représentaient
toutes les régions alpines, qui allaient là présenter un dossier en
principe qui allait dans la direction de souligner l'intérêt
général de défendre la montagne, ce n'est pas défendre la montagne
un élément en lui-même, c'était de dire que la montagne est
responsable de ce qui se passe dans la plaine et de dire que
l'intérêt de maintenir la montagne c'était aussi pour ceux de la
plaine.
Je ne veux pas revenir sur toutes les observations qui ont été
faites que je partage. C'est très intéressant d'avoir repris des
thèmes importants soit sociaux, qu'économiques, que d'envergure
culturelle. Je crois que la montagne dans l'aspect culturel, dans
l'aspect de l'éducation... je voudrais rappeler que les écoles de
montagne pour ce qui nous concerne étaient en principe un point de
repère qui dans le temps a été reconnu comme un des points plus
avancés de l'éducation et la Vallée d'Aoste a fait vraiment école;
là aussi dans les petites écoles on n'avait pas crainte de mettre
un petit crucifix, même fait de façon artisanale, c'était normal,
si on va visiter dans les petits hameaux les écoles d'antan, toutes
les écoles avaient d'une façon modeste un crucifix qui allait
marquer le sens de la collectivité. Comme n'importe où dans la
montagne il y a des creux qui signifient le sacrifice, qui
signifient le sens des populations de montagne qu'ont toujours eu
de maintenir cette attitude humble, sérieuse et en sachant que la
montagne est engageante, la montagne est difficile.
En revenant aux points de repère de la loi, j'estime qu'il y a
des sollicitations intéressantes même pour ce qui est de sortir
finalement de l'impasse de la définition de montagne. Depuis le
début il y a eu une équivoque de fond, qui a empêché d'avoir des
lois intéressantes sur la montagne. Le fait qu'il y ait la majorité
des Communes en Italie qui sont insérées dans des Communautés de
montagne dit qu'il y a quelque chose qui cloche, il faut revenir
sur quelque chose de plus sérieux. Là les tentatives ont été faites
dans les années de la part de tout le monde, chaque fois on tombait
sur la difficulté de faire passer du point de vue politique un
accord, car il était évident à son temps, étant donné qu'on allait
financer les Communautés de montagne, que si on enlevait une
Commune de la Communauté de montagne, signifiait qu'on prenait
moins de fonds pour gérer des petites questions liées au
territoire.
Credo che la possibilità che oggi abbiamo di sostenere questa
legge è quella di fare squadra, quindi sarà sia per la nostra parte
dell'Alpi-Med, sia del nuovo GECT... noi porteremo questa legge
all'attenzione delle Regioni Liguria e Piemonte in primis, ma di
tutto l'arco alpino, perché dovremo fare squadra, dovremo avere su
questo un coinvolgimento di tutti gli eletti prima di tutto, ma
anzitutto della gente che si convinca che ci sono qui dei principi
importanti per la salvaguardia della montagna.
Oggi l'impegno nella salvaguardia della montagna è stato detto,
il sovrapprezzo della montagna è stato ricordato, è stato anche
quantificato in alcuni settori, il 30 per cento in più per la
sanità, ma se facciamo un conto, in tutti i settori c'è un
sovrapprezzo; non parliamo poi oggi in un momento in cui si parla
di responsabilità e quindi di sicurezza per tutto quello che
succede in montagna. Ieri si parlava non dico delle alte vie, ma
dei sentieri di montagna, tutti si pongono il problema:
"ma se
viene giù un sasso, chi ne risponde?"
. Domanda che fino a
qualche anno fa non veniva nemmeno fatta, oggi è una delle prime
domande che si pongono. Problemi in tutti i settori, ma soprattutto
le strade di montagna: com'è pensabile che le strade di montagna
siano messe in sicurezza assoluta? La montagna si muove e si
muoverà sempre! Abbiamo il problema delle frane, è chiaro abbiamo
un problema che è un'emergenza, investiamo (lo vedremo nel
bilancio) milioni di euro per mettere in sicurezza le strada oltre
che i villaggi. Tutto questo è un elemento conosciuto su cui non
voglio tornare, però quello che è un problema importante, con
un'evidente ricaduta politica - lo sarà anche adesso nel momento in
cui si va a trattare sul federalismo fiscale -, il problema di cui
noi chiediamo che venga dato atto alle Regioni è quello di avere
con trasparenza i conti. Io devo poter dimostrare se ho dei costi
in più, non è un vantaggio che io voglio solo perché sono montagna,
altrimenti è un discorso perdente, è un discorso che non regge,
perché, quando c'è un confronto con altre realtà, dicono:
"ma
perché tu devi avere di più?"
e io lo devo dimostrare sotto il
profilo economico, quindi federalismo fiscale. Sotto questo
profilo, credo che sarà una battaglia molto lunga, con questo
abbiamo sollevato alcuni problemi; abbiamo messo dei criteri fra
montagna e alta montagna che semplificano alcuni criteri, poi su
questo si potrà discutere; l'importante è che con gli altri si
abbia la voglia di discuterne, di riuscire a capire che questi
criteri non sono inventati, ma sono legati a delle attività che
nella pratica di tutti i giorni scontano il fatto di essere ad
altitudini diverse; questo è un fatto che dovrà essere visto con
molta attenzione.
Riteniamo che tale disegno di legge abbia questo pregio: non si
parla di soldi, ma di una serie di principi che possono essere alla
base di riconoscimenti per poter avere la possibilità di utilizzare
dei fondi e la possibilità di averli nel momento in cui ci siano
delle disponibilità anche a livello europeo come a livello
nazionale. Questo è il concetto di base e su questo crediamo di
poter fare una battaglia corretta; condivido quello che ha detto la
collega Morelli: non ci sono molte condizioni ideali di discussione
per cui tale tema venga affrontato a livello nazionale con la
serenità e l'attenzione che meriterebbe. Oggi andiamo in una fase
elettorale, siamo di nuovo in campagna elettorale; qui le comunali
avvengono fra un po', ma non ci distraggono oltre modo, a livello
nazionale sia le regionali, sia le comunali sono impegnative,
quindi entriamo in un periodo in cui tutto si rimanda, tranne
urgenze che vengono decise non certo in funzione delle nostre
leggi. Lo dico perché sicuramente dobbiamo aspettarci dei tempi
medio-lunghi, non è pensabile che, fatta la legge, ci sia subito
il... altrimenti sarebbe immaginare quello che non succederà.
Ancora due aspetti soprattutto sul discorso economico. Sono
stati evocati due fatti molto importanti, che hanno influito da
sempre sul nostro territorio e alcuni discorsi che potranno
esserlo. Il discorso dell'energia: la gran parte delle aziende che
sono venute in Valle d'Aosta sono venute per la ricchezza
energetica; se non c'era il discorso dell'energia, l'Ilssa e tutte
le altre non avrebbero avuto una presenza in Valle d'Aosta se non
c'era questo elemento forte: l'acqua. Oggi su questo abbiamo avuto
sicuramente il grande vantaggio di poter acquistare le centrali, ma
le centrali hanno una scadenza per le concessioni e mi riallaccio
ad una nota che Luciano ha fatto sul problema delle
liberalizzazioni e di tutto quello che ne consegue. Abbiamo visto
cosa è successo in Trentino e dobbiamo immaginare cosa può
succedere anche qui: alla scadenza delle concessioni dobbiamo tener
conto che non è scontato avere nuovamente le concessioni; le
concessioni dovranno essere viste come un elemento di bando,
dovremo avere la possibilità di rientrare nella concessione. Lo
dico perché è il 2026 per alcune, sembra molto lontano, ma è più
vicino di quanto pensiamo; questo è uno strumento ottimo, ma è come
avere la macchina alla quale manca la benzina o l'impianto
elettrico. Sono elementi che dovranno essere discussi, le norme di
attuazione su cui si sta lavorando vanno in questa direzione;
finalmente sono ripresi i lavori e ne siamo felici, inizierà il 9
la prima seduta, quindi avremo argomenti importanti da
sostenere.
L'altro punto è la zona franca, anche qui non vorrei che ci
fossero equivoci. Della zona franca si è sempre parlato, si sono
presentati dei progetti, ma sulla zona franca si è impostato un
discorso che nel momento in cui è entrato in discussione il
problema a livello europeo... vorrei ricordare che su questo si
sono fatti studi a livello di regione, si sono fatti convegni, si è
cercato di capire quali erano i limiti che potevamo avere
nell'applicazione della zona franca dell'articolo 14. Quella che
era l'intuizione della zona franca nel momento statutario non è
quella di oggi, perché allora c'era il discorso delle frontiere,
quindi la zona franca aveva un senso, perché c'era la possibilità
di utilizzare al meglio la zona franca vecchio concetto, la zona
franca come tutto il territorio. Da lì siamo passati a punti
franchi, ci sono ancora dei punti franchi, ma sempre più a livello
comunitario questa situazione si sta riducendo, quindi l'attuazione
adesso delle zona franca risulterebbe molto più limitata della zona
franca nel concetto statutario. Le zone franche montane sono una
possibilità di inserirsi in un processo di defiscalizzazione, che
può essere utile, però è tutto da costruire; quindi si dovrà andare
a una riflessione la più aperta possibile per presentarsi e
presentare dei documenti; però non è che se presentavamo una legge
sull'applicazione della zona franca, ci dicevano:
"benissimo, la
discutiamo"
, perché noi abbiamo avuto per alcuni anni dei buoni
in esenzione e lì sappiamo cosa significava: significavano miserie
i buoni del caffè, del tè, costava più produrre il buono di quanto
rendeva il buono, tanto che non li prendeva più nessuno! L'ultimo
ce l'hanno tolto, perché dal 2003 è stato detto con chiarezza che
non si poteva più avere, quindi dobbiamo guardare anche i limiti di
sovrapposizione fra norme comunitarie e norme nazionali, perché il
diritto comunitario su questo ha preminenza e non è possibile
resistere oltre un certo limite. Questo lo dico per chiarezza e per
evitare che ci siano equivoci, altrimenti sembra che non si è fatto
e quindi non abbiamo ottenuto... rendiamoci conto che ci sono dei
paletti e che questi non sono eludibili.
L'ultimo concetto molto importante che è stato evocato è quello
della competitività, su questo credo che si apra il capitolo più
difficile, perché anche l'Europa ha parlato di montagna per
analogie, per il principio di coesione, ma non è che nomina la
montagna. Mentre dice che le isole sono un elemento da valutare,
della montagna non ha mai parlato! La sensibilità a livello
comunitario sulla montagna è zero! Se è zero virgola sette a
livello nazionale, a livello europeo è zero, non esiste! Questo è
solo per un ragionamento, prima erano le zone svantaggiate e noi
abbiamo marciato sulle zone svantaggiate, adesso i principi di
coesione sono tutti da costruire. Con questo voglio dire che
sicuramente è molto apprezzabile il fatto che vi sia una legge di
questo tipo, di principi; vorrei ricordare che fino a qualche anno
fa il dibattito sulla montagna, come avviene da altre parti...
perché fuori dalla Valle d'Aosta il discorso sulla montagna è stato
il problema di finanziare le Comunità montane, perché la lotta che
è stata fatta negli anni a livello parlamentare era di rifinanziare
le Comunità montane, prima erano 60 milioni di euro, poi ridotti a
30 milioni di euro, adesso non ci sono più i soldi con il discorso
che di fatto le Comunità montane non esistono più. Dobbiamo quindi
uscire da alcuni equivoci, questa legge fa chiarezza, dà degli
spunti importanti per avere una discussione seria che permetta di
rimettere a punto la strategia sulla montagna, che è quella di una
grande attenzione ai sovraccosti, quella di una grande attenzione
alla riserva culturale della montagna, ambientale. Non voglio
andare sul discorso dei parchi, perché anche qui si aprirebbe un
discorso per la montagna interessante: come sono i parchi montani
rispetto ai parchi marini? Se andiamo a vedere i soldi che vengono
dati ai parchi montani rispetto a quelli marini, scopriamo delle
cose molto interessanti. Ci sono diversi temi che potrebbero essere
evocati e che sicuramente verranno ripresi per portare avanti a
livello nazionale - su cui ci impegniamo tutti a sensibilizzare per
le parti opportune - l'attività per sostenere questo progetto.
Grazie.
Président
- Je pense que nous pouvons passer à l'examen
de la loi article par article. Nous avons l'amendement du
Conseiller Caveri et du Vice-président Chatrian concernant le
titre, qui récite:
Emendamento
Il titolo sul nuovo testo sulla montagna va così interamente
sostituito:
"Disposizioni e misure per lo sviluppo, la tutela e la
valorizzazione dei territori di montagna".
Je le soumets au vote:
Conseillers présents et votants: 32
Pour: 32
Le Conseil approuve à l'unanimité.
Président
- Est-ce que je peux annoncer le même résultat
pour l'article 1
er
? Même résultat.
Président
- Article 2: même résultat. Article 3: même
résultat. Article 4: même résultat. Article 5: même résultat.
Article 6: même résultat. Article 7: même résultat. Article 8: même
résultat. Article 9: même résultat. Article 10: même résultat.
Article 11: même résultat. Article 12: même résultat. Article 13:
même résultat. Article 14: même résultat. Article 15: même
résultat. Article 16: même résultat. Article 17: même résultat.
Article 18: même résultat. Article 19: même résultat. Article 20:
même résultat. Article 21: même résultat. Article 22: même
résultat. Article 23: même résultat. Article 24: même résultat.
Président
- Je soumets au vote la loi dans son
ensemble:
Conseillers présents et votants: 33
Pour: 33
Le Conseil approuve à l'unanimité.
Président
- Chers collègues, la loi sera envoyée aux deux
Chambres. Merci pour votre collaboration, la séance est levée.
La séance est levée.
---
La réunion se termine à onze heures et onze minutes.
