Classificazione
INDUSTRIA



Oggetto del Consiglio n. 2783 del 23 gennaio 2013 - Resoconto
OGGETTO N. 2783/XIII - Interrogazione: "Definizione del
protocollo d'intesa per l'insediamento della Società Vallée d'Aoste
Technology nell'area dell'ex Tecdis di Châtillon".
Président -
La parole à l'Assesseur Pastoret.
Pastoret (UV)
- Grazie Presidente.
Nel corso della seduta del 5 dicembre 2012, avevo annunciato che
nelle settimane successive vi sarebbero stati gli incontri
necessari ad aprire la fase negoziale, operativa, con Vallée
d'Aoste Technology per definire le modalità da esperire in vista
dell'eventuale insediamento nel polo dell'ex Tecdis di Châtillon.
Così come avevo anticipato, il 20 dicembre 2012 si è tenuta una
riunione con i promotori dell'iniziativa di Vallée d'Aoste
Technology, alla presenza del Segretario generale della Regione,
dottor Malfa, del Coordinatore dell'Assessorato alle attività
produttive, dottor Cadin, di alcuni rappresentanti di Finaosta e di
Vallée d'Aoste Structure. In tale occasione i proponenti di Vallée
d'Aoste Technology hanno confermato il loro interessamento
all'insediamento nell'area e, nel corso dell'incontro, sono state
ricordate le procedure da seguire per l'insediamento. È stato
ritenuto opportuno proporre l'unificazione delle procedure stesse,
là dove possibile, per razionalizzare le varie istruttorie sulla
base delle competenze diversificate dei soggetti interessati. Nel
corso della riunione si è convenuto pertanto di proporre alla
Giunta regionale di affidare un mandato diretto a Finaosta ed a
Structure Vallée d'Aoste per porre in essere tutte le verifiche del
caso, al fine di addivenire rapidamente ad una pronta
conclusione.
In data 11 gennaio 2013 la Giunta regionale ha pertanto assunto
la delibera n. 21 portante incarico a Finaosta e Vallée d'Aoste
Structure di prendere diretti contatti con la società Vallée
d'Aoste Technology per l'insediamento nell'immobile a destinazione
produttiva situato nell'area ex Tecdis in comune di Châtillon. La
delibera in questione, di fatto, determina la possibilità di
derogare alla delibera 922 dell'aprile 2011, nella quale venivano
aggiornati e rivisti i criteri di insediamento negli immobili
industriali in possesso di Vallée d'Aoste Structure: ciò per
consentire di operare, da un lato, sia in relazione alla
particolarità, alla specificità dello stabilimento ed alla
tipologia dell'insediamento prospettato, visto che è un
insediamento che comprende, come dire? l'inserimento di varie
attività; e, altra ragione, non meno importante, anzi forse più
importante, dell'assunzione di questa delibera, perché la procedura
autorizzata consentirà, inoltre, di ridurre in modo...speriamo
significativo, i tempi procedurali previsti, invece, dalla delibera
922 che erano codificati in un certo modo.
Il fatto di mettere insieme i protagonisti Vallée d'Aoste
Structure per tutte le questioni legate alla logistica e Finaosta
per tutte le parti che riguardano, invece, la valutazione del
business plan, consentirà di operare congiuntamente, andando
appunto a ridurre i tempi previsti per le eventuali autorizzazioni
all'insediamento.
Président -
Merci. Pour la réplique la parole au
Vice-président Chatrian.
Chatrian (ALPE)
- Grazie Presidente.
La delibera 21 del 2013 penso riassuma molto bene il dossier in
questione; più volte in quest'aula ci siamo confrontati su
tematiche varie per quanto riguarda il riutilizzo dell'importante
area della Media Valle ex Tecdis.
Assessore, da una parte accogliamo positivamente la sua
risposta, la valutiamo positivamente per due motivi: la prima,
quando ci parla di ridurre i tempi; in questa legislatura più volte
noi abbiamo affrontato il discorso di comunque far parlare,
confrontarsi, e soprattutto trovare un
modus operandi
tra le
società controllate e partecipate, in questo caso Vallée d'Aoste
Structure, parte finanziaria Finaosta, e il suo Assessorato, in
modo da ridurre i tempi tecnici e ridurre i tempi
dell'Amministrazione, quindi positivo, meglio tardi che mai!
Comunque mi sembra che la volontà ci sia, soprattutto in delibera,
il mandato che è stato dato in prima battuta sia questo; in
secondo, la modifica della vecchia delibera, quella che citava lei,
la 922 del 2011, finalmente, probabilmente si vanno a rivedere
anche i criteri quindi di utilizzo di questo patrimonio pubblico
importante. Dire che si conferma l'interessamento, questo è
positivo, a nostro avviso questa è la risposta più importante,
quindi di natura politica, dove si conferma l'interessamento, viene
dato il mandato a Finaosta ed a Vallée d'Aoste Structure per
valutare il progetto imprenditoriale e la definizione soprattutto
del contratto.
Sicuramente torneremo nuovamente su questo dossier per seguire,
passo a passo, le evoluzioni, però con un mandato importante, che è
quello di dare delle risposte veloci, subito, e soprattutto che il
progetto sia - speriamo - valido, soprattutto per le ricadute
occupazionali nella Media Valle. Ribadiamo il nostro concetto
principale: la riduzione dei tempi sovente deve arrivare dalla
politica, è la politica che deve stimolare, velocizzare il sistema
ancora troppo lento, ancora troppo macchinoso che abbiamo
all'interno dell'Amministrazione regionale rispetto alla
finanziaria, in questo caso Finaosta, e la società che si occupa
direttamente del patrimonio. Grazie.
