Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 3058 del 5 febbraio 1992 - Resoconto
OGGETTO N. 3058/IX Comunicazioni del Presidente del
Consiglio.
Cout (Presidente)
Le comunicazioni del Presidente
riguardano l'attività della Presidenza del Consiglio e degli organi
consiliari dal 22 gennaio 1992 in poi.
Disegni di legge presentati:
Proposta di legge n. 377, presentata dal Consigliere Bich, in
data 28 gennaio 1992: "Provvidenze a favore di nuclei familiari
alla ricerca di abitazione in seguito ad avvenuta esecuzione di
sfratto".
Disegno di legge n. 378, presentato dalla Giunta regionale in
data 31 gennaio 1992: "Norme per l'allevamento e la marchiatura
obbligatoria dei cinghiali e relativi ibridi" (III e IV
Commissione).
Disegno di legge n. 379, presentato dalla Giunta regionale in
data 31 gennaio 1992: "Interventi volti a promuovere lo sviluppo
alpinistico ed escursionistico" (IV, V e II Commissione).
Disegno di legge n. 380, presentato dalla Giunta regionale in
data 31 gennaio 1992: "Concessione di contributi per la
realizzazione di iniziative di interesse turistico promozionale"
(IV, V e II Commissione).
Proposta di legge statale n. 9, presentata dal Consigliere
Gremmo in data 23 gennaio 1992: "Norme sul referendum di cui al 2°
comma dell'articolo 132 della Costituzione per il distacco di
comuni e province da una regione e l'aggregazione ad altra regione
(I Commissione).
In data 29 gennaio 1992 la Giunta regionale ha ritirato il
disegno di legge n. 354 concernente: "Rifinanziamento, per il 1991,
della legge regionale 2 novembre 1987, n. 9 (Norme concernenti le
comunità montane)".
Deliberazioni vistate:
n. 12.
Deliberazioni non vistate:
Con lettera in data 23 gennaio 1992 il Presidente della
Commissione di Coordinamento ha richiesto chiarimenti sulla
deliberazione n. 2995/IX del 10 gennaio 1992, concernente: "Esame
delle istanze delle Società interessate alla gestione della Casa da
gioco - Delega alla Giunta per la trattativa privata".
Riunioni:
I Commissione: 1
II Commissione: 2
III Commissione: 1
IV Commissione: 1
V Commissione: 1
Ufficio di Presidenza: 2
Conferenza dei Capigruppo: 1
In relazione alla risoluzione approvata dal Consiglio regionale
in data 22 novembre 1991, in cui si esprime solidarietà e stima al
Presidente della Repubblica in ordine alla riforma complessiva
delle istituzioni, il Segretario generale della Presidenza della
Repubblica ha comunicato che il Capo dello Stato ha particolarmente
gradito il pensiero e sinceramente apprezzato lo spirito che lo ha
animato.
In data 31 gennaio 1992 è pervenuta a questa Presidenza copia
della risoluzione, approvata dal Consiglio regionale del Molise, in
ordine alla competenza in materia di ricorsi per il riconoscimento
dell'invalidità civile. Copia della risoluzione è stata trasmessa
per conoscenza al Presidente della V Commissione.
Il Sindaco del Comune di Gressoney-La-Trinité ha comunicato che
il Consiglio comunale nella seduta del 30 settembre 1991 ha
deliberato di invitare il Consiglio regionale della Valle d'Aosta
ad inserire di diritto, nella emananda legge elettorale, un
rappresentante dei comuni di Issime, Gressoney-Saint-Jean e
Gressoney-La-Trinité, di origine Walser, in seno al Consiglio
regionale della Valle d'Aosta. Copia della deliberazione è stata
trasmessa al Presidente della I Commissione.
In relazione alla risoluzione approvata dal Consiglio regionale
in data 22 novembre 1991 in materia di tutela delle minoranze
linguistiche, il Presidente della Camera ha comunicato di aver
disposto la trasmissione del documento alla competente Commissione
affinché ne tenga conto nel corso della sua attività.
Il Presidente del Consiglio della Provincia autonoma di Trento
ha inviato a questa Presidenza copia della mozione con la quale il
Consiglio esprime un giudizio sostanzialmente favorevole alla
proposta di modifica costituzionale che è all'esame della Camera
dei Deputati e sottolinea la necessità di un impegno che consenta
un'ampia riforma del sistema delle autonomie regionali.
Copia della mozione è stata trasmessa, per opportuna
informazione, al Presidente della I Commissione.
Il Presidente della III Commissione consiliare permanente, a
seguito del sopralluogo effettuato dalla Commissione il 16 gennaio
1992 in Comune di Morgex in relazione alla realizzazione del
progettato viadotto del Montbardon, ha inviato per conoscenza a
questa Presidenza una lettera nella quale evidenzia i punti che
hanno destato maggiori perplessità ai Commissari.
La lettera risulta essere stata inviata al Presidente della
Giunta regionale e per conoscenza al Sindaco di Morgex, al
Presidente e all'Amministratore delegato della Società RAV.
Venerdì 24 gennaio ho partecipato ad una riunione della
Conferenza dei Presidenti dei Consigli regionali, che si è svolta a
Roma, presso la Sede del Consiglio regionale del Lazio.
Nel corso della riunione si è proceduto alla nomina del nuovo
Coordinamento della Conferenza, che sarà presieduto, per la durata
di un anno, dal Presidente del Consiglio regionale della Calabria,
subentrato a Paolo Benelli, Presidente della Toscana.
Ma il punto principale all'ordine del giorno è stato la
discussione di una proposta di revisione costituzionale elaborata
dal Coordinamento della Conferenza, che mira ad una trasformazione
dello Stato attraverso un trasferimento delle competenze alle
regioni.
La proposta, dopo ulteriori approfondimenti, potrà essere
sottoposta all'approvazione di tutti i Consigli regionali, per
essere poi presentata all'esame del Parlamento che sarà eletto nel
prossimo mese di aprile.
I Presidenti dei Consigli delle regioni a statuto speciale e
delle province autonome, pur condividendo l'esigenza di un
allargamento delle competenze di tutte le regioni, hanno ribadito
le ragioni che stanno alla base della "specialità" delle loro
regioni, riaffermando la necessità di ampliare l'autonomia delle
singole regioni a statuto speciale.
Per questi motivi ho trasmesso la proposta alla Conferenza dei
capigruppo ed alla I Commissione consiliare, chiedendo di
approfondirla e di formulare eventuali rilievi entro il prossimo 28
febbraio, data in cui si riunirà nuovamente la Conferenza.
Ha chiesto la parola il Consigliere Louvin; ne ha facoltà.
Louvin (UV)
Merci, Monsieur le Président. Je vous
demanderais de bien vouloir faire parvenir à notre Groupe une copie
de la délibération du conseil communal de Gressoney-La-Trinité, qui
rejoint totalement les voeux que notre Groupe a déjà émis dans sa
proposition, annoncée dans la première Commission du Conseil
régional, pour ce qui est de la représentation de la communauté
Walser à l'intérieur de l'assemblée régionale.
Je vous demanderais surtout de nous la faire parvenir, parce
que, pendant ces derniers mois, ou plutôt pendant cette dernière
année, nous eu quelques problèmes de circulation des informations
et de mise en marche de la première Commission.
Je voudrais faire remarquer, à ce propos, en me rattachant à la
communication que vous avez faite au sujet de la réunion de la
première Commission, que ce Conseil régional, le 21 novembre 1990,
avait approuvé un ordre du jour dans lequel on estimait
indispensable de définir, avant le débat de travail de la
commission paritaire pour les normes d'application de la loi 142,
le domaine d'intervention de ce règlement d'application. Le Conseil
avait, donc, demandé que la première commission puisse examiner,
avec la délégation nommée par la Région, le contenu de ces normes
d'application pour les communes.
Puisque six mois plus tard aucune réunion n'avait encore eu
lieu, nous avions proposé un nouvel ordre du jour dans lequel nous
demandions - et ce Conseil l'avait unanimement approuvé -
l'engagement du Président de la première Commission, monsieur
Milanesio, à convoquer, dans le délai de 15 jours, une rencontre de
la Commission qu'il préside avec la composante régionale de la
commission paritaire. C'était le 23 mai 1991.
Monsieur le Président, cette réunion a été convoquée pour
vendredi 31 janvier et le Président du Gouvernement était également
invité, mais il n'a pas pu intervenir pour des raisons de santé. La
délégation valdôtaine dans la commission paritaire n'a pas cru bon,
pour des raisons que j'ignore, d'intervenir à cette réunion.
D'ailleurs nous avons appris par la presse que ces normes
d'application étaient déjà approuvées par la commission bicamérale
au Parlement. Nous estimons, donc, que le travail que notre
Commission aurait dû faire à ce propos a été complètement ignoré,
qu'il n'y a pas eu moyen, de la part des représentants de ce
Conseil, non seu-lement de pouvoir donner des adresses ou des
indications, mais, ce qui est plus grave encore, d'être purement
renseignés sur ce qui se passait dans les négociations avec le
Gouvernement au sujet de la loi 142.
Je n'ajoute rien d'autre. Je ne veux pas revenir sur les
vieilles querelles de la participation, de la centralité du Conseil
et autre. Je me borne à dire que notre travail de conseillers dans
les commissions devient impossible là où il n'y a pas, ni de la
part du Gouvernement, ni de la part des présidents de commission
appartenant à la majorité, la possibilité d'entrer même en argument
sur des matières aussi importantes comme celle que j'ai
évoquée.
Presidente
Penso che non ci siano difficoltà ad
inviare al Gruppo dell'Union Valdôtaine una copia della
deliberazione del Consiglio comunale di
Gressoney-La-Trinité.
Per quanto attiene al fatto che i membri della Commissione non
abbiano potuto prendere completa visione del testo approvato dalla
Commissione paritetica, penso che inviterò il Presidente della
Commissione a riunirla nuovamente affinché tutti i commissari
possano non solo prendere conoscenza, ma discutere ed approfondire
l'argomento in oggetto. Invito quindi il Presidente della
Commissione a dar seguito a questa sollecitazione.
Ha chiesto la parola il Consigliere Milanesio; ne ha
facoltà.
Milanesio (PSI)
La Commissione si è riunita il giorno
di Sant'Orso, con poco sollazzo dei consiglieri che vi hanno preso
parte. Erano stati invitati anche i membri della Commissione
paritetica, che però non hanno ritenuto opportuno partecipare,
forse perché erano impegnati.
Precisato questo, non credo ch'io la debba più riunire per
quell'argomento.
Presidente
Ha chiesto la parola il Consigliere
Rollandin; ne ha facoltà.
Rollandin (UV)
On vient d'entendre de la part du
Président du Conseil qu'il y a eu une lettre de la Commission de
coordination à propos de la question du Casino. C'est une requête
d'éclaircissements à propos de la délibération du Conseil.
Je voudrais, à ce propos, savoir quel est la procédure à suivre
et quelle est l'intention du Conseil pour répondre aux observations
qui ont été faites et de quelle façon on prévoit d'intervenir à ce
sujet, si après une analyse des suggestions qui ont été reprises
par la Commission même ou si d'une autre façon.
Je comprends qu'il y ait des suggestions de la Junte, mais je
voudrais savoir, compte tenu du fait que c'est tout de même le
Conseil qui a examiné et repris ce thème, s'il y a l'intention d'en
discuter au niveau du Conseil, en conséquence de l'envergure du
problème ou bien si on prévoit tout simplement de donner une
réponse de la Junte.
Je voudrais souligner qu'il s'agit d'une délibération du Conseil
et, par conséquent, je crois que, compte tenu de l'importance du
thème, ce serait intéressant d'en discuter et de mieux saisir les
raisons de cette intervention et de savoir de quelle façon on va
lui donner une réponse.
Presidente
Devo dire in proposito che le risposte
della Commissione di coordinamento sono state da me trasmesse con
lettera in data 31 gennaio 1992.
La prassi costante di questo Consiglio è che, quando il
Coordinamento chiede dei chiarimenti su atti amministrativi votati
dal Consiglio, questa Presidenza chiede informazioni
all'Assessorato che ha proposto la deliberazione. Pertanto, nel
caso specifico, la risposta che ho trasmesso al Coordinamento è
stata predisposta dalla Presidenza della Giunta.
Penso quindi che il Presidente della Giunta, sempreché lo
ritenga opportuno, possa dirci qualcosa in merito nel corso delle
sue comunicazioni al Consiglio. Ritengo tuttavia che il testo sia
stato dato a chi l'ha richiesto e che i consiglieri che hanno
voluto ne abbiano preso visione.
Per ciò che concerne la discussione di questo problema in
Consiglio, basta che ci sia una proposta e che il Consiglio sia
d'accordo perché la questione sia discussa. Per il momento non è
all'ordine del giorno la trattazione di oggetti specifici e
comunque ognuno può chiedere che questo venga inserito.
Ha chiesto la parola il Consigliere Bich; ne ha facoltà.
Bich (Ind)
Questo argomento è abbastanza scottante, nel
senso che l'opinione pubblica è stata informata attraverso la
stampa del rinvio di questa deliberazione e pertanto sarebbe
opportuno che tutto il Consiglio, come ha accennato un momento fa
il Consigliere Rollandin, fosse chiamato a dare una sua
valutazione, anche perché la IV Commissione aveva avuto modo di
affrontare gli aspetti specificatamente citati nella lettera della
Commissione di Coordinamento.
In questo senso, il verbale della IV Commissione riguardante
l'audizione del Presidente della Società Sitav è particolarmente
illuminante sulle possibili risposte dell'Amministrazione ai
rilievi e alle richieste di chiarimento della Commissione di
Coordinamento.
Chiederei, pertanto, che siano inviati alla Commissione tutti i
poliedrici e polivalenti aspetti di questa vicenda ed in
particolare i verbali della IV Commissione, che sono stati
sbobinati e definiti nel merito di questa vicenda solo in una
parte, perché non disponiamo ancora del testo dell'audizione di
altri consulenti ed esperti. Tali documenti assumerebbero una
valenza non indifferente nel dar modo all'Amministrazione di
predisporre una risposta complessiva.
Chiederei, se il Presidente del Consiglio ne ravvisa la
necessità, di allegare anche il verbale della IV Commissione
consiliare. Tengo a precisare che sarei d'accordo ad inviarlo anche
personalmente.
Presidente
Ha chiesto la parola il Consigliere Faval;
ne ha facoltà.
Faval (UV)
A sostegno della richiesta formulata dal
Consigliere Rollandin, vorrei ricordare un passo della relazione
inviata dal consulente giuridico, dott. Marziano Pessina, nel quale
si afferma:
"E' opportuno investire il Consiglio regionale della
competenza di esaminare le singole domande presentate dagli
aspiranti, onde accertarne il possesso dei requisiti e formare la
lista degli ammessi e quella degli esclusi, con motivata decisione.
La scelta di tale sede è consigliata dal fatto che, trattandosi di
materia estremamente delicata ed importante per gli interessi della
regione, tutte le forze politiche rappresentate nel Consiglio
devono essere coinvolte ed avere la possibilità di manifestare la
loro posizione al riguardo"
.
Mi pare che questa affermazione del consulente giuridico
avvalori la tesi secondo cui è necessario che sia tutto il
Consiglio regionale ad esprimersi sulle scelte da fare.
E' vero che il Consiglio non è stato coinvolto - ed in proposito
non ho alcun rilievo di carattere formale da indirizzare alla
Presidenza del Consiglio, perché tutto si è svolto nel rispetto del
Regolamento - ma è altrettanto vero che, trattandosi di un
argomento particolare, che, come dice lo stesso consulente
giuridico, concerne materia estremamente delicata ed importante per
gli interessi della regione, forse sarebbe opportuno riunire i
Capigruppo per stabilire la procedura da seguire nel formulare la
risposta.
Chiedo, quindi, che in proposito la Presidenza del Consiglio si
faccia carico di questi quesiti anche al fine, benché la risposta
sia già stata data, di rivedere la procedura e di inviare ulteriori
risposte, proprio perché trattasi di materia estremamente delicata
ed importante per il futuro della regione.
Presidente
Proprio perché trattasi di materia
particolarmente importante, credo che questo argomento non possa
essere discusso in occasione delle comunicazioni del Presidente del
Consiglio, quando, per norma e regola, si hanno a disposizione solo
cinque minuti di tempo per un argomento che potrebbe richiederne
molti di più.
Direi invece che la questione dovrebbe essere inserita
all'ordine del giorno, o con la richiesta di un Consigliere o con
una risoluzione, oppure, se il Consiglio lo ritiene opportuno, nel
corso della seduta antimeridiana o all'inizio di quella
pomeridiana, si potrebbe riunire la Conferenza dei Capigruppo per
decidere in merito.
Se non ci sono obiezioni, la Conferenza dei Capigruppo è
convocata per le ore 15 del pomeriggio di oggi.
