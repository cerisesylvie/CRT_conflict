Classificazione
(Nessuna classificazione presente)


Trascrizione informale del dibattito dell'aula
Oggetto del Consiglio n. 116 del 28 aprile 1969 - Resoconto
OGGETTO N. 116/69 - Strada regionale della Valgrisanche.
Pericolosità della quinta curva a monte della frazione Leverogne.
(Interpellanza)
Ramera (D.C.)
- Avevamo detto che avremmo fatto le tre
interrogazioni, scusi Signor Presidente, perché se altrimenti
andiamo avanti tardi poi incominciamo... ma no, le tre
interrogazioni le abbiamo finite, abbiamo già fatto la prima
interpellanza.
Montesano (P.S.U.)
- Facciamo l'interpellanza e tutto
quello che è interpellanze e interrogazioni, le interpellanze le
finiamo, sono cinque minuti per ogni interpellanza, allora risponde
l'Assessore Colombo.
Colombo (P.S.U.)
- L'osservazione e la richiesta fatta
dal Consigliere Chabod riguarda il tratto di strada che è stato
allargato, sistemato nel 1958. Noi abbiamo fatto fare, a seguito di
questa interpellanza, un sopralluogo da parte dei tecnici, i quali
però così, guardando la quinta curva, che per la verità non sono
riusciti molto bene ad identificare, hanno guardato anche altre
curve e dobbiamo dire che la situazione è un po' uguale per tutte
le curve di una certa ampiezza che noi abbiamo su questo
tracciato.
È vero, qui abbiamo alla quinta curva, con un raggio di 4,60,
una pendenza di 7,50%, alla sesta curva con un raggio di 4 metri e
una pendenza dell'8%. Non dimentichiamo però che in questo momento
noi stiamo facendo degli sforzi finanziari non indifferenti per la
strada di Valgrisanche, per la sistemazione del tratto che non era
mai stato toccato, e quindi io pregherei l'interpellante - tenendo
conto che naturalmente lì non è l'intervento soltanto per una
curva, ma lì va fatto un intervento in modo radicale - di lasciarci
ultimare i lavori di sistemazione che abbiamo in corso per
l'allargamento e la sistemazione della strada fino su a
Valgrisanche e poi di vedere il problema generale della modifica
dei tratti più difficoltosi del primo tratto, che invece è stato
sistemato nel 1958.
L'esigenza di farlo o che, lo metto subito in evidenza perché
non c'è soltanto la quinta, ma lì ce n'è parecchie di curve che
vanno ritoccate, quindi dico si tratta di un intervento abbastanza
oneroso, io chiederei di rinviare a lavori eseguiti in alto per poi
mettere a posto e sistemare anche la parte bassa.
Chabod
(D.C.)
- Io chiederei, se è possibile, di
andare su un momentino con un tecnico perché non è proprio alla
curva, è appena passata la curva, c'è un sasso che esce un po', è
un po' sporgente con un compressore è un lavoro da poco, proprio,
perché i pullman non riescono a girare devono fare due marce, solo
in quella curva, è solo, ecco chiederei solo quello, grazie.
