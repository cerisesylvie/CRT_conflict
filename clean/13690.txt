Classificazione
(Nessuna classificazione presente)


Resoconto integrale del dibattito dell'aula
Oggetto del Consiglio n. 179 del 6 ottobre 1993 - Resoconto
OGGETTO N. 179/X - Subconcessione alla ditta Berthod Pietro di
derivazione d'acqua dal torrente Marmore, in Comune di
Valtournenche, per produzione energia elettrica.
Deliberazione - Il Consiglio
Premesso che:
con domanda in data 26.02.1988, a variante dell'istanza
03.10.1985, la Ditta Berthod Pietro ha chiesto all'Amministra­zione
regionale la subconcessione di derivare dal torrente Marmore, in
Comune di Valtournenche, moduli medi 3,06 e max. 3,82 di acqua per
produrre, sul salto di metri 31,63, la potenza nominale media di
KW. 95,97.
La domanda, corredata da progetto in data 03.10.1985, a firma
ing. Andrea Paillex e da progetto di variante in data 26.02.1988, a
firma geom. Francesco Gorret, prevede la costru­zione di un
impianto del tipo ad acqua fluente, costituito da ca­nale di
derivazione, vasca dissabbiatrice, condotta forzata, edi­ficio di
produzione e canale di scarico.
Inoltre:
-
il Magistrato per il Po di Parma, con nota n. 14411 in
data 05.12.1985 ha rilasciato il nulla-osta nei riguardi idraulici
per l'ammissione ad istruttoria della domanda di cui si tratta;
-
l'ENEL, Compartimento di Torino, con nota DC/USS in
data 04.02.1986 ha fatto presente di non avere alcuna osservazione
da formulare, ai sensi dell'articolo 18 del D.P.R. n. 342 del
18.03.1965, circa la domanda sopraddistinta;
-
l'avviso di presentazione della domanda 26.02.1988
della ditta Berthod Pietro è stato pubblicato sul F.A.L. della
Valle d'Aosta n. 29 in data 16.11.1991 e riprodotto nel n.289 della
G.U. della Repubblica Italiana (foglio inserzioni) in data
10.12.1991, senza dar luogo alla presentazione di domande
in­compatibili e concorrenti;
-
con Ordinanza dell'Assessore ai LL.PP. n. 151 in data
18.02.1992 è stato disposto il deposito della domanda e del
re­lativo progetto presso l'Assessorato LL.PP. della Regione per 15
giorni consecutivi decorrenti dal 09.03.1992, a disposizione di
chiunque intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di Valtournenche e copia
della medesima è stata inviata al Ministero dei LL.PP., al
Ma­gistrato per il Po di Parma, alla Sezione Idrografica per il Po
di Torino, alle Associazioni Irrigue Est-Sesia di Novara e
Ovest-Sesia di Vercelli, all'ENEL Compartimento di Torino, alla
Pri­ma Direzione del Genio Militare di Torino, al Consorzio
regio­nale Pesca, all'Ufficio Difesa e Protezione del Suolo
dell'Asses­sorato Agricoltura e Forestazione, all'Assessorato
dell'Ambiente ed alla ditta Berthod Pietro;
-
la pubblicazione presso il Comune di Valtournenche,
come risulta dal referto in calce all'ordinanza, è regolarmente
avve­nuta ed ha dato luogo alla presentazione, da parte
dell'Asso­ciazione d'Irrigazione dell'Agro all'Ovest del Sesia, di
un espo­sto datato 28.02.1992 con il quale, a salvaguardia delle
dota­zioni idriche dei canali Naviglio d'Ivrea, Depretis e Farini,
de­rivati dalla Dora Baltea, della quale il torrente Marmore è
tri­butario, l'Associazione irrigua chiede che nel disciplinare di
subconcessione vengano inserite le seguenti precisazioni:
a) il manufatto di derivazione dovrà essere dotato di apposito
edificio idoneo alla misura della portata assentita;
b) le manovre di invaso e di svaso del canale di carico della
centrale dovranno essere attuate con una gradualità tale da evitare
turbamenti del regime idraulico del corso d'acqua pubblico.
Il canale di derivazione, come stabilito nell'articolo 6 del
di­sciplinare di subconcessione, dovrà essere dotato di paratoia
regolabile in modo da garantire che non entri nella derivazione una
quantità d'acqua superiore a quella di concessione; inoltre
l'impianto di cui si tratta è del tipo ad acqua fluente, in quanto
la vasca di carico serve esclusivamente alla regolazione della
portata ed è di dimensioni talmente modeste per cui non sono da
temere turbamenti del regime idraulico della Dora Baltea. Comunque,
a maggior tutela delle dotazioni idriche poste a valle della
derivazione in oggetto, le precisazioni richieste dalla citata
associazione sono state inserite nell'articolo 8 del disci­plinare
di subconcessione.
La visita locale di istruttoria, come stabilito nell'ordinanza,
è regolarmente avvenuta il 24.04.1992 ed alla medesima sono
intervenuti funzionari dell'Ufficio Concessioni Acque della
Re­gione, il geom. Leonardo Perron, tecnico del Comune di
Val­tournenche, il geom. Fabio Dal Molin del S.S.I.D.S.
dell'Asses­sorato Agricoltura e Forestazione ed il signor Berthod
Pietro, titolare della domanda di subconcessione, i quali hanno
accer­tato che le opere risultano interamente eseguite e che, salvo
modeste varianti, quali la posa di una serie di paratoie sulla
traversa di derivazione. di massima corrispondono alle
rappre­sentazioni grafiche di progetto.
Inoltre:
a)
la derivazione è realizzata mediante la costruzione di
una trappola direttamente nell'alveo del torrente, con una
larghez­za di mt. 1,20 ed una profondità di mt. 0,60 e di un
pozzetto per regolare il flusso dell'acqua che verrà convogliata
nella vasca dissabbiatrice mediante una condotta della lunghezza di
mt. 30, costituita da tubi in cemento del diametro di cm. 80;
b)
dalla vasca dissabbiatrice, ubicata in sponda sinistra
oro­grafica del torrente, a quota 1518,62 m.s.m. parte la condotta
forzata costituita da tubi in acciaio del diametro di cm. 40 e
della lunghezza di ml. 192,50, completamente interrata, con un
salto netto di resa pari a mt. 31,63;
c) l'edificio di produzione, situato a quota 1490 m.s.m., sempre
in sponda sinistra, ha le dimensioni esterne di mt. 5,5 x 7,00 ed
all'interno del medesimo sono ubicate le apparecchiature di
ge­nerazione e di controllo;
d)
dopo l'utilizzazione, le acque verranno integralmente
resti­tuite, sempre nel torrente Marmore, a quota 1485,18
m.s.m.;
e)
il dislivello fra il pelo morto dell'acqua, nella
vasca di carico dell'impianto, a quota 1518,62 m.s.m., e quello del
canale di restituzione, a valle dei meccanismi motore, a quota
1486,99 m.s.m., è di metri 31,63. In conseguenza la potenza
nominale media annua dell'impianto, per la portata di moduli medi
3,86, risulta: (306 x 31,63): 102 = KW. 94,89 (e non Kw. 95,97 come
indicato nella domanda di subconcessione).
In considerazione di quanto sopra esposto:
1)
la derivazione appare tecnicamente ed economicamente
ammissibile;
2) la quantità d'acqua da derivare, nella misura massima di
moduli 3,82, si può subconcedere, avendo riguardo delle condi­zioni
locali, delle utenze preesistenti e della specie di deriva­zione
realizzata;
3)
le opere di presa e le successive condotte, tenuto
conto delle clausole imposte nel disciplinare di subconcessione, a
tutela dei diritti dei terzi, sono tecnicamente approvabili e sono
innocue agli interessi pubblici;
4)
la restituzione delle acque avviene integralmente
senza pregiudizio dei diritti dei terzi;
5)
la derivazione corrisponde alla razionale
utilizzazione del torrente Marmore ed è compatibile con il buon
regime idraulico senza che occorrano, oltre a quelle inserite nel
disciplinare di subconcessione, speciali garanzie a tutela di detto
regime;
6)
per l'uso della derivazione, non sono temibili
inquinamenti e quindi non occorrono particolari cautele al
riguardo.
Infine, il Magistrato per il Po di Parma, con nota n. 7753 in
data 03.08.1992 ha rilevato che l'istruttoria è stata regolar­mente
espletata ed ha espresso parere favorevole all'accogli­mento della
richiesta di subconcessione, sotto l'osservanza delle condizioni
espresse nel sottoriportato schema di disciplinare.
Visto lo Statuto speciale per la Valle d'Aosta promulgato con
legge costituzionale n. 4 del 26.02.1948 e successive norme di
attuazione;
Vista la legge regionale 8 novembre 1956, n. 4;
Visto il parere favorevole rilasciato dall'Ingegnere Capo
incari­cato, Dirigente il Servizio Assetto e Tutela del Territorio
dell'Assessorato dei LL.PP., ai sensi del combinato disposto
dell'articolo 72 della legge regionale 3/1956 e successive
modifi­cazioni e dell'articolo 21 della legge regionale 18/1990 e
suc­cessive modificazioni, in ordine alla legittimità della
presente proposta di deliberazione;
Visto il parere della IV Commissione consiliare permanente;
Delibera
1) di subconcedere alla ditta Berthod Pietro con sede in
Val­tournenche, giusta la domanda presentata in data 26 febbraio
1988, di derivare dal torrente Marmore moduli max. 3,82 e medi 3,06
(litri al minuto secondo trecentosei) di acqua per produrre, sul
salto di metri 31,63, la potenza nominale media annua di Kw. 94,89
da utilizzarsi per produzione di energia elettrica da destinare al
riscaldamento ambientale ed all'ali­mentazione delle celle
frigorifere della macelleria di proprietà della ditta
subconcessionaria, sita in Comune di Valtournen­che;
2) di autorizzare l'emanazione del decreto di subconcessione da
parte del Presidente della Giunta regionale, previa sottoscrizi­one
del disciplinare da parte del legale rappresentante della ditta
Berthod Pietro;
3) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 746.975
(settecentoquarantaseimilanovecentosettantacinque) pari a mezza
annualità del canone, a titolo di cauzione, ai sensi dell'articolo
11 del T.U. 11 dicembre 1933 n. 1775, somma che verrà restituita
ove nulla-osti, al termine della subconcessione;
b) lire 24.800 (ventiquattromilaottocento) pari ad un
quaran­tesimo del canone per gli scopi di cui al secondo comma
dell'articolo 7 del T.U. 11 dicembre 1933 n. 1775, somma da
introitare al capitolo 08800 della parte ENTRATE del bilancio
preventivo della Regione per il corrente esercizio finanziario
(Provento delle concessioni e subconcessioni di acque pubbliche e
miniere);
c) lire 750.000 (settecentocinquantamila) quale somma a
di­sposizione dell'Amministrazione regionale (Ufficio Concessioni
Acque dell'Assessorato LL.PP.) per spese di sorveglianza,
esperimenti di portata, collaudo, registrazione di atti, eccetera
somma da introitare al capitolo 13500 della parte ENTRATE del
bilancio preventivo della Regione per il corrente armo fi­nanziario
(Gestione di fondi per conto terzi per istruttorie do­mande e
pratiche varie);
4) di stabilire, come specificato all'articolo 11 del
disciplinare di subconcessione, in lire 1.493.950
(unmilionequattrocentonovantatremi-lanovecentocin-quanta) il canone
annuo da versare anticipatamente alla Regione, anno per anno, a
decorrere dalla data del decreto di subconcessione, somma da
introitare al capitolo 08800 della parte ENTRATE del bilancio
preventivo della Regione per il corrente anno fi­nanziario
(Provento di concessioni e subconcessioni di acque pubbliche e
miniere);
5) di sottoporre la presente deliberazione al controllo della
Commissione Coordinamento per la Valle d'Aosta, ai sensi e per gli
effetti dell'articolo 1, lettera e) del Decreto Legislativo 13
febbraio 1993, n. 40.
Presidente -
Se nessuno chiede la parola possiamo
passare alla votazione.
Presenti: 27
Votanti: 24
Favorevoli: 23
Contrari: 1
Astenuti: 3 (Marguerettaz, Rini, Marco Viérin)
Il Consiglio approva.
