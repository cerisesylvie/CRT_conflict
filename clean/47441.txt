Classificazione
CONSIGLIO REGIONALE
Attività consiliare d'aula



Oggetto del Consiglio n. 3710 del 19 giugno 2024 - Resoconto
OBJET N° 3710/XVI - Communications du Président du
Conseil.
Bertin (Presidente) -
Con 34 Consiglieri presenti,
possiamo iniziare con l'ordine del giorno. Punto n. 1 all'ordine
del giorno.
La Conferenza dei Capigruppo, riunitasi ieri, ha concordato le
modalità di svolgimento di questa riunione del Consiglio. Le
interrogazioni dal punto 14 al 19 rivolte all'assessore Marzi sono
trattate dopo i question time e prima delle interrogazioni rivolte
al Presidente della Regione. Anche le interpellanze dai punti 43 a
51 e la mozione al punto 55 rivolte all'assessore Marzi sono
trattate prima delle interpellanze rivolte al Presidente della
Regione, ossia dopo il punto 20 all'ordine del giorno.
L'interpellanza 39 è stata ritirata dai proponenti.
In questi giorni il mondo ciclistico è stato colpito dalle gravi
perdite che saranno ricordate dal Presidente della Regione.
Vi sono interventi? Consigliere Chatrian, a lei la parola.
Chatrian (AV-VdA Unie) -
Bonjour à toutes et à tous,
chers collègues, comme je l'ai déjà anticipé hier lors de la
conférence des chefs de groupe, je tiens à vous communiquer que, à
partir de la prochaine séance du Conseil de la Vallée, nous
donnerons vie à un nouveau groupe, composé de 11 Conseillers, sous
le symbole de l'Union Valdotaine ; c'est une étape, une autre étape
importante, du parcours de recomposition de l'aire autonomiste,
sanctionnée par le congrès extraordinaire de dimanche 16 juin.
Avec la formation du nouveau groupe, qui va ultérieurement
simplifier le cadre politique, la majorité régionale se trouvera
renforcée dans son action administrative grâce au partage du même
projet politique ; un projet qui souhaite réaliser les aspirations
de notre communauté à l'auto- gouvernement et à la pleine
valorisation du statut de l'autonomie.
Merci et, pour la prochaine fois, on organisera un nouveau
groupe, comme j'ai dit, composé de 11 Conseillers, sous le symbole
de l'Union Valdotaine. Merci pour votre attention.
Presidente -
Consigliere Marguerettaz.
Marguerettaz (UV) -
Non ho ovviamente nulla da aggiungere
rispetto a quello che è stato detto, ma voglio approfittare,
Presidente, per ricordare due persone che ci hanno lasciato, due
persone che hanno caratterizzato l'animazione sportiva...
Presidente -
Consigliere Marguerettaz, come avevo
accennato, il ricordo lo farà il Presidente della Regione e sarà
l'occasione per... Per me è lo stesso, ma avevamo concordato così.
Prego, continui.
Marguerettaz (UV) -
Avendo collaborato personalmente per
tanti anni con entrambi, Nino Ramires e Vasco Sarto, mi sembrava
fosse corretto ricordare queste due persone, insieme ad altri. Il
"Petit Tour" - come viene chiamato il giro della Valle d'Aosta, è
un'espressione tipica della nostra regione - è la dimostrazione di
come da un lato la passione e dall'altra parte il territorio
possano costruire degli eventi che sono straordinari. Nino Ramires,
enfant du pays, sicuramente è la persona che ha lanciato il "Petit
Tour", ma anche Vasco Sarto... Vasco Sarto, lo ricordiamo, non era
Valdostano e la sua attività, per certi versi, è ancora più
significativa, perché una persona, che in realtà viene da più
lontano, che ha sviluppato la sua vita a Desio in Lombardia, ha
scelto di prendere la residenza a Perloz e in questa situazione ha
formato veramente una squadra straordinaria. Tutti si ricorderanno
questo gruppo favoloso - Nino Ramires e Vasco Sarto, il dottor
Maquignaz, fortunatamente ancora Renzo Odisio - con il quale siamo
riusciti a costruire un evento che è stato la rampa di lancio di
grandissimi atleti e che ha valorizzato le nostre montagne, ha
valorizzato le nostre tradizioni, ha valorizzato la nostra
cultura.
Era questo quindi l'intento: condividere con il Consiglio il
ricordo di queste persone che, a titolo di grande volontariato e di
grande altruismo, hanno reso la Valle d'Aosta centrale nel mondo
del ciclismo e nel mondo dello sport.
Un tributo che era doveroso fare.
Presidente -
Il Presidente della Regione ne ha
facoltà.
Testolin (UV) -
Era solo per accodarmi, a nome del
Governo, all'intervento che ha fatto il consigliere Marguerettaz
che, peraltro, ho molto apprezzato, perché le cose vere nascono
anche da percorsi di conoscenza personale che sottolineano, in
maniera ancora più marcata, il lavoro sul nostro territorio che
molte volte si dà un po' per scontato.
Persone come Ramires e Sarto, così come tanti altri volontari
dello sport regionale, contribuiscono in maniera importantissima
alla valorizzazione del nostro territorio, della nostra cultura
sportiva e di tutte le attività che hanno un peso specifico molto
rilevante all'interno del panorama non solo regionale, ma nazionale
e internazionale.
Queste due persone - parlo anche a nome dell'assessore allo
sport Grosjacques - sono state in qualche modo ricordate in questi
giorni, ma ci portano alla mente quel lavoro costante e quotidiano
che il nostro territorio fortunatamente è in grado di esprimere. In
questa triste circostanza rendiamo merito a queste due persone nel
ricordarle come uomini di sport e come persone inserite nel nostro
contesto sociale, e le salutiamo ricordando con affetto e porgendo
il nostro ringraziamento anche alle loro famiglie, perché, quando
c'è tanto volontariato, tanto tempo dedicato alle proprie passioni
e alle proprie attività, c'è anche un grande contributo, da parte
delle famiglie, che sicuramente appoggiano e assecondano questo
tipo di percorso. Un ricordo a loro e sicuramente un grazie,
soprattutto per l'esempio che hanno dato e che è stato sicuramente
raccolto e sarà portato avanti con entusiasmo da chi rimane.
Presidente -
Al punto n. 2 non ci sono comunicazioni da
parte del Presidente della Regione.
