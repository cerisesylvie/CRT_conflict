Classificazione
OPERE PUBBLICHE
ORDINE PUBBLICO - FORZE ARMATE



Oggetto del Consiglio n. 2177 del 25 gennaio 2012 - Resoconto
OGGETTO N. 2177/XIII - Interpellanza: "Iniziative volte ad
impedire l'ingerenza della criminalità organizzata nella
realizzazione di opere pubbliche nella regione".
Interpellanza
Constatato un nuovo episodio criminale riguardante la
presenza della 'ndrangheta in Valle d'Aosta, che vede coinvolti, a
diverso titolo, persone ed imprese operanti sul territorio
valdostano;
Ricordato che le imprese sopra citate sono attive da anni in
Valle d'Aosta e hanno numerosi rapporti con l'Amministrazione
regionale;
Richiamate le nostre numerose iniziative consiliari
riguardanti l'infiltrazione di organizzazioni mafiose ('ndrangheta)
in Valle d'Aosta e i fenomeni estorsivi legati agli incendi
dolosi;
Considerata la presenza della 'ndrangheta in Valle d'Aosta
un'emergenza ed uno dei principali problemi riguardanti il futuro
della nostra regione;
i sottoscritti Consiglieri regionali
Interpellano
la Giunta regionale per sapere:
1) se dalle indagini sui fatti sopracitati sono emersi nuovi
elementi riguardo alla diffusione della 'ndrangheta sul territorio
valdostano;
2) se i fenomeni sopra richiamati non facciano ritenere ormai
in corso di radicamento una tendenza al racket;
3) quali iniziative si intende adottare al fine di impedire
l'ingerenza della criminalità organizzata nella realizzazione di
opere pubbliche nella nostra regione;
4) se si intenda dare seguito nel più breve tempo possibile,
come previsto dalla mozione approvata all'unanimità nella seduta
del Consiglio regionale del 7 aprile u.s., ad un incontro fra la
Direzione Nazionale Antimafia e i vertici delle istituzioni
regionali
F.to: Bertin - Giuseppe Cerise - Chatrian - Louvin - Patrizia
Morelli
Presidente
- La parola al Consigliere Bertin.
Bertin (ALPE)
- Grazie Presidente.
L'arresto lo scorso 20 dicembre di quattro presunti esponenti
della 'ndrangheta calabrese con interessi in Valle d'Aosta ha
riportato ancora una volta d'attualità la preoccupante presenza di
questa organizzazione criminale nella nostra regione. Un'inchiesta
molto inquietante che conferma la presenza della 'ndrangheta in
Valle d'Aosta e che nello specifico vede coinvolte a diverso titolo
persone e imprese operanti sul territorio valdostano, imprese che
da anni lavorano in Valle d'Aosta e che hanno avuto e continuano ad
avere rapporti con l'Amministrazione regionale e altre istituzioni
pubbliche. Come dicevamo, questi episodi arrivano dopo una lunga
serie di altri episodi che negli ultimi anni hanno evidenziato la
presenza della 'ndrangheta in particolare sul territorio
valdostano, ricordiamo gli arresti l'anno scorso nel caso
dell'operazione
Minotauro
di un imprenditore residente in
Valle d'Aosta, precedentemente l'arresto di affiliati al clan Nirta
riguardante il traffico internazionale di stupefacenti ed altri
episodi risalenti a tempo addietro, che confermano la preoccupante
presenza di questa organizzazione.
Riteniamo per il futuro della Valle d'Aosta questa un'emergenza
e uno dei principali problemi di questa regione. Come ho detto, gli
imprenditori locali avevano e hanno rapporti con l'Amministrazione
regionale e hanno avuto nel caso specifico un comportamento
piuttosto inquietante rispetto agli accadimenti. Non vogliamo
esprimere giudizi sull'inchiesta, perché è in corso, ma resta il
fatto che emerge un rapporto stretto fra queste organizzazioni e la
Valle d'Aosta e anche il mondo economico locale. Per tale ragione
chiediamo alla Giunta regionale:
"se da queste indagini sono
emersi nuovi elementi riguardo alla diffusione della 'ndrangheta
sul territorio valdostano"
, nuovi elementi rispetto a quelli
che già abbiamo appreso dai giornali, e se i fenomeni sopra
richiamati fanno ritenere un radicamento di questa organizzazione e
l'instaurazione di un racket più generale riguardante l'attività
economica, inoltre quali iniziative si intende adottare per
impedire che la criminalità organizzata intervenga nelle opere
pubbliche realizzate nella nostra regione. Richiamando poi anche
una mozione votata all'unanimità dal Consiglio regionale il 7
aprile dell'anno scorso, chiediamo quando si intende dare seguito a
questa impegnativa del Consiglio regionale, che riguarda un
incontro con la Direzione Nazionale Antimafia e i vertici delle
istituzioni regionali.
Presidente
- Prima di passare la parola al Presidente
Rollandin, voglio fare rilevare che lei ha illustrato
l'interpellanza n. 15 e non la n. 13, quindi diamo per illustrata
la n. 15...
Bertin (ALPE)
- Mi scusi.
Presidente
- La parola al Presidente della Regione,
Rollandin.
Rollandin (UV)
- Grazie Presidente.
In effetti mi riusciva difficile all'inizio capire come poteva
ricollegarsi con l'interpellanza n. 13, comunque, chiarito il
problema, vengo a rispondere all'interpellanza che lei ha
illustrato.
Pour ce qui est du premier point:
"
se dalle indagini
sui fatti sopracitati sono emersi nuovi elementi riguardo alla
diffusione della 'ndrangheta sul territorio valdostano
"
,
nous ne possédons pas de renseignements supplémentaires par rapport
à ceux qui ont été diffusés par les organes d'information, dont les
Conseillers du groupe ALPE sont déjà à connaissance et ce notamment
parce que les enquêtes judiciaires sont encore en cours et donc
nous n'avons pas d'approfondissements.
Pour ce qui est de la deuxième question:
"
se i
fenomeni sopra richiamati non facciano ritenere ormai in corso di
radicamento una tendenza al racket
"
, les événements en
question mettent en évidence le fait que la Vallée d'Aoste et le
tissu économique valdôtain ne sont pas à l'abri des tentatives
d'infiltration mafieuse, comme j'ai déjà dit auparavant. Comme
l'ont montré les faits dont on parle, les Forces de l'ordre et la
Magistrature prêtent la plus grande attention à ces phénomènes
mais, comme l'a déclaré le Procureur en Chef d'Aoste, il n'a pas de
sens de parler d'une façon générale de délits ou de l'existence
d'associations criminelles tant que l'on ne dispose pas de
preuves.
"Quali iniziative si intende adottare..."
: dans la
réponse à une question précédente j'ai déjà mis en évidence que la
Région met en œuvre tout ce qui est en son
pouvoir pour garantir que les marchés publics se déroulent dans la
plus parfaite légalité et pour prévenir tout phénomène d'intrusion
du crime organisé dans ce secteur, que ce soit grâce au respect
absolu de la réglementation en la matière par les services de
l'Administration régionale, qu'avec la mise en place d'initiatives
spécifiques comme le protocole d'entente avec la Direction
d'Enquête Antimafia, assurant notre collaboration totale avec les
Forces de l'ordre et la Magistrature.
"
Se si intenda dare seguito nel più breve tempo
possibile, come previsto dalla mozione..., ad un incontro fra la
Direzione Nazionale Antimafia e i vertici delle istituzioni
regionali
"
: pour ce qui est de ce point, le 2 mai
dernier, avec le Président du Conseil régional, nous avons transmis
au Procureur national chargé de la lutte contre la mafia, M. Piero
Grasso, la motion approuvée par ce Conseil le 7 avril et lui avons
demandé de fixer une réunion entre la Direction nationale de lutte
contre la mafia et les institutions régionales, tout en l'assurant
de notre pleine disponibilité à collaborer à l'organisation de
ladite réunion. A ce jour nous n'avons pas encore reçu de réponse
et vous pouvez être assurés que nous allons réitérer notre demande,
mais - et je ne doute pas que vous le comprendrez - nous ne pouvons
pas planifier les rencontres avec la Direction antimafia. Nous
sommes dans l'attente de faire cette rencontre que nous allons
réitérer...merci.
Président
- La parole au Conseiller Bertin.
Bertin (ALPE)
- Grazie Presidente. Mi scuso per il
disguido riferito al numero dell'interpellanza.
Questo è un fenomeno sempre più inquietante per il nostro
territorio, la 'ndrangheta ancora più delle altre organizzazioni di
stampo mafioso ha la tendenza a radicarsi nelle realtà in cui si
insidia e tende a riprodurre le stesse strutture, gli stessi
meccanismi, le stesse modalità di azione esistenti nei territori di
origine. È qualcosa di grave e di preoccupante a cui bisogna stare
molto attenti. Questa organizzazione ha una grande capacità di
infiltrazione e di trovare interlocutori a diverso titolo
dall'economia alla politica, ai professionisti, eccetera, come
emerge dalle numerose inchieste nel nord Italia che rendono palese
tale capacità di interlocuzione della 'ndrangheta. Riteniamo questo
un fatto molto pericoloso e grave per l'avvenire della nostra
regione al quale dobbiamo dare il massimo di attenzione. In questi
anni si è un po' sottovalutato tale fenomeno, continuando a
ricordare l'immagine di isola felice della Valle d'Aosta, un'isola
felice che ormai non lo è più e tali fenomeni sono sempre più
presenti, come si evidenzia in questi ultimi anni in un crescendo
di fatti criminosi direttamente o indirettamente legati a tali
presenze.
Abbiamo presentato su questo argomento moltissime iniziative
consiliari dall'inizio legislatura: ricordo quella riguardante gli
incendi dolosi soprattutto per quel che riguarda la pala meccanica
bruciata l'11 settembre scorso al Castello di Quart, che poi si è
rivelata essere direttamente collegata ad un fatto estorsivo e
legata all'inchiesta che si sta svolgendo in questi giorni. Fatti
dolosi che negli ultimi anni si sono fatti ripetitivi e
inquietanti, pertanto è necessaria una presa di coscienza da parte
di tutti sui rischi che stiamo correndo noi e questa comunità. La
trasparenza nell'azione amministrativa è fondamentale, ma non
basta: è necessaria una presa di coscienza di quello che sta
succedendo; è per questo che abbiamo anche annunciato una
risoluzione, che va nella direzione di istituire una commissione ad
hoc su tale argomento. È innanzitutto la politica che deve rendersi
conto del rischio che sta correndo tale comunità e deve agire di
conseguenza per fermare ogni tipo di infiltrazione, che altrimenti
metterebbe in gioco il futuro di questa Valle. Grazie.
